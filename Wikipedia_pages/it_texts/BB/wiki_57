{"id": "5771154", "revid": "1305772", "url": "https://it.wikipedia.org/wiki?curid=5771154", "title": "Hartberg (disambigua)", "text": " "}
{"id": "5771159", "revid": "287204", "url": "https://it.wikipedia.org/wiki?curid=5771159", "title": "Hartl (disambigua)", "text": ""}
{"id": "5771161", "revid": "834", "url": "https://it.wikipedia.org/wiki?curid=5771161", "title": "Collezione Veneroso", "text": "La collezione Veneroso \u00e8 una collezione archeologica di epoca preistorica, dichiarata di eccezionale interesse storico ed archeologico.\nEssa prende il suo nome dall'Avv. Primo Veneroso (Cagliari 15/06/1933-Sciacca 14/09/2014), uomo di cultura, appassionato di archeologia, che ha studiato, curato, pubblicato ed ampliato la collezione di famiglia, accorpata a fine '800. Si tratta di una collezione molto vasta, probabilmente la pi\u00f9 estesa collezione privata archeologica sul territorio nazionale italiano, ed \u00e8 costituita da numerosi reperti, la cui gran parte concerne ceramica preistorica, ma anche un considerevole numero di bronzi e diversi esemplari di ceramica greca di epoca storica, monetazione greca e romana. \nNella collezione spicca un notevole numero di ceramiche appartenenti al bicchiere \u201cCampaniforme\u201d, un'importante cultura ceramica diffusa in tutta l'Europa occidentale preistorica dalla Scandinavia al mediterraneo meridionale, dalla Spagna al territorio dell'attuale Repubblica Ceca. La collezione costituisce per questo fenomeno un autentico punto di riferimento.\nI materiali della collezione mostrano la grande variet\u00e0 stilistica del Campaniforme siciliano e consentono di rivalutare il posto della Sicilia nel contesto europeo di questo processo di diffusione; infatti, dopo essere stata a lungo considerata come marginale nella sfera Campaniforme, la Sicilia occidentale ha rivelato un'inaspettata fioritura di questa cultura grazie alla collezione Veneroso che per questo \u00e8 stata oggetto di interesse a livello nazionale ed internazionale da parte di studiosi Francesi del Coll\u00e8ge de France e Statunitensi attraverso pubblicazioni, numerosi articoli e tesi di laurea.\nLa maggioranza dei reperti, provengono con certezza da siti archeologici della Sicilia. La pi\u00f9 alta incidenza si \u00e8 registrata nell'epoca compresa tra Eneolitico e Bronzo antico.\nL'ossatura dell'intera raccolta \u00e8 costituita da specifici manufatti provenienti dalla stessa area. I manufatti sono quelli che toccano le problematiche legate agli stili di Moarda, Campaniforme e Castelluccio. L'areale di provenienza \u00e8 quello intorno alla Sicilia Sud Occidentale, con saltuarie e significative attestazioni di altri contesti culturali da zone pi\u00f9 distanti.\nI reperti preistorici costituiscono un insieme selezionato secondo specifici parametri, peraltro tra i pi\u00f9 specialistici di tutta la preistoria siciliana.\nLa collezione si trova attualmente a Sciacca (AG).\nRecentemente proprio la collezione Veneroso sembra porsi alla base della terza e pi\u00f9 recente teoria sulla diffusione del vaso campaniforme in Europa: superando sia la tesi della nascita nella penisola Iberica, che quella della prima comparsa in aria Germanica, il professore Jean Guilaine ne \"Les chemins de La protohistoire\" propone una provenienza nordafricana della cultura del vaso campaniforme. Tale cultura sarebbe arrivata dalla costa africana del Mediterraneo nella penisola Iberica per poi diffondersi successivamente in tutta Europa.\nLe tappe intermedie di questo cammino sarebbero la Sardegna e soprattutto la Sicilia, cos\u00ec come testimonia proprio la collezione Veneroso con la sua grande variet\u00e0 di vasi campaniformi, offrendo un'ulteriore conferma di quanto l'isola ha costituito uno snodo essenziale negli scambi commerciali e culturali tra il Mediterraneo orientale ed occidentale."}
{"id": "5771162", "revid": "729019", "url": "https://it.wikipedia.org/wiki?curid=5771162", "title": "Gran Premio motociclistico di Cecoslovacchia 1991", "text": "Il Gran Premio motociclistico di Cecoslovacchia 1991 \u00e8 stata la tredicesima prova del motomondiale del 1991.\nLo statunitense Wayne Rainey ottiene la pole position, il giro veloce e vince la gara riservata alla classe 500, giungendo in questo modo alla sua sesta affermazione stagionale. Secondo si classifica l'australiano Mick Doohan, mentre al terzo posto chiude John Kocinski, compagno di squadra di Rainey nel Marlboro Team Roberts. Per quel che concerne la classifica mondiale, gli unici due piloti ancora in lizza per il titolo della classe 500 sono rimasti proprio Rainey (primo) e Doohan (secondo).\nNella classe 250 il tedesco Helmut Bradl, analogamente a quanto fatto da Rainey in 500, realizza la pole position, il giro veloce e vince la gara. Alle sue spalle giungono altri due piloti dotati di motocicletta Honda, che sono: Carlos Card\u00fas e Luca Cadalora. Proprio i tre piloti giunti sul podio di questa gara sono quelli ancora in competizione per l'iride mondiale di questa classe, con Cadalora primo nella graduatoria piloti, Bradl secondo e Card\u00fas terzo.\nNella classe 125 si registra la prima vittoria in carriera nel motomondiale per Alessandro Gramigni, che coincide anche con la prima vittoria per l'Aprilia in 125 (prima di questo GP, la casa costruttrice italiana aveva vinto gare solo nella classe 250). Al secondo posto in gara giunge Loris Capirossi, che grazie a questo piazzamento si laurea campione mondiale della classe 125 con una gara d'anticipo rispetto al termine del campionato (visto che la classe 125 non corre il GP \"Vitesse du Mans\"). Per il diciottenne Capirossi si tratta del secondo titolo mondiale consecutivo in sole due stagioni corse nel motomondiale. Al terzo posto in questa gara si posiziona Gabriele Debbia, compagno di squadra nel team Italia del vincitore Gramigni, per Debbia si tratta del primo podio nel contesto del motomondiale.\nDa segnalare sempre nella gara della classe di minor cilindrata l'incidente occorso al tedesco Peter \u00d6ttl, che in una caduta alla prima curva riporta la frattura di entrambe le gambe. Nell'incidente vengono coinvolti anche Emilio Cuppini e Alain Bronec, con quest'ultimo che si rompe la clavicola sinistra nella caduta. Altri incidenti durante la gara hanno causato la rottura della caviglia sinistra per Dirk Raudies ed una commozione cerebrale per Koji Takada. Non prende invece parte alla gara Ezio Gianola dopo essersi rotto il braccio durante le prove.\nLa gara della classe sidecar \u00e8 stata vinta da Rolf Biland e Kurt Waltisperg. Per quel che concerne il mondiale, restano in lizza solo due equipaggi che sono: quello di Steve Webster primo con 166 punti e quello di Biland secondo con 148."}
{"id": "5771178", "revid": "110157", "url": "https://it.wikipedia.org/wiki?curid=5771178", "title": "Belaja Rus'", "text": "Belaja Rus' (, letteralmente \"Rutenia Bianca\") \u00e8 un'associazione pubblica bielorussa fondata il 17 novembre 2007 per sostenere il presidente Aljaksandr Luka\u0161\u0117nka. Essa si basa sull'idea del partito russo Russia Unita, ma non \u00e8 registrato come partito politico.\nIl capo dell'associazione \u00e8 stato il ministro della Pubblica Istruzione della Bielorussia, Aljaksandr Radz'ko\u016d, a cui nel 2018 \u00e8 subentrato Henadz' Davydz'ka. \nNel 2020, esponenti dell'organizzazione hanno preso parte alle Proteste in Bielorussia del 2020-2021 organizzando manifestazioni contro l'opposizione e pro-Aljaksandr Luka\u0161\u0117nka."}
{"id": "5771181", "revid": "72396", "url": "https://it.wikipedia.org/wiki?curid=5771181", "title": "Waika", "text": "I Waica sono un popolo indigeno del Venezuela di origine aribe che si trovano nel nord dello stato di Sucre e in Nueva Esparta. Oggi, sono di un numero che non va oltre le 7500 persone e un migliaio vivono lungo la valle dell'Orinoco, 500 nelle meseta della Guayana e la maggior parte restate vivono insieme agli yanomami, adottandone anche molte tradizioni."}
{"id": "5771182", "revid": "124803533", "url": "https://it.wikipedia.org/wiki?curid=5771182", "title": "Chiesa di San Pietro (Palermo)", "text": "La chiesa di San Pietro la Bagnara era un edificio di culto documentato nel centro storico di Palermo. Ubicata nei pressi del Castello a Mare alla Cala, nel quartiere la Loggia, a nord del porto di Palermo, fu demolita nel 1834.\nOpere.\nOltre la lapide, la Galleria Abatellis attualmente ospita altri quadri di pregevole fattura tra cui:\nMonastero di Santa Maria della Bagnara.\nL'abbazia di Bagnara ottiene presto possedimenti ed elargizioni pontificie e dei signori feudali in Calabria e in Sicilia."}
{"id": "5771183", "revid": "1318658", "url": "https://it.wikipedia.org/wiki?curid=5771183", "title": "Primiero San Martino di Castrozza", "text": "Primiero San Martino di Castrozza (AFI: ) \u00e8 un comune italiano di abitanti della provincia autonoma di Trento in Trentino-Alto Adige.\nComune sparso con sede a Fiera di Primiero, \u00e8 stato istituito il 1\u00ba gennaio 2016 dalla fusione di Fiera di Primiero, Siror, Tonadico e Transacqua. Con oltre 200\u00a0km\u00b2 di superficie, \u00e8 il comune pi\u00f9 esteso del Trentino e il settimo nel Trentino-Alto Adige. Gran parte del territorio fa parte del Parco Naturale Paneveggio-Pale di San Martino, e una porzione di esso \u00e8 stata dichiarata nel 2009 come patrimonio dell'UNESCO.\nGeografia fisica.\nTerritorio.\nPrimiero San Martino di Castrozza, come la maggior parte dei comuni nel Trentino, \u00e8 un comune di montagna e sorge sulla valle del Primiero, ai piedi delle Pale di San Martino. Il comune \u00e8 diviso in varie frazioni: la sede comunale, Fiera di Primiero, si trova a 745 m.s.l.m.. La frazione pi\u00f9 alta \u00e8 San Martino di Castrozza, a 1450 m.s.l.m., mentre la pi\u00f9 bassa \u00e8 Pieve, a 700 m.s.l.m..\nGeologia.\nI gruppi montuosi principali attorno al comune sono le Pale di San Martino e la Catena del Lagorai.\nPer molto tempo la regione delle Pale di San Martino rappresent\u00f2 una zona di confine fra terre emerse e un mare poco profondo in cui si depositavano strati di arenarie rossastre e di calcari grigi. In seguito si formarono le scogliere di Dolomia dello Sciliar, che costituiscono il corpo massiccio delle Pale di San Martino. Alghe e coralli si accumularono fino a uno spessore di circa 800 metri; ne deriv\u00f2 una dolomia chiara, compatta e senza stratificazioni.\nLe rocce che costituiscono la catena del Lagorai sono invece il risultato di ceneri e detriti incandescenti portati da una serie di eruzioni vulcaniche, originatesi nella zona di Bolzano circa 270 milioni di anni fa, le quali produssero le ignimbriti riolitiche.\nOrografia.\nLa zona di Primiero San Martino di Castrozza sorge nella vallata ai piedi delle Pale di San Martino e della Catena del Lagorai ed \u00e8 prevalentemente pianeggiante.\nContiene i territori dell'alta Val Cismon, della Valsorda, e la sinistra idrografica della media valle del Travignolo, il territorio tra Cima di Cece (2749 m s.l.m.) e Cavallazza (2322 m), ed include la cima del Cimon della Pala che costituisce il punto pi\u00f9 elevato dell'area.\nIdrografia.\nLa valle del Primiero contiene numerosi torrenti, ruscelli, laghi di fondovalle e laghetti di montagna. I torrenti principali sono il Cismon, il torrente Canali, il torrente Noana ed il Vanoi. Sono presenti anche laghetti di montagna, come il lago di Manna, i laghetti di Colbric\u00f3n, il Lago Calaita, il lago Pisorno e il laghetto Welsperg. Inoltre ricade per met\u00e0 in territorio comunale anche il Lago di Paneveggio.\nProfilo sismico.\nIl Trentino presenta valori medio-bassi di sismicit\u00e0. La zona di Primiero San Martino di Castrozza rientra nella zona 3 di sismicit\u00e0, ossia zona con pericolosit\u00e0 sismica bassa, che pu\u00f2 essere soggetta a scuotimenti modesti.\nClima.\nIl clima \u00e8 caldo e temperato, con una piovosit\u00e0 significativa durante tutto l'anno, anche in gennaio, il mese pi\u00f9 secco. La classificazione del clima \u00e8 Cfb, con una temperatura media di 9.1\u00a0\u00b0C e una media annuale di piovosit\u00e0 di 882\u00a0mm.\nIl mese con la temperatura media pi\u00f9 alta \u00e8 luglio, con 19.1\u00a0\u00b0C, mentre quello con la temperatura media pi\u00f9 bassa \u00e8 gennaio, con -1.7\u00a0\u00b0C.\nIl mese pi\u00f9 secco \u00e8 gennaio, con 39\u00a0mm di pioggia, mentre il pi\u00f9 umido \u00e8 agosto, con 104\u00a0mm.\"Fonti\"\nOrigine del nome.\nIl nome di Primiero San Martino di Castrozza in s\u00e9 proviene dalla fusione dei nomi di Fiera di Primiero (o valle del Primiero) e San Martino di Castrozza (frazione del ex comune di Siror).\nIl nome \"San Martino di Castrozza\" sembra che derivi da \"castrum\", in quanto accampamento romano di supporto durante la conquista dei territori alpini lungo la Via Claudia Augusta. Attorno al 1000 l'ospizio, dedicato ai santi Martino e Giuliano, e la chiesa, di san Martino vescovo, che una volta costituivano la citt\u00e0, unirono a \"Castrozza\" il \"San Martino\", creando cos\u00ec \"San Martino di Castrozza\".\nStoria.\nOrigini e Medioevo.\nOrigini leggendarie.\nSecondo la leggenda la conca del Primiero era originariamente ricoperta da un'enorme distesa d'acqua, circondata tutt'attorno dalle Pale di San Martino e dalle Vette Feltrine. Nel vasto lago alpino vivevano serenamente i pesci e una lontra solitaria. Finch\u00e9 un giorno la lontra, stanca della sua solitudine, riusc\u00ec con pazienza e determinazione a scavarsi un varco a valle della conca: le acque uscirono tempestose e si form\u00f2 la gola dello Schen\u00e8r.\nIl nobile gesto, che permise all'uomo di stabilirsi in valle, valse alla lontra l'onore di essere scelta come simbolo del comprensorio e campeggiare negli stemmi dei comuni della vallata.\nOrigini archeologiche e Alto Medioevo.\nI siti archeologici dei laghetti del Colbricon testimoniano la presenza di cacciatori al tempo del Neolitico.\nI pi\u00f9 antichi documenti storici relativi alla valle del Primiero risalgono a poco dopo il Mille. Il territorio comunale apparteneva alla chiesa feltrina dalla discesa dei Longobardi in Italia, infatti durante il restauro della Chiesa Arcipretale di Fiera, sono state trovate le fondamenta di alcune chiese risalenti al V-VI secolo d.C. Dalle dimensioni delle chiese si evince che fosse gi\u00e0 presente una comunit\u00e0 stabile.\nBasso Medioevo.\nNel 1273 vengono concessi alla comunit\u00e0 di valle degli statuti, con i quali veniva costituito un consiglio formato dai borgomastri delle 4 principali regole (Imer e Casal San Bovo, Mezzano, Tonadico e Siror, Transacqua e Romanico) e dall'ufficiale del vescovo, che era il capitano del Castel Pietra a Tonadico. San Martino di Castrozza invece era la sede del Gastaldo, il preposto dal Conte di Feltre, in seguito deposto dal vescovo di Trento.\nInizialmente il paese di San Martino era costituito solamente da una chiesa (l'attuale chiesa di San Martino Vescovo, a San Martino di Castrozza) e da un ospizio in mezzo alle montagne, infatti il paese centrale della vallata fu Tonadico dall'XI secolo al XV, quando la valle pass\u00f2 sotto il dominio della dinastia Welsperg e il centro divent\u00f2 Fiera.\nL'ospizio ospitava, fino all'inizio del XV secolo, una comunit\u00e0 di frati, e aveva il ruolo di \"rifugio\" per viaggiatori e viandanti che transitavano l\u00ec, infatti i frati si occupavano di fornire loro cibo, acqua e riparo durante la permanenza.\nNel 1349 Carlo IV di Lussemburgo, imperatore del Sacro Romano Impero, conquistate Feltre e Belluno dopo una rapida incursione contro i Della Scala, eresse Primiero a giurisdizione e infeud\u00f2 il suo territorio al Bonifacio Lupi. Da quest'anno cesser\u00e0 l'influenza veneta sulla valle, che entrer\u00e0 a far parte dei domini dei conti del Tirolo. Nel 1373 gli Asburgo, divenuti possessori del Tirolo, riconoscono i diritti concessi da Carlo IV a Bonifacio e la valle passa definitivamente sotto dominio austriaco.\nIl 22 marzo 1401 il Duca Leopoldo, conte del Tirolo, concede a Giorgio Welsperg la valle del Primiero per 4000 fiorini d\u2019oro. La dinastia Welsperg mantenne il controllo della valle del Primiero per pi\u00f9 di quattro secoli, fino alla caduta del Trentino nelle mani francesi nel 1807.\nEt\u00e0 Moderna.\nIl paese si estese, ma l'ospizio di San Martino rimase il centro religioso dell'intera vallata, dove si svolgevano feste e processioni.\nCon i Welsperg venne incentivata l\u2019attivit\u00e0 mineraria e pian piano Primiero divent\u00f2 tra i pi\u00f9 importanti bacini minerari d'Austria attorno al XV secolo. In quel periodo il borgo di Fiera divent\u00f2 un piccolo centro commerciale, anche grazie al bilinguismo italiano-tedesco. Fu in questo secolo che venne costruita la chiesa arcipretale di Fiera.\nDurante il XVI secolo l'attivit\u00e0 mineraria fu progressivamente abbandonata, ma la zona del Primiero rimase un importante centro anche grazie al commercio, che sbocci\u00f2 poi per tutto il XIX secolo. Durante le vicende napoleoniche, nel 1807, la valle pass\u00f2 sotto la Baviera per poi essere restituita agli austriaci, che la tennero dal 1809 sotto il dipartimento del Piave.\nEt\u00e0 Contemporanea.\nFino all'Ottocento Primiero San Martino di Castrozza era solamente un paesino di modeste dimensioni. Ma dall'Ottocento il paesino cominci\u00f2 a espandersi: vennero costruiti alberghi, baracche, edifici adibiti a deposito e una cantoniera a servizio della strada. Poi sorsero altre case private.\nI primi che provarono a scalare, \"scoprendo\" di fatto la zona del Primiero dal punto di vista dei rilievi, le Pale di San Martino furono i due viaggiatori inglesi Churchill e Gilbert, nel 1862.\nVennero poi seguiti da altri viaggiatori, tutti inglesi, come Leslie Stephan, Edward Whitthell e Amelia Edwards. Fu proprio Edward Whitthell, nel 1870, il primo ad arrivare in vetta, quindi a completare la scalata, del Cimon della Pala. Amelia Edwards invece, nel 1872 lasci\u00f2 un diario accurato del suo viaggio attraverso le Dolomiti e la Valle del Primiero.\nGli scalatori inglesi furono seguiti dopo da un barone tedesco, Theodor Wundt, che riusc\u00ec a scalare la montagna e lasci\u00f2 anche un racconto e delle foto della sua scalata.\nIn seguito alcuni alpinisti italiani, come Michele Bettega, Bortolo Zagonel e Giuseppe Zecchini, decisero di fare da guide turistiche agli scalatori e ai visitatori, dandosi il nome di Aquile di San Martino.\nQualche anno dopo vennero anche inaugurati dei rifugi: il primo, inaugurato il 13 agosto 1889, fu il rifugio Rosetta, di propriet\u00e0 della Societ\u00e0 Alpinisti Tridentini, seguito poi nel 1897 dai rifugi Pradidali e Canali.\nIntanto nella seconda met\u00e0 dell'Ottocento l'ospizio venne tramutato in locanda-albergo, gestito inizialmente da Leopoldo Ben, poi (dal 1888 al 1894) da Vittore Toffol che lo ingrand\u00ec e ammodern\u00f2.\nLe miniere di ferro a Fiera vennero chiuse verso la fine dell'Ottocento e per la valle incominci\u00f2 un periodo di forte emigrazione, e solo all'inizio del XX secolo la valle si riprese con l'arrivo del turismo.\nFiera venne colpita da diversi incendi in questo periodo, il pi\u00f9 importante nel 1902, che distrusse vari edifici mai pi\u00f9 ricostruiti. La popolazione dovette lottare anche contro le frequenti alluvioni, una delle pi\u00f9 famose e distruttive fu quella del 1882.\nIl paesino si espanse lungo la strada principale, e comincer\u00e0 la sua espansione anche nei dintorni solamente dopo la fine della Prima guerra mondiale, quando passer\u00e0 definitivamente all'Italia nel 1918. L'ex ospizio venne distrutto durante la Prima guerra mondiale e non venne pi\u00f9 ricostruito, e tutto ci\u00f2 che ne \u00e8 rimasto \u00e8 un ponticello sul rio Pez Gaiart.\nPrima guerra mondiale.\nLa Prima guerra mondiale, come in tutto il Trentino-Alto Adige, ha lasciato il segno anche a Primiero San Martino di Castrozza. Il territorio si trovava all'epoca sotto l'Impero austro-ungarico, ma all'entrata del Regno d'Italia in guerra, unica nazione interessata al Trentino-Alto Adige per completare l'unit\u00e0 d'Italia, il 24 maggio 1915, l'impero asburgico si trovava in guerra gi\u00e0 da un anno, e lasci\u00f2 dunque quasi sguarnita la zona di Primiero. I pochi soldati presenti nella zona erano incaricati di schierarsi lungo la catena del Lagorai, che gi\u00e0 offriva un'ottima difesa naturale.\nTra il 24 e il 25 maggio, prima di formare la linea difesa sulla catena, gli austriaci bruciarono completamente San Martino di Castrozza, incendio che distrusse diversi alberghi ma che lasci\u00f2 intatta la chiesa di San Martino vescovo.\nMa con i soldati sulla catena del Lagorai la zona del Primiero fin\u00ec senza difese contro gli italiani, difatti la zona venne conquistata inizialmente tra la fine di maggio e i primi di giugno 1915 fino a Caoria e San Martino, che divennero due paesi protagonisti di diversi pattugliamenti dai due eserciti, poi anche le due localit\u00e0 vennero conquistate e da quel momento passarono tra Italia e Austria-Ungheria frequentemente, rimanendo un fronte aperto fino alla fine della guerra.\nLa linea del fronte e delle trincee tra Austria e Italia si attest\u00f2 all'incirca dal Passo Rolle al monte Cauriol, e i due eserciti dunque si affrontarono ad altezze anche superiori a 2000 m.s.l.m.. Le trincee sono ancora oggi visibili e visitabili sulle cime del Colbricon, della Cavallazza, della Ceremana, fino al monte Cauriol.\nLa Spedizione punitiva non influ\u00ec molto in queste zone, ma durante l'estate e l'autunno 1916 le truppe italiane partirono alla conquista del Lagorai, per poi finire il Trentino con la val di Fiemme e val Travignolo. Gli attacchi nelle cime orientali della catena (come il Colbrico, il Cavallazza o il Cardinal) per\u00f2 non permisero agli italiani di sfondare il fronte, ma solamente di conquistare in battaglie cruente il Passo Rolle e il monte Cauriol, cos\u00ec che vennero fermati in inverno dalla neve e dal ghiaccio.\nLa campagna riprese nell'estate 1917 con la \"guerra sotterranea\", e vennero fatte esplodere alcune mine sul Colbricon e alle Buse dell'Oro, ma in autunno con la sconfitta di Caporetto gli italiani dovettero ritirarsi fino al Piave e al Monte Grappa. Gli austriaci cos\u00ec poterono riscendere nella valle ed entrarono a Fiera di Primiero il 6 novembre 1917. Queste zone rimasero quindi sotto il controllo austriaco fino al successivo attacco italiano, a novembre 1918.\nIl 4 novembre 1918 gli austriaci fuggirono inseguiti dagli italiani lasciando la zona del Primiero in poco tempo e in maniera abbastanza precipitosa, infatti hanno lasciato vari reperti ora conservati nei musei.\nLa zona sub\u00ec anche un bombardamento aereo da parte della 15\u00aa compagnia aerea imperial-regia austriaca guidata dal tenente Hans Folk da Millowitz il 23 maggio 1917. L'obiettivo era il deposito di munizioni e il comando della brigata Calabria.\nIl segno lasciato dalla Grande Guerra in questa zona \u00e8 testimoniato soprattutto dalla mostra permanente della Grande Guerra sul Lagorai, a Caoria, dal Museo della Grande Guerra a San Martino e da diversi libri e testimonianze oculari raccolte nei musei o nelle biblioteche. Sono anche presenti diversi diari o scritti testimoni oculari.\nPrimiero italiana (post-Prima guerra mondiale).\nNel 1927 il comune di Fiera di Primiero venne aggregato ai comuni di Sagron Mis, Tonadico, Siror e Transacqua nel comune di Primiero, con sede a Fiera. Questo comune \u00e8 stato sciolto poi nel 1946 con la fine della seconda guerra mondiale.\nNel 1966 un'altra delle frequenti alluvioni provoc\u00f2 ingenti danni e distruzioni nel comune e nei dintorni.\nL\u2019autonomia del Trentino-Alto Adige venne sancita dal'Accordo De Gasperi-Gruber dopo la seconda guerra mondiale e dal 1972 il territorio trentino \u00e8 suddiviso nelle due province autonome di Trento e Bolzano.\nSimboli.\nStemma: Per met\u00e0 di colore argento e per met\u00e0 di rosso sullo sfondo, colori che si invertono nella rosa a sei petali al centro. In cima c'\u00e8 la parte superiore di una torre e attorno allo stemma ci sono due ramoscelli, intrecciati da un nastro tricolore.\nBlasone: \"partito d'argento e di rosso alla rosa a sei petali, 3 e 3, dell'uno nell'altro, con il talamo del campo\"\nGonfalone: \u00c8 costituito da un drappo rettangolare suddiviso in due bande verticali, quella a sinistra bianca e quella a destra rossa, frangiato, ricamato d\u2019oro e terminante nel basso con quattro liste. Sopra c'\u00e8 scritto \"Comune di Primiero\" e sotto \"San Martino di Castrozza\", appunto per formare \"Comune di Primiero San Martino di Castrozza\". L\u2019asta \u00e8 ricoperta da una guaina a colori alternati bianco e rosso disposti a spirale, ed \u00e8 legata mediante un cordone a nappe d\u2019oro.\nMonumenti e luoghi d'interesse.\nAree naturali.\nIl territorio comunale \u00e8 compreso nel Parco naturale Paneveggio - Pale di San Martino, un'area protetta che si estende in tutta la valle del Primiero per 19.726,09 ettari (dal 1987) e il suo scopo \u00e8 quello di tutelare le caratteristiche naturali e ambientali, promuovere lo studio scientifico e l'uso sociale dei beni ambientali.\nSociet\u00e0.\nEvoluzione demografica.\nI dati sono la somma degli abitanti censiti negli anni nei singoli comuni costituenti il nuovo comune.\nEtnie e minoranze straniere.\nLa popolazione straniera residente nel comune al 1\u00ba gennaio 2018 corrisponde al 5% del totale dei residenti, ossia 271 stranieri su un totale di 5.401 abitanti.\nLa comunit\u00e0 straniera pi\u00f9 numerosa \u00e8 quella rumena (103 persone, pari al 38% della popolazione straniera residente), seguita da quella albanese (64 persone, 23,6% della popolazione straniera residente).\nLingue e dialetti.\nIl dialetto parlato nel Primiero \u00e8 il dialetto primierotto, variante settentrionale della lingua veneta, ed \u00e8 affine al dialetto rustico parlato nell'area di Feltre (provincia di Belluno), anche se un po' influenzato dai vicini dialetti trentini, dal valsuganotto, dal tedesco e dal ladino.\nReligione.\nLa religione principale \u00e8 il cattolicesimo come per il resto d'Italia, fatto testimoniato dalla presenza di diverse chiese e feste a sfondo religioso. Tra i residenti stranieri sembra diffuso anche l'islamismo e il cristianesimo ortodosso.\nTradizioni e folclore.\nPrimiero San Martino di Castrozza \u00e8 pieno di tradizioni, \"acquisite\" dagli ex comuni che lo compongono:\nIstituzioni, enti e associazioni.\nPer il periodo estivo vengono istituiti dei centri per la medicina turistica, mentre per il resto dell'anno basta chiamare il pronto soccorso e vista la grande lontananza (l'ospedale pi\u00f9 vicino, quello di Feltre, si trova a 42\u00a0km da Fiera di Primiero e a 55 da San Martino di Castrozza) in citt\u00e0 c'\u00e8 un centro di atterraggio per gli elicotteri, che frequentemente trasportano cos\u00ec quelli che hanno fatto la chiamata.\nNel territorio comunale sono presenti due corpi di Viglili del Fuoco Volontari presso Transacqua e San Martino di Castrozza, inquadrati nella Federazione dei Corpi dei Vigili del Fuoco Volontari del Trentino, e una dei Carabinieri (Fiera di Primiero), pi\u00f9 una ex-caserma della Guardia della Finanza a Passo Rolle.\nInoltre nel territorio comunale e nei dintorni sono presenti molte associazioni, per un totale di 81.\nCultura.\nIstruzione.\nBiblioteca.\nSono presenti sul territorio comunale due biblioteche, di cui una nel vicino comune di Mezzano e una a Fiera di Primiero.\nLa sede centrale della \"Biblioteca intercomunale di Primiero\" comunque si trova a Fiera di Primiero.\nLa biblioteca centrale, istituita nel 1970, divenne nel 1978 Ente sovracomunale. In quell'occasione venne istituito il Consorzio Biblioteca intercomunale di Primiero, a cui partecipavano i comuni di Fiera di Primiero, Imer, Mezzano, Siror, Tonadico e Transacqua.\nLa Biblioteca \u00e8 gratuita e rivolta a tutti i cittadini residenti nei comuni o ex comuni del Consorzio Biblioteca intercomunale di Primiero.\nTra libri, riviste e supporti multimediali ci sono circa 46.000 documenti.\nRicerche.\nNel 2011 c'\u00e8 stata una ricerca scientifica sul comportamento del cervo, promossa dal Parco naturale Paneveggio Pale di San Martino, l'Associazione Cacciatori Trentini, il Servizio Foreste e Fauna della Provincia autonoma di Trento e l'Universit\u00e0 di Siena.\nScuole.\nNel territorio comunale di Primiero San Martino di Castrozza \u00e8 presente 1 asilo nido, 4 scuole materne (tre pubbliche,a Transacqua, Tonadico e San Martino di Castrozza, e una privata), 3 scuole primarie (una a Siror, una a San Martino di Castrozza e una a Tonadico), 1 scuola secondaria di primo grado e 2 scuole secondarie di secondo grado, un Liceo Scientifico a Fiera di Primiero e un Istituto Tecnico Economico e Tecnologico sempre a Fiera di Primiero.\nMusei.\nIl Palazzo delle miniere si funge anche da museo al suo interno, unico museo presente sul territorio comunale.\nArte.\nGli unici dipinti documentati sono quelli dell'artista di Tonadico Leonardo Feldkircher, che dopo aver studiato a Feltre ed aver girato gran parte del Trentino, nella valle di Primiero ha realizzato l'affresco di \"San Sebastiano\" nella chiesa di Tonadico, quello del \"battesimo di Cristo\" nella chiesetta di San Martino a Pieve e la pala \"Madonna con Santi Rocco e Sebastiano\" sul Capitello della Peste a Mezzano.\nA Fiera di Primiero si realizzano sculture in legno.\nTeatro.\nA Tonadico durante l'estate si organizza un Campus Teatrale nel Teatro parrocchiale, mentre i due teatri pi\u00f9 importanti sono il Teatro Samovar e il Teatro parrocchiale.\nI teatri a volte possono essere sostituiti anche dal grande Auditorium Intercomunale a Fiera di Primiero.\nCinema.\nL'Auditorium Intercomunale si funge anche da cinema, l'unico del comune.\nIl film pi\u00f9 importante girato a Primiero San Martino di Castrozza \u00e8 \"SConnessi\".\nMusica.\nA Primiero annualmente cade il \"Primiero Dolomiti Festival Brass\" che raccoglie tutti i gruppi di ottoni pi\u00f9 famosi al mondo, tra cui anche i Canadian Brass.\nCucina.\nLa cucina tipica locale \u00e8 quella tipica trentina:\nEventi.\nA Primiero e nei dintorni si organizzano i vari eventi, come ad esempio il Rally San Martino, arrivato nel 2018 alla 38\u00aa edizione, e tappa del Campionato Italiano WRC 2018.\nInoltre ci sono vari eventi musicali, gastronomici (soprattutto sulle specialit\u00e0 del luogo), oltre che eventi paesaggistici e naturalistici.\nGeografia antropica.\nSuddivisioni amministrative.\nIl comune \u00e8 suddiviso in cinque municipi (che possono comprendere pi\u00f9 frazioni e localit\u00e0), corrispondenti ai quattro vecchi comuni di Fiera di Primiero, Siror, Tonadico e Transacqua e al territorio di San Martino di Castrozza (che in precedenza era una frazione condivisa tra i comuni di Siror e Tonadico); ogni municipio \u00e8 presieduto da un comitato composto da un pro-sindaco e da due consultori, votati tra gli elettori residenti in occasione delle stesse amministrative per l'elezione del consiglio comunale.\nFrazioni e altre localit\u00e0 del territorio.\nDi seguito la lista delle frazioni e delle altre localit\u00e0 ancora non riconosciute come frazioni presenti nel territorio. Tra parentesi \u00e8 indicato il municipio di appartenenza.\nEconomia.\nAgricoltura.\nSi coltivano principalmente cereali, barbabietole da zucchero, viti e mele. Nel territorio sono presenti diverse medie aziende agricole e grandi territori coltivati.\nL'allevamento \u00e8 abbastanza diffuso: sono presenti diversi tipi di formaggi e di latte, che sono la specialit\u00e0 della citt\u00e0, ma tra le eccellenze gastronomiche del territorio ci sono anche insaccati affumicati e salami.\nSi allevano principalmente bovini e suini. L'allevamento occupa gran parte della popolazione, soprattutto nella frazione di Imer.\nLa pesca \u00e8 diffusa come sport, con vari eventi e un'associazione pescatori, ma pare che non sia uno dei principali mezzi di sostentamento della zona\nArtigianato.\nTipici nell'artigianato sono gli oggetti di legno, inoltre sono presenti ben 5 negozi specializzati in artigianato nel territorio.\nTurismo.\nSan Martino di Castrozza e il territorio circostante, che ora fa parte del territorio comunale di Primiero, sono una meta sciistica di medie dimensioni. Il territorio comunale conta 23 impianti di risalita funzionanti in inverno e 4-5 funzionanti in estate, nonch\u00e9 19 piste sciistiche in territorio comunale, che diventano 143 piste totali se si comprendono anche Val di Fassa, Val di Fiemme e Alpe Lusia/San Pellegrino.\nIn tutto le 19 piste di San Martino sono lunghe 62\u00a0km, e arrivano fino ad un'altitudine di 2357 m.s.l.m.\nIl turismo sciistico a Primiero \u00e8 di lunga data: la Cabinovia Tognola, primo impianto di risalita del comune e che di fatto ha dato il via alla tradizione e al turismo sciistici a San Martino di Castrozza, \u00e8 stata inaugurata (come slittovia) 61 anni fa, nel 1937, con Herman Panzer.\nInoltre, sono presenti altri 30\u00a0km di piste per gli atleti che praticano lo Sci nordico, attraendo quindi anche numerosi sportivi.\nIl truismo sciistico \u00e8 uno dei punti fondamentali di Primiero San Martino di Castrozza, per\u00f2 le altre fonti turistiche con il tempo sono riuscite quasi a eguagliare la popolarit\u00e0 del turismo invernale con il passare del tempo: il turismo escursionistico e l'architettura tradizionale del paese ed i suoi castelli, che hanno permesso lo sviluppo di un turismo storico-artistico, costituiscono il 5% degli arrivi dell'intera provincia, contro il 6% del turismo invernale.\nInfrastrutture e trasporti.\nStrade.\nTutto il territorio comunale di Primiero di San Martino di Castrozza \u00e8 attraversato dalla Strada statale 50 del Grappa e del Passo Rolle, unica strada statale che attraversa la vallata. Parte da Ponte nelle Alpi e attraversa parte della provincia di Belluno e di Trento, per un totale di 116km.\nIl territorio comunale \u00e8 vicino anche alla strada provinciale 79 e 81.\nFerrovie, aeroporti e trasporti urbani.\nPassano vicino al comune 2 linee ferroviarie, la Padova-Belluno-Calalzo e la Verona-Brennero, collegate al territorio comunale mediante autobus.\nGli aeroporti pi\u00f9 vicini sono quello di Treviso (70\u00a0km), quello di Venezia (95\u00a0km) e quello di Verona (155\u00a0km).\nPassano 8 linee di autobus per il territorio comunale.\nImpianti a fune.\nGli impianti a fune funzionanti durante l'estate sono la Cabinovia Colverde e la Funivia Rosetta, che raggiungono le Ski Area Rolle, Colverde e Ces. Poi, ci sono la Cabinovia Tognola e la Seggiovia Paradiso-Passo Rolle.\nGli impianti a fune dichiarati funzionanti durante l'inverno invece sono 3 cabinovie, 4 seggiovie da 4 posti, 1 seggiovia da 8 posti, 3 seggiovie da 3 posti, 3 seggiovie da 2 posti, 2 seggiovie a 4 posti veloci (per un totale di ben 13 seggiovie) e 7 skilift e tappeti, per un totale di 23 impianti di risalita totali.\nSport.\nA Primiero San Martino di Castrozza \u00e8 presente la U.S. Primiero, un'Associazione Sportiva Dilettantistica che raccoglie molti sport: Orienteering, Sci nordico, Slittino, Sci alpino, Calcio, Ciclismo, Atletica, Pallavolo, Arrampicata, Snowboard e Bocce.\nLa sezione calcio partecipa regolarmente ai campionati provinciali, pi\u00f9 precisamente la Prima Categoria, settimo livello del calcio italiano. I 3 campi principali in cui gioca la prima squadra sono il Centro Sportivo Intercomunale di Mezzano, il Campo sportivo di Imer e il Campo sportivo Intercomunale di Tonadico.\nLa sezione pallavolo, nata nel 2001, \u00e8 una delle squadra pi\u00f9 importanti e seguite di Primiero, con 60 atleti iscritti al 2018.\nLa sezione ciclismo nasce negli anni novanta come \"unificazione\" di altre societ\u00e0 ciclistiche primierotte. Si organizzano corsi e si incentiva molto l'attivit\u00e0 giovanile, anche se ci sono atleti che gareggiano a livello agonistico.\nLa sezione Sci nordico partecipa a diverse gare e i suoi atleti hanno partecipato anche a gare internazionali. Gli atleti sciano nel Passo Cereda.\nLa sezione Sci alpino si divide in settore agonistico e non agonistico, e quello agonistico partecipa a tutte le gare del calendario FIS.\nDal 1998 esiste anche la sezione Snowboard, che partecipa alla Triveneto Cup ed vanta di essere una delle prime squadre affiliate alla FISI"}
{"id": "5771184", "revid": "1123217", "url": "https://it.wikipedia.org/wiki?curid=5771184", "title": "Regno Wei", "text": ""}
{"id": "5771189", "revid": "729019", "url": "https://it.wikipedia.org/wiki?curid=5771189", "title": "Carlo Alberto Quigini Puliga", "text": "Biografia.\nAmmesso alla regia scuola di marina nel 1853, guardiamarina nel 1857, nel decennio degli anni '60 dell'Ottocento ha preso parte a tutte le campagne risorgimentali per l'unificazione italiana."}
{"id": "5771202", "revid": "1776051", "url": "https://it.wikipedia.org/wiki?curid=5771202", "title": "Nicola Ricciuti", "text": "Biografia.\nFiglio di un notaio dopo la laurea in giurisprudenza svolge il praticantato della professione forense e si associa per qualche tempo in un prestigioso studio legale napoletano. Vinto un concorso per uditore giudiziario opta per la carriera in magistratura; \u00e8 stato sostituto procuratore a Teramo, Avellino e Napoli, procuratore a Frosinone, procuratore generale presso la corte d'appello di Napoli, Catanzaro, Bologna, Firenze e Roma, primo presidente della corte d'appello di Napoli."}
{"id": "5771203", "revid": "110157", "url": "https://it.wikipedia.org/wiki?curid=5771203", "title": "Dimopoli", "text": "Dimopoli \u00e8 il primo album del cantautore Rino Dimopoli, ex componente dei Delirium, pubblicato nel 1977 dalla Harmony.\nIl disco.\nLe canzoni sono scritte dallo stesso Dimopoli, mentre l'arrangiamento e la direzione d'orchestra sono curate da Paul Dark.\nIl brano di apertura, \"Ma io\", viene anche pubblicato su 45 giri.\nTracce.\nLATO A \nLATO B"}
{"id": "5771214", "revid": "187240", "url": "https://it.wikipedia.org/wiki?curid=5771214", "title": "Trial (ciclismo)", "text": ""}
{"id": "5771220", "revid": "729019", "url": "https://it.wikipedia.org/wiki?curid=5771220", "title": "Felice Sismondo", "text": "Biografia.\nLaureato in legge nel 1859 alla professione di avvocato o magistrato preferisce la carriera militare. Ammesso all'accademia di Torino nello stesso anno prende parte come soldato semplice alla seconda guerra d'indipendenza combattendo a Montebello e Palestro. Nel 1862, raggiunto il grado di sergente, prende parte alla campagna d'Ancona e della Bassa Italia. Comandato in seguito alla repressione del brigantaggio nel 1866, promosso nel frattempo capitano, viene decorato di medaglia d'argento per il valore dimostrato nella Battaglia di Custoza, che da inizio alle manovre offensive della Terza guerra d'indipendenza sulla terraferma e che vede la sconfitta delle truppe italiane. Completata l'unificazione italiana viene destinato all'insegnamento dell'arte militare alla Scuola di Guerra, dove rimane dal 1870 al 1885, quando viene destinato al comando del 5\u00ba reggimento Bersaglieri di stanza a Torino. Decorato per i servizi resi nell'epidemia di colera del 1884 dal 1898 \u00e8 giudice al tribunale supremo di guerra, dal 1900 al 1904 \u00e8 comandante generale dell'arma dei Carabinieri."}
{"id": "5771224", "revid": "767487", "url": "https://it.wikipedia.org/wiki?curid=5771224", "title": "Arno Antonio Lise", "text": "Biografia.\nLaureatosi presso l'Universit\u00e0 Cattolica di Rio Grande do Sul nel 1961, ha assunto l'incarico di docente di zoologia presso la medesima universit\u00e0..\nHa l'incarico di revisore degli articoli di varie riviste di settore: \"Iheringia - S\u00e9rie Zoologia\", \"Lundiana (UFMG)\", \"Revista Brasileira de Zoologia\" e \"Biota Neotropica\".\nCampo di studi.\nSi interessa soprattutto della biodiversit\u00e0 aracnologica dell'America meridionale con particolare riferimento al Brasile. Esperto tassonomista, le sue pubblicazioni spaziano dai tomisidi ai salticidi, ai trecalidi, ai filodromidi e agli zodaridi. Inoltre ne studia l'etologia, l'ecologia e gli ecosistemi di cui fanno parte.\nOpere e pubblicazioni.\nDi seguito l'elenco delle principali pubblicazioni aracnologiche:"}
{"id": "5771225", "revid": "31886", "url": "https://it.wikipedia.org/wiki?curid=5771225", "title": "Arno Lise", "text": ""}
{"id": "5771236", "revid": "86343", "url": "https://it.wikipedia.org/wiki?curid=5771236", "title": "Lubuto", "text": "Il toponimo Lubuto pu\u00f2 riferirsi a diversi comuni dello Zambia:"}
{"id": "5771237", "revid": "1573940", "url": "https://it.wikipedia.org/wiki?curid=5771237", "title": "Lubuto (Kalulushi)", "text": "Lubuto \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771242", "revid": "228587", "url": "https://it.wikipedia.org/wiki?curid=5771242", "title": "Kalungwishi", "text": ""}
{"id": "5771245", "revid": "1573940", "url": "https://it.wikipedia.org/wiki?curid=5771245", "title": "Kalungwishi (Kalulushi)", "text": "Kalungwishi \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771247", "revid": "1573940", "url": "https://it.wikipedia.org/wiki?curid=5771247", "title": "Luapula (Kalulushi)", "text": "Luapula \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771248", "revid": "1573940", "url": "https://it.wikipedia.org/wiki?curid=5771248", "title": "Ngweshi", "text": "Ngweshi \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771249", "revid": "86343", "url": "https://it.wikipedia.org/wiki?curid=5771249", "title": "Kalengwa", "text": "Il toponimo Kalengwa pu\u00f2 riferirsi a diversi comuni dello Zambia:"}
{"id": "5771251", "revid": "1573940", "url": "https://it.wikipedia.org/wiki?curid=5771251", "title": "Kalengwa (Kalulushi)", "text": "Kalengwa \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771253", "revid": "1005847", "url": "https://it.wikipedia.org/wiki?curid=5771253", "title": "Elezioni comunali in Lombardia del 1999", "text": "Il 13 giugno 1999 (con ballottaggio il 27 giugno) in Lombardia si tennero le elezioni per il rinnovo di numerosi consigli comunali."}
{"id": "5771258", "revid": "228587", "url": "https://it.wikipedia.org/wiki?curid=5771258", "title": "Fernando Pereira", "text": "Biografia.\nPereira aveva lasciato il suo paese, il Portogallo, a met\u00e0 degli anni 1970 per sfuggire alla coscrizione obbligatoria e non partecip\u00f2 alla Guerra coloniale portoghese. Espatri\u00f2 nei Paesi Bassi, dove si un\u00ec a Greenpeace per mettere a disposizione le sue qualit\u00e0 fotografiche per fini politici.\nFu membro di Greenpeace e scomparve dopo una missione di sei mesi come fotografo sulla Rainbow Warrior.\nAnneg\u00f2 quando due esplosioni squarciarono lo scafo della Rainbow Warrior nel porto di Auckland. Il resto dell'equipaggio riusc\u00ec a mettersi in salvo, ma Pereira, tra la prima e la seconda esplosione si attard\u00f2 per recuperare il materiale fotografico e non riusc\u00ec a salvarsi.\nPereira aveva celebrato il suo 35\u00ba compleanno nell'atollo di Rongelap nelle Isole Marshall con l'equipaggio della Arcobaleno Warrior e aveva progettato di andare all'Atollo di Mururoa per mostrare al mondo le immagini dei test nucleari francesi.\nDue membri dei servizi segreti francesi, Dominique Prieur e Alain Mafart, che si erano finti degli sposini in viaggio di nozze, furono condannati per omicidio colposo da un tribunale della Nuova Zelanda. Vennero condannati a dieci anni di prigione e rimasero agli arresti in Polinesia per due anni. Fernando Pereira \u00e8 stato un martire per Greenpeace ed i suoi sostenitori."}
{"id": "5771267", "revid": "122586115", "url": "https://it.wikipedia.org/wiki?curid=5771267", "title": "Associazione Calcio Lumezzane 2004-2005", "text": "Questa pagina raccoglie le informazioni riguardanti l'Associazione Calcio Lumezzane nelle competizioni ufficiali della stagione 2004-2005.\nMaglie e sponsor.\nLo sponsor tecnico per la stagione 2004-2005 \u00e8 \"Lotto\", mentre lo sponsor ufficiale \u00e8 Fin-Eco."}
{"id": "5771272", "revid": "287204", "url": "https://it.wikipedia.org/wiki?curid=5771272", "title": "Fernando Pereira (disambigua)", "text": ""}
{"id": "5771281", "revid": "117266457", "url": "https://it.wikipedia.org/wiki?curid=5771281", "title": "Novara Calcio 2004-2005", "text": "Questa pagina raccoglie le informazioni riguardanti il Novara Calcio nelle competizioni ufficiali della stagione 2004-2005.\nMaglie e sponsor.\nLo sponsor tecnico per la stagione 2004-2005 \u00e8 \"Look Sport\", mentre lo sponsor ufficiale \u00e8 Banca Popolare di Novara."}
{"id": "5771283", "revid": "77501434", "url": "https://it.wikipedia.org/wiki?curid=5771283", "title": "San Sansone", "text": ""}
{"id": "5771284", "revid": "1573940", "url": "https://it.wikipedia.org/wiki?curid=5771284", "title": "Chibuluma", "text": "Chibuluma \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771285", "revid": "1573940", "url": "https://it.wikipedia.org/wiki?curid=5771285", "title": "Kankonshi", "text": "Kankonshi \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771286", "revid": "173006", "url": "https://it.wikipedia.org/wiki?curid=5771286", "title": "Grande sabato", "text": "Grande sabato \u00e8 un'indicazione temporale e liturgica che compare nel Vangelo di Giovanni e in alcuni scritti dei primi secoli della Chiesa. Il suo significato \u00e8 controverso.\nInterpretazioni.\nNel Vangelo di Giovanni compare l'affermazione che la morte di Ges\u00f9 \u00e8 avvenuta alla vigilia di un \u201cgrande sabato\u201d (). La maggior parte degli esegeti ritiene che il giorno successivo fosse un sabato e simultaneamente il giorno di Pasqua (14 Nisan) e perci\u00f2 anche la vigilia della festa dell'elevazione del primo covone di orzo.\nIn alcuni scritti del primo cristianesimo il termine sembra aver acquisito un diverso significato. La chiesa di Smirne, infatti, scrisse a Filomelio che il martirio del suo vescovo, Policarpo, era avvenuto in un \u201cgrande sabato\u201d. Dato che l'evento \u00e8 solitamente collocato il 23 febbraio, risulta improbabile che questo \"grande sabato\" coincidesse con la Pasqua. Alcune delle soluzioni proposte sono:\nDi fronte alle difficolt\u00e0 di queste soluzioni, altri studiosi si sono attenuti al collegamento con la Pasqua e hanno trovato motivazioni per spostare la data del martirio ad una data successiva all'equinozio di primavera e perci\u00f2 compatibile con la ricorrenza della Pasqua.\nBibliografia.\nRemo Cacitti,\"Grande Sabato. Il contesto pasquale quartodecimano nella formazione della teologia del martirio\", Vita e Pensiero, Milano 1994."}
{"id": "5771287", "revid": "1573940", "url": "https://it.wikipedia.org/wiki?curid=5771287", "title": "Remmy Chisupa", "text": "Remmy Chisupa \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771288", "revid": "125646151", "url": "https://it.wikipedia.org/wiki?curid=5771288", "title": "Donald Sanborn", "text": "Biografia.\nSanborn nacque a New York nel 1950 e frequent\u00f2 la scuola elementare e superiore cattolica. Entr\u00f2, nel 1967, nel seminario cattolico nella Diocesi di Brooklyn, studi\u00f2 lingue classiche con la laurea avuta nel 1971. Insoddisfatto con le riforme considerate moderniste del Concilio Vaticano II entr\u00f2, nello stesso anno, nel Seminario San Pio X a Ec\u00f4ne in Svizzera diventando cos\u00ec uno dei primi seminaristi della Fraternit\u00e0 sacerdotale San Pio X. Fu ordinato sacerdote da Mons. Marcel Lefebvre il 29 giugno del 1975. Torn\u00f2 negli Stati Uniti d'America e and\u00f2 a celebrare la messa tridentina in vari centri. Nel gennaio del 1977 Mons. Lefebvre lo nomin\u00f2 rettore del primo seminario statunitense della SSSPX \" Saint Joseph\".\nNel mese di aprile 1983 \u00e8 stato tra i nove sacerdoti americani espulsi dalla Fraternit\u00e0 sacerdotale San Pio X a causa di motivi dottrinali e liturgici imposti dall'Arcivescovo Lefebvre e si sono messi sotto la guida di padre Clarence Kelly che fond\u00f2 la Societ\u00e0 San Pio V. Negli anni successivi padre Sanborn, insieme a diversi altri sacerdoti, si separata da Kelly. Nel 1995, sotto l'incoraggiamento di altri sacerdoti tradizionalisti, fond\u00f2 il \"Most Holy Trinity Seminary\" per formare gli aspiranti al sacerdozio. Il 19 giugno del 2002 fu ordinato a titolo di vescovo dallo statunitense Robert McKenna OP, vescovo aderente alla \"Tesi di Cassiciacum\" (elaborata da Michel Gu\u00e9rard des Lauriers). Sanborn \u00e8 rettore del \"Most Holy Trinity Seminary\", d\u00e0 il sacramento della cresima e ordina sacerdoti ed \u00e8 un punto di riferimento in America del \"sedeprivazionismo\" e ne scrisse la spiegazione.\nGenealogia episcopale.\nLa genealogia episcopale \u00e8:"}
{"id": "5771289", "revid": "86343", "url": "https://it.wikipedia.org/wiki?curid=5771289", "title": "Buseko", "text": "Il toponimo Buseko pu\u00f2 riferirsi a diversi comuni dello Zambia:"}
{"id": "5771290", "revid": "1573940", "url": "https://it.wikipedia.org/wiki?curid=5771290", "title": "Buseko (Kalulushi)", "text": "Buseko \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771291", "revid": "155634", "url": "https://it.wikipedia.org/wiki?curid=5771291", "title": "Lorenzo Tiepolo (senatore)", "text": "Biografia.\nDiscendente dalla nobile famiglia che aveva dato alla Repubblica di Venezia due dogi e un patriarca, avvocato civilista, fu consigliere comunale, assessore e sindaco di Venezia per il partito liberale moderato. Rappresent\u00f2 alla Camera del Regno il primo e il terzo collegio cittadini per quattro legislature, per poi essere nominato senatore a vita nel 1905. Fece anche parte della consulta araldica."}
{"id": "5771293", "revid": "729019", "url": "https://it.wikipedia.org/wiki?curid=5771293", "title": "342. Infanterie-Division", "text": "La 342. Infanterie-Division fu un'unit\u00e0 della Wehrmacht che venne costituita nel novembre 1940 durante la Seconda guerra mondiale con ufficiali, sottuffiali e soldati provenienti da due altre divisioni di fanteria tedesche.\nImpiegata inizialmente sul Fronte jugoslavo, partecip\u00f2 con un ruolo decisivo all'operazione U\u017eice che elimin\u00f2 temporaneamente le forze partigiane attive in Serbia ma si distinse soprattutto per i metodi violenti e brutali impiegati e per la sanguinosa repressione contro resistenti e popolazione civile.\nNel 1942 venne trasferita sul Fronte orientale, dove rimase fino alla fine della guerra combattendo nei ranghi del Gruppo d'armate Centro; impiegata in continui, logoranti combattimenti, venne pi\u00f9 volte decimata e ricostituita.\nStoria.\nLa divisione venne costituita ufficialmente il 19 novembre 1940 nel \"Wehrkreis XII\" (\"regione militare n. 12\" comprendente Palatinato e parte dell'Assia) con sede di guarnigione a Landstuhl; una parte degli effettivi provenivano dalla 72. Infanterie-Division e dalla 79. Infanterie-Division, di conseguenza molti soldati erano stati reclutati nella regione di Coblenza e nella regione di Treviri. La 342. Divisione apparteneva alla quattordicesima ondata (\"welle\") di mobilitazione ed era costituita quindi da tre reggimenti di fanteria ma con solo 12 compagnie per reggimento invece di 14 come nelle divisioni delle prime ondate. Nei suoi organici era compreso un reggimento di artiglieria, i soldati avevano un'et\u00e0 compresa tra 27 e 32 anni; tuttavia la nuova formazione aveva numerose carenze di equipaggiamento in tutti i reparti. Il maggior generale Rudolf Wagner fu il primo comandante della 342. Divisione di fanteria.\nDopo il completamento della sua costituzione, la divisione venne inizialmente schierata in Francia dove rimase dal giugno al settembre 1941 impegnata in compiti di occupazione. Il 2 luglio 1941 il generale Wagner venne sostituito dal tenente generale di origine austriaca Walter Hinghofer. Il 14 settembre 1941 la 342. Divisione ricevette l'ordine di trasferimento a Belgrado a disposizione del Comandante militare tedesco in Serbia, il generale Franz B\u00f6hme, dove pass\u00f2 sotto il controllo del LXV Corpo d'armata. Il trasferimento della divisione nei Balcani era conseguente alle ripetute richieste di rinforzi presentate dal comandante supremo tedesco del teatro sud-orientale, il feldmaresciallo Wilhelm List, che incontrava crescenti difficolt\u00e0 a controllare il territorio a causa della insufficienza delle sue forze e della sempre pi\u00f9 minacciosa azione dei combattenti della resistenza jugoslava presenti nelle regioni orientali del vecchio regno di Jugoslavia.\nLa divisione inizi\u00f2 ad arrivare nel nuovo teatro di operazioni dal 20 settembre 1941 e fu rapidamente impegnata in una serie di operazioni anti-partigiane nella regione nord-occidentale del territorio occupato dai tedeschi. Tra il 24 settembre e il 9 ottobre port\u00f2 a termine la prima grande operazione di rastrellamento e repressione nel territorio di Ma\u010dva, compreso tra i fiumi Drina e Sava a ovest della citt\u00e0 di \u0160abac. La 342. divisione, rinforzata da un battaglione della 718. Divisione fanteria e da una compagnia di polizia militare, avanz\u00f2 dalla regione della Sirmia verso nord per attaccare i partigiani e i cetnici. Fin da questa prima operazione la divisione impieg\u00f2 metodi brutali di repressione senza risparmiare la popolazione civile presente sul territorio.\nI reparti della 342. Divisione rastrellarono le donne di et\u00e0 compresa tra 14 e 70 anni, bruciarono molti villaggi e fucilarono un gran numero di civili, 830 su circa 8.400 prigionieri catturati tra il 21 e il 30 settembre; i partigiani tuttavia riuscirono a ripiegare nelle montagne del Cer. La divisione attacc\u00f2 questa regione tra il 10 e il 15 ottobre e la citt\u00e0 di Krupanj tra il 19 e 20 ottobre 1941; nelle montagne del Cer i tedeschi ripresero la loro attivit\u00e0 di devastazione; incendiarono molte localit\u00e0 e uccisero altre 3.000 persone pur catturando poche armi e prigionieri. La maggior parte dei partigiani riuscirono a sfuggire verso ovest. La 342. Divisione sub\u00ec lievi perdite in queste operazioni, sei morti e 24 feriti tra il 10 e il 19 ottobre, ma rivendic\u00f2 di aver ucciso 546 resistenti e di aver fucilato altri 1.081 persone dopo la loro cattura.\nDopo queste operazioni preliminari e le sanguinose azioni di repressione contro i civili, il 25 novembre 1941 i soldati della 342. Infanterie-Division iniziarono l'offensiva principale contro i partigiani di Tito schierati a difesa della cosiddetta \"Repubblica di U\u017eice\"; i tedeschi avanzarono da Valjevo verso U\u017eice divisi in due colonne, mentre altri reparti della 113. Infanterie-Division contemporaneamente muovevano da Kragujevac verso \u010ca\u010dak. La 342. Infanterie-Division super\u00f2 rapidamente ogni resistenza opposta dai partigiani jugoslavi dei distaccamenti di Valjevo e U\u017eice e marci\u00f2 inarrestabile verso la \"capitale\" di Tito. Dopo uno scontro finale contro le retroguardie partigiane a Kadinja\u010d, i soldati tedeschi della 342. Infanterie-Division il 29 novembre 1941 entrarono vittoriosamente a U\u017eice, abbandonata dai superstiti distaccamenti di Tito che trovarono scampo con grande difficolt\u00e0 nel Sangiaccato. Anche in questa fase la divisione continu\u00f2 a distinguersi per brutalit\u00e0; la maggior parte dei prigionieri nemici catturati furono uccisi sommariamente.\nConclusa con pieno successo l'operazione U\u017eice contro i partigiani, la 342. Infanterie-Division rimase nel teatro di operazioni jugoslavo e, dopo aver disperso facilmente i distaccamenti dei cetnici di Dra\u017ea Mihailovi\u0107, nel gennaio 1942 prese parte anche alla \"seconda offensiva anti-partigiana\". Il generale Paul Hoffmann, comandante della divisione, prese la guida delle operazioni che videro l'impiego anche della 718. Infanterie-Division e di reparti collaborazionisti croati. L'offensiva ebbe inizio il 15 gennaio 1942 e si svolse in condizioni climatiche proibitive, con freddo intenso e abbondanti nevicate; i reparti della 342. Infanterie-Division avanzarono da U\u017eice verso Vlasenica e Srebenica che vennero raggiunte il 17 e 18 gennaio. Dopo aver sconfitto alcuni distaccamenti partigiani e reparti della 1\u00aa Brigata proletaria d'assalto, i tedeschi proseguirono il 21 gennaio fino a Rogatica e Sokolac dove furono raggiunti dai reparti della 718. Infanterie-Division. Nonostante i successi locali tuttavia i tedeschi non riuscirono a bloccare i partigiani che ripiegarono con la drammatica marcia dell'Igman fino al nuovo territorio libero di Fo\u010da; l'alto comando tedesco interruppe le operazioni il 22 gennaio 1942 e anche un nuovo tentativo della 342. Divisione alla fine del mese di agganciare i partigiani dovette essere interrotto per le avverse condizioni climatiche.\nA febbraio 1942 il comando supremo decise di ritirate dalla Serbia la 342. Infanterie-Division che sarebbe stata trasferita d'urgenza sul Fronte orientale dove la situazione della Wehrmacht era critica a causa della controffensiva sovietica seguita alla battaglia di Mosca. La divisione venne assegnata al Gruppo d'armate Centro e partecip\u00f2 alle dure e prolungate battaglie nel saliente di R\u017eev; dopo aver contribuito alla difesa tedesca nella prima battaglia di R\u017eev e nella operazione Marte, rimase in questo settore fino al febbraio 1943 quando, inquadrata nel IX Corpo d'armata della 4. Armee, prese parte alla operazione B\u00fcffel, l'evacuazione sistematica del saliente di R\u017eev che si concluse con successo dopo una lunga ritirata in inverno.\nNei mesi seguenti del 1943 rimase nel Gruppo d'armate Centro e combatt\u00e9 con le altre divisioni della 9. Armee e della 4. Armee nei settori di Spas-Demensk, Mogilev e \u010cavusij. Dopo le continue perdite subite, la divisione venne temporaneamente ritirata dalla prima linea nel novembre 1943 e riorganizzata con l'afflusso anche dei resti della 330. Infanterie-Division; dopo essere state ricostituita secondo lo schema organizzativo delle divisioni di fanteria tedesche del 1944, la 342. Infanterie-Division ritorn\u00f2 sul fronte orientale nel Gruppo d'armate Nordukraine che nel luglio 1944 venne attaccato dall'Armata Rossa nel quadro delle offensive sovietiche seguite alla vittoriosa operazione Bagration che aveva provocato il crollo del Gruppo d'armate Centro. La divisione dovette subito battere in ritirata e ripiegare in Polonia, insieme alle altre forze del gruppo d'armate.\nNel gennaio del 1945 la divisione era schierata su un fronte di circa 20 chilometri sulle linee settentrionali della testa di ponte di Baranow, ad est di Kielce, insieme ad altre tre divisioni di fanteria tedesche al comando del XXXXII Corpo d'armata del generale Hermann Recknagel. In questo settore i sovietici sferrarono dal 14 gennaio 1945 uno degli attacchi principali della poderosa Offensiva Vistola-Oder e sfondarono completamente le linee tedesche; la 342. Infanterie-Division fu costretta alla ritirata insieme ai resti delle altre formazioni raggruppate in una cosiddetta \"sacca mobile\" che peraltro venne quasi completamente distrutta dai sovietici il 23 gennaio 1945; solo piccole parti della divisione riuscirono a ricollegarsi con il fronte principale tedesco, marciando insieme alle formazioni della \"sacca mobile\" del generale Walther Nehring.\nNell'ultima fase della guerra, i resti della 342. Infanterie-Division vennero riorganizzati in un kampfgruppe e assegnati alla 4. Panzerarmee, schierata sul fronte orientale nel Gruppo d'armate Centro, ma subirono nuove, pesanti perdite nel marzo 1945 nei combattimenti a Guben e Forst. Nel mese di aprile 1945 i superstiti rimasero accerchiati nella sacca di Halbe e in gran parte caddero prigionieri dei sovietici; solo alcuni soldati riuscirono a fuggire verso ovest e si arresero alle truppe anglo-americane a Tangerm\u00fcnde.\nDecorazioni.\nAlcuni soldati di questa divisione ricevettero decorazioni per atti di valore in combattimento:"}
{"id": "5771295", "revid": "228587", "url": "https://it.wikipedia.org/wiki?curid=5771295", "title": "Dongwe", "text": ""}
{"id": "5771302", "revid": "1573940", "url": "https://it.wikipedia.org/wiki?curid=5771302", "title": "Dongwe (Kalulushi)", "text": "Dongwe \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771304", "revid": "6923", "url": "https://it.wikipedia.org/wiki?curid=5771304", "title": "Assi dell'aviazione della seconda guerra mondiale", "text": "Questa \u00e8 una lista degli assi dell'aviazione della seconda guerra mondiale. Gli assi dell'aviazione ebbero punteggi molto diversi tra loro, dovuto a vari fattori: la bravura del pilota ma anche le caratteristiche del velivolo pilotato e dei velivoli battuti, la permanenza in forza dell'arma servita e l'opportunit\u00e0 di incrociare velivoli nemici, oltre agli standard di conteggio delle varie armi.\nVerso la fine della guerra, le potenze dell'Asse esaurirono le riserve di piloti con esperienza e i successori non ebbero modo di rimpiazzare le competenze dei loro precedenti.\nLe politiche nazionali differirono tra le squadre di piloti; tedeschi e giapponesi tendevano a ritornare in abitacolo diversi turni fino all'essere uccisi,[N 1] mentre i piloti degli Alleati avevano turnazioni per periodi di istruzione a terra dei piloti cadetti. Non \u00e8 ben chiaro l'impatto sulle vittorie ottenute in gruppo. I tedeschi diedero vittorie condivise solo a un pilota, mentre francesi condivisero tra loro tutte le vittorie di gruppo. Britannici e finnici oltre agli americani, fecero conteggi frazionari, tipo 11\u00bd, che stava a indicare 10 velivoli abbattuti e tre condivisi con il secondo pilota. Alcuni comandi statunitensi hanno accreditato anche velivoli distrutti a terra e non in volo. I sovietici conteggiarono solo le vittorie da solista e conteggiarono le vittorie di gruppo separatamente, cos\u00ec come fecero i giapponesi. Vittorie non certe furono lasciate fuori dalla lista.\nAssi dell'aviazione.\n\u00a0\u00a0\u00a0\u00a0\u00a0\u00a0Con il simbolo \u2020 viene indicato lo status di caduto in battaglia, missing in action, o decesso durante il servizio."}
{"id": "5771306", "revid": "1573940", "url": "https://it.wikipedia.org/wiki?curid=5771306", "title": "Kafue (Kalulushi)", "text": "Kafue \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771307", "revid": "466539", "url": "https://it.wikipedia.org/wiki?curid=5771307", "title": "Si\u010d di Zapori\u017e\u017eja", "text": "La Si\u010d di Zapori\u017e\u017eja o Zaporo\u017e'e, letteralmente \u00abil forte aldil\u00e0 delle rapide\u00bb, \u00e8 stata l'organizzazione proto-statuale dei cosacchi zaporoghi nell'Ucraina meridionale, sulle rive del fiume Dnepr, dal 1552 (data di fondazione del primo Si\u010d) al 1775. La Zapori\u017e\u017eja era guidata da un atamano e da un'assemblea dei cosacchi. Alleati coi cosacchi dell'etmanato, i cosacchi zaporoghi hanno combattuto contro la Polonia, l'Impero ottomano e la Russia, per la loro indipendenza.\nStoria.\nLa comunit\u00e0 della Zapori\u017e\u017eja \u00e8 una delle prime organizzazioni cosacche della storia. Prima di essa, i primi cosacchi attestati, tra l'altro dal \"Codex Cumanicus\", fecero la loro apparizioni nei dintorni della citt\u00e0 di Rjazan', lungo il corso del Volga.\nL'armata zaporoga nacque dalla volont\u00e0 di respingere le invasioni tatari dai territori ucraini, che, all'epoca, facevano parte del Granducato di Lituania. Gli zaporoghi sfidarono le autorit\u00e0 di diversi Stati, in tempi successivi: la Polonia, in seguito all'Unione di Lublino, la Russia e l'Impero ottomano. Tutti cercarono di sottometterli, senza successo fino alla fine del XVIII secolo. Nel 1654, essi si posero sotto la protezione della Russia, sottoscrivendo il Trattato di Perejaslav.\nIl primo atamano zaporogo fu il principe Dmytro Vy\u0161nevec'kyj. Egli cre\u00f2 un campo principale sull'isola di Chortycja, sul Dnepr. Il campo zaporogo, conosciuto col nome di si\u010d, fu molte volte spostato, e poi soppresso da Caterina II nel 1775. Gli zaporoghi fuggiaschi si fusero con le comunit\u00e0 del Mar Nero e furono la base per la creazione dei cosacchi del Kuban'."}
{"id": "5771308", "revid": "1573940", "url": "https://it.wikipedia.org/wiki?curid=5771308", "title": "Chankalamo", "text": "Chankalamo \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771309", "revid": "1573940", "url": "https://it.wikipedia.org/wiki?curid=5771309", "title": "Verrucosa alvarengai", "text": "Verrucosa alvarengai \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'entomologo Moacyr Alvarenga, che raccolse questi esemplari il 27 agosto 1960.\nCaratteristiche.\nL'olotipo femminile rinvenuto ha lunghezza totale \u00e8 di 8,50mm; la lunghezza del cefalotorace \u00e8 di 3,00mm; e la larghezza \u00e8 di 2,90mm.\nDistribuzione.\nLa specie \u00e8 stata reperita in Brasile: l'olotipo femminile \u00e8 stato rinvenuto nei pressi della localit\u00e0 \"Miguel Couto\", quartiere della cittadina di Nova Igua\u00e7u, nello stato di Rio de Janeiro.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5771310", "revid": "46291", "url": "https://it.wikipedia.org/wiki?curid=5771310", "title": "Plantago alpina", "text": "La piantaggine alpina (Plantago alpina ) \u00e8 una pianta erbacea perenne della famiglia delle Plantaginaceae\nEtimologia.\nIl nome generico (\"Plantago\") deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\". L'epiteto specifico (\"alpina\" = regione montana) indica l'origine (o l'habitat preferito) della pianta.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 1: 114\" del 1753.\nDescrizione.\nLe piante di questa voce hanno una altezza variabile da 5 a 12\u00a0cm. La forma biologica \u00e8 emicriptofita rosulata (H ros), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Sono piante proterogine (gli ovuli maturano prima del polline per evitare l'autofecondazione in quanto sono piante soprattutto anemogame). Possono essere presenti le seguenti sostanze chimiche: glicosidi fenolici, saponine triterpenoidi, flavonoidi e altre sostanze. La pubescenza \u00e8 formata da peli semplici.\nRadici.\nLe radici sono secondarie e numerose da un corto rizoma; quest'ultimo pu\u00f2 essere anche legnoso. \nFusto.\nLa parte aerea della pianta consiste in uno o pi\u00f9 assi fiorali (= scapi) allungati, ascendenti e privi di foglie. La base a volte \u00e8 legnosa.\nFoglie.\nLe foglie sono tutte in rosetta basale con disposizione spiralata. La forma \u00e8 strettamente lineare con bordi interi e paralleli fin quasi all'apice che improvvisamente termina in punta. La pagina fogliare \u00e8 piana, glabra ed ha una evidente venatura centrale e altre due laterali (nelle foglie pi\u00f9 grandi). Alla base sono presenti delle guaine ristrette. Possono inoltre essere presenti 4 coppie di piccoli denti. Le stipole sono assenti. Dimensioni delle foglie: larghezza 2 \u2013 5\u00a0mm; lunghezza 2 \u2013 6\u00a0cm.\nInfiorescenza.\nLe infiorescenze sono delle spighe con forme cilindriche. I fiori, riuniti in gran numero, sono sessili, piccoli e ridotti in ogni elemento. Ogni spiga \u00e8 sorretta da uno scapo (= peduncolo) robusto ed eretto. Nell'infiorescenza sono presenti delle brattee lanceolato-acuminate che avvolgono il calice colorate posteriormente di rosso porpora o violetto. Lunghezza delle infiorescenze: 1 \u2013 3\u00a0cm. Lunghezza delle brattee: massimo 3\u00a0mm.\nFiore.\nI fiori sono ermafroditi, attinomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e tetrameri (4-meri: la corolla e il calice sono pi\u00f9 o meno a 4 parti).\nFrutti.\nI frutti sono delle capsule da ovoidi a ellissoidi con deiscenza trasversale (opercolata, ossia con coperchio) in parte nascoste dai sepali persistenti. I semi sono numerosi (da 6 a 30) e con la faccia interna piana; il colore \u00e8 giallastro-marrone. I cotiledoni sono paralleli al lato ventrale.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nTassonomia.\nLa famiglia di appartenenza della specie (Plantaginaceae) comprende 113 generi e 1800 specie (114 generi e 2100 specie o anche 90 generi e 1900 specie secondo altre fonti) ha una distribuzione pi\u00f9 o meno cosmopolita ma con molti taxa distribuiti soprattutto nelle zone temperate e nell'areale mediterraneo. Il genere \"Plantago\" si compone di oltre 250 specie una trentina delle quali sono presenti nella flora spontanea italiana. All'interno della famiglia Plantaginaceae il genere \u00e8 descritto nella trib\u00f9 Plantagineae.\nIl genere Plantago \u00e8 suddiviso in 4 sottogeneri (subg. \"Plantago\"; subg. \"Coronopus\" ; subg. \"Psyllium\" ; subg. \"Bougueria\" ). La specie di questa voce \u00e8 descritta all'interno del sottogenere \"Plantago\" sect. \"Coronopus\" insieme ad altre specie come \"Plantago coronopus\" , \"Plantago subulata\" e \"Plantago maritima\" .\nIl numero cromosomico di \"P. alpina\" \u00e8: 2n = 12.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie del genere \"Plantago\" sono difficili da distinguere una dall'altra. La seguente tabella evidenzia i caratteri pi\u00f9 significativi delle due specie pi\u00f9 simili a quella di questa voce:\nLe tre specie sopra descritte hanno in comune le foglie tutte basali a disposizione spiralata (gli scapi fioriferi sono privi di foglie), i sepali dorsali del calice carenati ma non alati, la corolla con il tubo peloso e i lobi glabri e la faccia interna dei semi piana.\nAltre notizie.\nLa piantaggine delle Alpi in altre lingue \u00e8 chiamata nei seguenti modi:"}
{"id": "5771311", "revid": "199745", "url": "https://it.wikipedia.org/wiki?curid=5771311", "title": "Piantaggine delle Alpi", "text": ""}
{"id": "5771312", "revid": "1543377", "url": "https://it.wikipedia.org/wiki?curid=5771312", "title": "Campionato mondiale di hockey su ghiaccio femminile Under-18 2016", "text": "Il 9\u00ba Campionato mondiale di hockey su ghiaccio femminile U-18 \u00e8 stato assegnato dall'International Ice Hockey Federation al Canada, che lo ha ospitato nella citt\u00e0 di St. Catharines nella settimana tra l'8 e il 15 gennaio 2016. Lo stato nordamericano torn\u00f2 a ospitare un'edizione del campionato mondiale femminile U-18 dopo l'edizione inaugurale del 2008 disputata a Calgary. Nella finale gli si sono aggiudicati per la quinta volta il titolo sconfiggendo il con il punteggio di 3-2 all'overtime. Al terzo posto invece \u00e8 giunta la , che ha avuto la meglio sulla per 2-1.\nCampionato di gruppo A.\nPartecipanti.\nAl torneo prendono parte 8 squadre:\nGironi preliminari.\nLe otto squadre partecipanti sono state divise in due gironi da 4 cinque squadre ciascuno: le compagini che si classificano ai primi due posti del Girone A si qualificano direttamente alle semifinali. Le altre due squadre del Girone A e le prime due classificate di quello B disputano invece i quarti di finale. Le ultime due formazioni del Girone B disputano spareggio al meglio delle tre gare per evitare la retrocessione in Prima Divisione.\nSpareggio per non retrocedere.\nLe ultime due classificate del Girone B si sfidano al meglio delle tre gare. La perdente dello spareggio viene retrocessa in Prima Divisione.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in un unico girone all'italiana a Miskolc, in Ungheria, fra il 10 e il 16 gennaio 2016.\nQualificazione alla Prima Divisione.\nIl torneo di qualificazione alla Prima Divisione si \u00e8 svolto in un due gironi all'italiana a Spittal an der Drau e a Radenthein, in Austria, fra il 7 e l'11 gennaio 2016."}
{"id": "5771313", "revid": "599013", "url": "https://it.wikipedia.org/wiki?curid=5771313", "title": "Jung Ji-seok", "text": "Gioca nel ruolo di schiacciatore nei Korean Air Jumbos.\nCarriera.\nLa carriera di Jung Ji-seok inizia nei tornei scolastici sudcoreani, finch\u00e9 nel 2013 viene selezionato al secondo turno del draft dai Korean Air Jumbos, coi quali debutta in V-League nella stagione 2013-14: col suo club vince il suo primo trofeo in occasione della Coppa KOVO 2014; nel 2015 fa parte della selezione sudcoreana Under-23, che partecipa al campionato mondiale di categoria, mentre con la nazionale maggiore, dove debutta nel 2016, vince la medaglia di bronzo al campionato asiatico e oceaniano 2017.\nNel campionato 2017-18 si aggiudica il primo scudetto della sua carriera, venendo premiato come MVP del 5\u00ba round."}
{"id": "5771316", "revid": "1573940", "url": "https://it.wikipedia.org/wiki?curid=5771316", "title": "Chati", "text": "Chati \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771317", "revid": "775372", "url": "https://it.wikipedia.org/wiki?curid=5771317", "title": "Fernando Pereira (militare)", "text": "Colpo di stato 16 luglio 2003.\nHa condotto un colpo di stato ai danni del governo eletto di Fradique de Menezes il 16 luglio 2003, mentre il De Menezes era all'estero. Lasci\u00f2 il potere dopo una settimana come parte di un accordo.\nVita privata.\nPereira ha una discendenza da genitori con origini di Capo Verde e dell'Angola.\nHa dieci figli."}
{"id": "5771318", "revid": "287204", "url": "https://it.wikipedia.org/wiki?curid=5771318", "title": "Gli alieni sono tra noi", "text": "Gli alieni sono tra noi (\"The Dark Side of Nowhere\") \u00e8 un romanzo breve di fantascienza per ragazzi del 1997 dello scrittore statunitense Neal Shusterman. \nLa traduzione italiana \u00e8 stata pubblicata nella collana \"Il battello a vapore\".\nTrama.\nJason Jonathan Miller \u00e8 un ragazzo di quindici anni che vive una vita normale nella piccola cittadina di Billington, Stati Uniti, fino a quando uno dei suoi migliori amici, Ethan, muore improvvisamente per un'appendicite. Oltre a questo, Jason, durante una partita di baseball, fa lite con un ragazzo e si fa male al braccio, venendo costretto dunque ad andare in bagno per lavarselo ed \u00e8 l\u00ec che Grant, il misterioso guardiano-bidello della sua scuola, gli dona uno strano oggetto: un guanto metallico corazzato che gli arriva fino al gomito in grado di sparare proiettili metallici una volta piegate le dita. Grant, inoltre, gli raccomanda di farsi trovare nella \"Citt\u00e0 Vecchia\" (la parte abbandonata della citt\u00e0) per poter imparare ad usare come si deve tale guanto. Il giorno dopo Jason, con la sua amica Paula Quinn (trasferitasi da poco in citt\u00e0), raggiunge per errore la Citt\u00e0 Vecchia di Billington e scopre che in quella parte desolata della citt\u00e0 tutti gli abitanti erano morti a causa di un'epidemia e, con orrore, i due notano un quadro raffigurante il loro coetaneo Billy Chambers riportante la data 1976 (cosa assurda visto che Billy era appunto un loro coetaneo e non poteva in nessun modo essere nato nel 1976). Quando poi Jason scopre che in realt\u00e0 la sua famiglia vuole trasferirsi proprio nella Citt\u00e0 Vecchia, gli viene detta tutta la verit\u00e0: lui, la sua famiglia e tutti gli altri (eccetto Paula) sono in realt\u00e0 alieni camuffatisi da esseri umani e che hanno sempre vissuto in pace sulla Terra ma che, ormai, l'effetto dei sieri che li avrebbe mantenuti umani (utilizzando quelli di persone morte in passato nella Citt\u00e0 Vecchia) si \u00e8 esaurito; infatti, Ethan non era morto per un'appendicite bens\u00ec per un \"rigetto genetico esplosivo\", ovvero il rigetto da parte del corpo dei geni umani. Nella Citt\u00e0 Vecchia, intanto, il signor Grant, che si rivela essere una sorta di leader, insegna ai giovani ragazzi come usare il guanto e Jason, con sua grande sorpresa, scopre che Ethan \u00e8 vivo e la sua morte era solo apparente, dato che aveva solo perso il suo corpo umano e riacquistato quello da alieno. Mentre Jason pian piano sta riacquistando l'aspetto originale da alieno, sa benissimo che la sua amica Paula (di cui si \u00e8 lentamente innamorato) non \u00e8 come loro e viene pi\u00f9 volte dissuaso dai suoi amici a lasciarla perdere a meno che non accetti la verit\u00e0 (cosa ovviamente inaccettabile per Jason); Jason e Paula, inoltre, scoprono che un uomo di nome J. J. Pohl, defunto tempo addietro, \u00e8 incredibilmente somigliante al protagonista (e che dunque aveva assunto il suo aspetto umano per camuffare quello da alieno). Diversi giorni dopo, Jason scopre che Grant sta cercando di potenziare i sieri per renderli molto pi\u00f9 potenti di prima e, alcuni, hanno persino cambiato il loro \"guanto da addestramento\" in una versione potenziata. Quando Grant manda Jason dal dottor Fuller, a causa dei suoi scarsi progressi, il ragazzo fugge via inseguito dai \"Transizionali\" (guerrieri scelti tra cui anche il suo migliore amico Wesley). La mattina dopo, Jason raggiunge l'astronave dei Transizionali e decide di distruggerla, con la compartecipazione di Wesley (ravvedutosi), riuscendoci. Quando per\u00f2 tutto sembra essersi risolto Jason viene colto da un malore, il \"rigetto genetico esplosivo\", e muore. Si risveglia una settimana dopo a Chicago nel suo vero aspetto, da alieno, con un'immensa tristezza in corpo perch\u00e9 desiderava solo essere s\u00e9 stesso, un umano, J. J. Pohl. Jason poi si reca con i suoi genitori al senato degli Stati Uniti e rivela la sua vera identit\u00e0, dichiarando di essere umano."}
{"id": "5771321", "revid": "1573940", "url": "https://it.wikipedia.org/wiki?curid=5771321", "title": "Chembe", "text": "Chembe \u00e8 un ward dello Zambia, parte della Provincia di Copperbelt e del Distretto di Kalulushi."}
{"id": "5771335", "revid": "110157", "url": "https://it.wikipedia.org/wiki?curid=5771335", "title": "Chiesa dei Servi di Maria (Innsbruck)", "text": "La chiesa dei Servi di Maria (in tedesco \"Servitenkirche\"), con annesso convento, \u00e8 un edificio religioso di Innsbruck.\nLa fondazione \u00e8 stata negli anni 1613-1616, il monastero fu fondato dalla vedova dell'arciduca d'Austria Ferdinando II Anna Caterina Gonzaga. La fioritura del monastero cade nel XVII secolo, grazie al finanziamento da parte degli Asburgo. La chiesa sub\u00ec un incendio gi\u00e0 nel 1620, dove tutto \u00e8 stato distrutto.\nLa chiesa fu consacrata nel 1626. L'altare maggiore \u00e8 del 1628, commissionato dall'arciduca Leopoldo V allo scultore e stuccatore trentino Mattia Carneri. Ampliamenti successivi hanno riguardato la cappella laterale nel 1722 e la cappella Peregrini nel 1731. Il campanile \u00e8 stato costruito nel 1899 da Johann Wunibald Deininger. Il 3 novembre 1938 il regime nazista abol\u00ec il monastero di Innsbruck. Durante un raid aereo del 15 dicembre 1943 l'edificio fu gravemente danneggiato. La ricostruzione avvenne dopo il 1945 e l'Ordine torn\u00f2 a gestire dal 1947 la parrocchia di nuova costituzione di San Giuseppe. Negli anni 1968 e 1990 hanno avuto luogo lavori di ristrutturazione.\nLa chiesa \u00e8 un semplice lungo edificio parallelo alla strada, con un bovindo-cappella sporgente. Il dipinto del soffitto e l'affresco sulla parete esterna della cappella bovindo sono del 1947 o 1953, opera di Hans Andre.\nNella chiesa riposano, dal 1783, i corpi di Anna Caterina Gonzaga e della figlia Maria d'Austria (1584-1649)."}
{"id": "5771339", "revid": "1573940", "url": "https://it.wikipedia.org/wiki?curid=5771339", "title": "Verrucosa apuela", "text": "Verrucosa apuela \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 ecuadoregna di rinvenimento degli esemplari: lungo il fiume Apuela.\nCaratteristiche.\nL'olotipo maschile rinvenuto ha lunghezza totale \u00e8 di 6,00mm; la lunghezza del cefalotorace \u00e8 di 3,20mm; e la larghezza \u00e8 di 2,65mm.\nDistribuzione.\nLa specie \u00e8 stata reperita in Ecuador settentrionale: l'olotipo maschile \u00e8 stato rinvenuto nei pressi del fiume Apuela, nel Cantone di Otavalo.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5771341", "revid": "1494169", "url": "https://it.wikipedia.org/wiki?curid=5771341", "title": "Warbird (disambigua)", "text": ""}
{"id": "5771342", "revid": "287204", "url": "https://it.wikipedia.org/wiki?curid=5771342", "title": "Warbird (Marvel Comics)", "text": ""}
{"id": "5771343", "revid": "287204", "url": "https://it.wikipedia.org/wiki?curid=5771343", "title": "Warbird (personaggio)", "text": ""}
{"id": "5771344", "revid": "38120", "url": "https://it.wikipedia.org/wiki?curid=5771344", "title": "Corazza (personaggio)", "text": ""}
{"id": "5771345", "revid": "1573940", "url": "https://it.wikipedia.org/wiki?curid=5771345", "title": "Itimpi", "text": "Itimpi \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5771347", "revid": "1186766", "url": "https://it.wikipedia.org/wiki?curid=5771347", "title": "Corazza (disambigua)", "text": ""}
{"id": "5771362", "revid": "729019", "url": "https://it.wikipedia.org/wiki?curid=5771362", "title": "Han Sun-soo", "text": "Gioca nel ruolo di palleggiatore nei Korean Air Jumbos.\nCarriera.\nLa carriera di Han Sun-soo inizia nei tornei scolastici sudcoreani, finch\u00e9 nel 2007, dopo aver terminato la propria carriera universitaria alla Hanyang University, viene ingaggiato dai Korean Air Jumbos al secondo turno del draft: fa cos\u00ec il suo esordio in V-League nella stagione 2007-08, raggiungendo le finali scudetto e venendo premiato come MVP di marzo; nel 2009 riceve le prime convocazioni in nazionale, vincendo la medaglia di bronzo al campionato asiatico e oceaniano, impreziosita dal premio di miglior palleggiatore del torneo.\nNel campionato 2009-10 le sue prestazioni gli valgono i premi di MVP di gennaio e miglior palleggiatore, pur non vincendo alcun trofeo; con la nazionale invece vince ancora un bronzo, questa volta ai XVI Giochi asiatici. In seguito raggiunge tre finali scudetto consecutive col suo club, perdendole tutte, ci\u00f2 nonostante mette in bacheca il suo primo trofeo di club, la Coppa KOVO 2011; con la nazionale vince la medaglia d'argento al campionato asiatico e oceaniano e quella d'oro alla Coppa asiatica 2014, torneo nel quale \u00e8 ancora una volta premiato come miglior palleggiatore.\nDopo una stagione di inattivit\u00e0, torna in campo nel campionato 2015-16, nuovamente coi Korean Air Jumbos, ricevendo anche i gradi di capitano, nonch\u00e9 un altro premio di miglior palleggiatore della V-League: nella stagione 2017-18 si aggiudica il suo primo scudetto, venendo premiato come MVP delle finali play-off."}
{"id": "5771372", "revid": "287204", "url": "https://it.wikipedia.org/wiki?curid=5771372", "title": "Manifold", "text": ""}
{"id": "5771376", "revid": "2115245", "url": "https://it.wikipedia.org/wiki?curid=5771376", "title": "Monte Entu", "text": "Monte Entu \u00e8 un rilievo montuoso appartenente al Massiccio del Montiferru e si eleva sino ad una quota pari a 1027 m s.l.m..\nSi tratta certamente della vetta pi\u00f9 caratteristica del complesso montuoso, per via della singolare conformazione acuminata che la distingue nettamente dai rilievi cupoliformi circostanti. \nRicade interamente nell'ambito territoriale del Comune di Cuglieri, nella propriet\u00e0 (pari a poco pi\u00f9 di 48 ettari) che il medesimo Comune ha concesso in gestione alla ex Azienda Foreste Demaniali (ora agenzia Forestas) sin dall'inizio degli anni '70 per la costituzione del complesso forestale \u00abPabarile\u00bb.\nNumerose sono le citazioni, le fonti storiche e gli aneddoti che lo riguardano.\nNe ha tratto ispirazione anche Peppino Fiori, giornalista, politico e scrittore originario di Cuglieri, nel suo celebre romanzo Sonet\u00e0ula, dal quale Salvatore Mereu ha realizzato un film omonimo nel 2008.\nAlberto Ferrero conte della Marmora scrisse: \u00ab\"Ai piedi della stessa montagna di Monteferro, pi\u00f9 verso sud, si pu\u00f2 prendere un altro sentiero pi\u00f9 rapido e pi\u00f9 difficile del precedente per portarsi verso una delle punte pi\u00f9 elevate della montagna; questo sentiero poco frequentato passa continuamente in mezzo ad una grande e bella foresta, composta quasi tutta di elci. Questa punta si chiama Monte Entu, perch\u00e9 essa \u00e8 realmente esposta a tutti i venti; ha una forma presso a poco conica simile a quella del monte del Castello, e come questo, si compone d'una roccia basaltica grigia, che tende ugualmente alla divisione prismatica irregolare. Questo punto domina molte altre cime vicine, tutte della stessa natura e della stessa forma. La sua altezza \u00e8 di 1015 metri sopra il livello del mare. Da questo sito si scuopre una gran parte della costa occidentale dell'isola, dopo i promontori della Frasca, e di S. Marco, insino al Capo Caccia presso Alghero. Vale la pena di procurarsi questa vista, con un'ascensione, a dir il vero, un poco penosa, ma sempre ombreggiata, e che dura poco pi\u00f9 d'un'ora. Di pi\u00f9 \u00e8 una strada frequentata dai cacciatori del paese, che si portano sovente ai piedi di M. Entu e dei luoghi circostanti, facendovi partite di caccia grossa. Cos\u00ec un giorno che io mi trovava appollajato sopra questo picco (avendo verso ponente un precipizio di circa cento metri ai miei piedi), occupato a prender degli angoli col mio teodolite, mi \u00e8 accaduto di sentire tutt'ad un tratto un gran rumore, prodotto da voci umane, e da calpestio di molti cavalli; questo schiamazzo partiva dalla foresta che io vedeva al di sotto a volo d'uccello: subito m'intesi chiamare col mio nome; queste grida provenivano da una numerosa compagnia di cacciatori di Cuglieri, che a traverso dell'apertura della foresta m'avevano riconosciuto, perch\u00e9 nessun'altra persona s'avevano immaginato, sarebbe stata capace di restare appollajata per molte ore sulle punte pi\u00f9 alte delle montagne del loro paese cogli stromenti lucicanti: essi per conseguenza mi riconobbero meno alla mia figura che dal luogo dove mi trovava, e dal mio apparecchio, invitandomi coi gesti di discendere ed unirmi con loro. Ci\u00f2 feci al tramontar del sole, allorch\u00e9 la mia operazione fu terminata per quel giorno. Io li trovai, senza molto allontanarmi dalla mia stazione, e profittai con loro della preda, della cena e del sereno passando in mezzo ad una allegra e festosa compagnia una notte che io m'era stabilito di passare in questa punta molto silenziosamente colla mia guida.\"\u00bb."}
{"id": "5771383", "revid": "1354930", "url": "https://it.wikipedia.org/wiki?curid=5771383", "title": "Borgomezzavalle", "text": "Borgomezzavalle \u00e8 un comune italiano sparso di 293 abitanti della provincia del Verbano-Cusio-Ossola in Piemonte.\nStoria.\nIl comune \u00e8 stato istituito il 1\u00ba gennaio 2016 tramite fusione dei precedenti comuni di Seppiana e Viganella. La sede municipale \u00e8 stata posta nella frazione di Seppiana.\nSimboli.\nLo stemma del comune di Borgomezzavalle \u00e8 stato concesso con il decreto del presidente della Repubblica del 15 marzo 2018.\nIl nuovo emblema riprende i medesimi elementi presenti negli stemmi dei comuni di Seppiana e di Viganella.\nGeografia.\nFrazioni e localit\u00e0.\nOltre ai due ex capoluoghi comunali, Seppiana e Viganella, le altre frazioni sono:\nIl comune conta anche numerose piccole localit\u00e0 alpine:"}
{"id": "5771392", "revid": "729019", "url": "https://it.wikipedia.org/wiki?curid=5771392", "title": "Fritz Vogt", "text": ""}
{"id": "5771394", "revid": "125906049", "url": "https://it.wikipedia.org/wiki?curid=5771394", "title": "Ventasso", "text": "Ventasso (\"V\u00eant\u0101s\" in dialetto locale) \u00e8 un comune italiano sparso di abitanti della provincia di Reggio nell'Emilia in Emilia-Romagna. \u00c8 stato istituito il 1\u00ba gennaio 2016 dalla fusione dei comuni di Busana, Collagna, Ligonchio e Ramiseto. La sede si trova a Cervarezza Terme. Lo statuto ha altres\u00ec istituito, ai sensi dell'articolo 16 del D.l.vo 267/2000, i municipi nei territori dei quattro ex comuni.\nGeografia fisica.\nVentasso \u00e8 il comune pi\u00f9 grande per superficie della provincia di Reggio nell'Emilia. Si tratta per superficie anche del comune fuso pi\u00f9 grande di Italia da quando \u00e8 stato istituito il processo di fusione, disciplinato per legge dal testo unico degli enti locali del 2000.\nSi trova presso l'estremit\u00e0 meridionale della provincia e lambisce una buona porzione del crinale appenninico, confinando a sud con la Regione Toscana e precisamente con i comuni di Sillano Giuncugnano (LU), Fivizzano e Comano (MS), a ovest con Palanzano e Monchio delle Corti (PR), a nord con Vetto e Castelnovo ne' Monti (RE) e a est con Villa Minozzo (RE).\nStoria.\nIl comune \u00e8 stato istituito a seguito di un referendum consultivo svoltosi nel maggio del 2015 che ha avuto esito positivo in ognuno dei quattro comuni interessati, i quali, tutti con caratteristiche sociali e morfologiche simili, collaboravano gi\u00e0 da anni nell'Unione dei comuni dell'Alto Appennino Reggiano.\nIl nome \"Ventasso\", scelto con il referendum, non fa riferimento a una localit\u00e0 ma all'omonimo monte, posto al centro del comune, alto 1727 m s.l.m. (la cima pi\u00f9 alta del comune rimane per\u00f2 il Monte Prado, alto 2054 m s.l.m.).\nSimboli.\nLo stemma del nuovo comune, concesso con decreto del presidente della Repubblica del 31 gennaio 2018, comprende i quattro precedenti stemmi dei comuni fusi.\nMonumenti e luoghi d'interesse.\nAree naturali.\nIl comune di Ventasso interessa un vasto territorio di grande pregio naturalistico compreso tra le valli dell'Ozola, della Secchia e dell'Enza; rappresenta la maggioranza del territorio interessato dal Parco nazionale dell'Appennino Tosco-Emiliano.\nIl territorio a forte vocazione turistica comprende note localit\u00e0 di villeggiatura sia estive che invernali, come Ligonchio, Cerreto Laghi, Cervarezza Terme e Succiso.\nSociet\u00e0.\nEtnie e minoranze straniere.\nAl 31 dicembre 2017 gli stranieri residenti nel comune sono 352, pari all'8,3% della popolazione. Le nazionalit\u00e0 pi\u00f9 numerose sono:"}
{"id": "5771397", "revid": "111433", "url": "https://it.wikipedia.org/wiki?curid=5771397", "title": "Montescudo-Monte Colombo", "text": "Montescudo-Monte Colombo (\"Mont Scud-Mont Clomb\" in romagnolo) \u00e8 un comune italiano sparso di abitanti della provincia di Rimini in Emilia-Romagna. \u00c8 stato istituito il 1\u00ba gennaio 2016 dalla fusione dei comuni di Montescudo e Monte Colombo[5]. I capoluoghi degli ex comuni, pur essendo adiacenti e costituenti dunque un unico centro abitato, sono stati mantenuti distinti e come capoluogo \u00e8 stato scelto Monte Colombo. Inoltre l'art. 29 dello Statuto ha istituito nei territori dei due ex comuni i municipi quali organi di decentramento.\nStoria.\nOrigini.\nIl territorio circostante presenta tracce di insediamenti romani sin dall'et\u00e0 repubblicana. Dal II secolo a.C., vennero infatti costruite ville rurali, non lontane dal corso del fiume Conca, allora chiamato \"Crustumium\", dotate di pertinenze funzionali all'attivit\u00e0 agricola.\nDa ricerche archeologiche dei secoli scorsi (1795 e 1874) nei pressi delle Chiese di S. Biagio e S. Simeone vennero rinvenute tombe romane e una colonna che serviva di sostegno ad un'ara di un tempio pagano.\nMontescudo ai tempi dell'Imperatore Augusto, serviva anche come stazione militare adibita al cambio di cavalli per i corrieri che da Rimini andavano a Roma, quale il primo scambio di una scorciatoia per la via del Furlo.\nGli insediamenti sul territorio risultarono urbanisticamente sparsi anche nel periodo bizantino.\nDal medioevo all'et\u00e0 moderna.\nMontescudo (allora denominata \"Montescuotolo\") venne donato nel 962 ai Conti di Carpegna dall'imperatore Ottone I di Sassonia. Fu a capo di una delle tre \"Bailie\" in cui nel 1113 era diviso l'esteso comune di Rimini.\nNella \"Storia civile e sacra riminese\" di Luigi Tonini \u00e8 rammentato \"San Martino di Ranco Columbo\" fin dall'anno 1059.\nTra il XIII e il XV secolo il territorio fu continuamente conteso, anche con sanguinose battaglie, tra i Malatesta e i Montefeltro. La ricchezza di torri, rocche e castelli, eretti principalmente dai Malatesta, che ancor oggi caratterizza le valli del Marecchia e del Conca, \u00e8 dovuta proprio alle contese dell'alto e del basso Medioevo, che costrinsero a fortificare tutti i villaggi e tutti i punti strategici, tanto quelli del fondovalle (mulini, guadi, ponti) quanto quelli d'altura.\nAll'inizio del XVI secolo il territorio, assieme a tutta la Romagna, cadde per pochi anni sotto il dominio di Cesare Borgia, poi alla Repubblica di Venezia, per passare sotto l'amministrazione pontificia tra il 1509 e il 1510.\nNel 1555 il Papa cedette l'amministrazione del territorio ai marchesi Guidi di Bagno fino al 1656, anno in cui torn\u00f2 sotto lo Stato Pontificio.\nNel 1722 met\u00e0 di Montescudo venne distrutto da una frana.\nEt\u00e0 contemporanea.\nDurante la campagna Napoleonica in Italia, allorch\u00e9 la Romagna venne invasa dai francesi, il 6 febbraio del 1797 una deputazione di montescudesi si rec\u00f2 a Rimini a rendere omaggio al generale Napoleone Bonaparte. Costituita la Repubblica Cisalpina nel 1798, Napoleone si ricord\u00f2 di Montescudo e lo elev\u00f2 a terzo Cantone del Dipartimento del Rubicone nonch\u00e9 Distretto Territoriale.\nDurante tale periodo, il territorio conobbe l'introduzione del laicismo rivoluzionario francese, con lo scioglimento di confraternite, o l'obbligo di porle sotto la presidenza di laici.\nDopo la caduta di Napoleone nel 1815 Montescudo ritorn\u00f2 sotto il Governo Pontificio e, per i sentimenti liberali in precedenza dimostrati, venne ridotto a semplice Comune senza appodiati. \nAl contempo, Monte Colombo si vide prima amministrare enclave non contigue come Montetauro, poi vedendosi annettere Croce e San Savino.\nNel 1860 il territorio venne a far parte del nuovo Regno d'Italia. \nNel secondo conflitto mondiale, durante le azioni belliche del settembre 1944, Montescudo e Monte Colombo vennero in gran parte distrutti e ricostruiti a guerra ultimata.\nIl nuovo comune di Montescudo-Monte Colombo venne istituito il 1\u00ba gennaio 2016.\nAmministrazione.\nIstituito il 1\u00ba gennaio 2016 dalla fusione dei comuni di Montescudo e Monte Colombo in seguito a referendum, le funzioni di sindaco sono state assolte dal commissario prefettizio Clemente Di Nuzzo fino alle elezioni che sono avvenute nella primavera del 2016."}
{"id": "5771400", "revid": "729019", "url": "https://it.wikipedia.org/wiki?curid=5771400", "title": "Werner Ostendorff", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;116350849&lt;/parentid&gt;\n &lt;timestamp&gt;2021-12-12T13:59:06Z&lt;/timestamp&gt;\n &lt;contributor&gt;\n &lt;username&gt;Pil56-bot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;/* top */smistamento lavoro sporco e fix vari&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nBiografia.\nOstendorff entr\u00f2 nella Reichswehr nel 1925. Tra il 1933 e il 1934 fu aiutato nell'addestramento da una scuola militare delle SA, e in seguito fu trasferito nella Luftwaffe. Nel 1935 entr\u00f2 nelle SS-Verf\u00fcgungstruppe, e fu istruttore in scuola delle SS fino al 1938. Fu in seguito trasferito nella neonata SS-Standarte \"Der F\u00fchrer\". Con la formazione della prima divisione delle Waffen-SS il 10 ottobre 1939 questa divenne la 2. SS-Panzer-Division \"Das Reich\", ed egli ne fu nominato capo di stato maggiore carica che tenne fino al giugno 1942. Il 13 settembre 1941 venne decorato con la Croce di Cavaliere della Croce di Ferro per aver guidato un contrattacco contro il villaggio di Ushakovo vicino a Smolensk che era importante per il dominio della strada Yelnya-Dorogobuzh. Il villaggio venne ricatturato e il rischio di uno sfondamento sovietico venne eliminato.\nOstendorff guido il Kampfgruppe Das Reich sul fronte orientale dal febbraio al giugno 1942, guadagnandosi l'Ordine militare della Croce Tedesca in oro. Quando il generale Paul Hausser form\u00f2 l'iniziale corpo SS nel giugno 1942, scelse proprio Ostendorff come suo capo di stato maggiore. Tenne questa carica con L'SS-Generalkommando (in seguito II SS-Panzerkorps) fino al novembre 1943. Per le sue azioni a Char'kov venne promosso al grado di Oberf\u00fchrer (brigadier generale) e gli venne assegnato un comando di divisione. In seguito gli fu assegnato il comando della 17. SS-Panzergrenadier-Division \"G\u00f6tz von Berlichingen\", assumendone il comando nel gennaio 1944. Durante i combattimenti in Normandia fu ferito gravemente nei pressi di Carentan il 16 giugno 1944. In seguito lasci\u00f2 il comando della divisione il 21 ottobre 1944, rimanendone comandante fino al tardo novembre 1944.\nil 1\u00ba dicembre 1944 venne promosso al grado di Gruppenf\u00fchrer (tenente generale) e divenne il capo di stato maggiore di Heinrich Himmler nel Gruppo d'armate Oberrhein dal 2 dicembre 1944 al 22 gennaio 1945. Il suo ultimo comando fu quello della 2. SS-Panzer-Division \"Das Reich\" di cui assunse il comando il 10 febbraio 1945 e continu\u00f2 a guidare fino al 9 marzo 1945 quando venne ferito gravemente nei combattimenti in Ungheria. Ostendorff mor\u00ec per le ferite riportate in un ospedale di campo a Bad Aussee il 1\u00ba maggio 1945."}
{"id": "5771404", "revid": "125130910", "url": "https://it.wikipedia.org/wiki?curid=5771404", "title": "Polesine Zibello", "text": "Polesine Zibello (\"P\u00fcl\u00e9san Zib\u00e8l\" in dialetto parmigiano) \u00e8 un comune italiano sparso di abitanti nella provincia di Parma in Emilia-Romagna.\nLa sede comunale \u00e8 presso la frazione di Zibello. \u00c8 il comune della bassa parmense pi\u00f9 distante da Parma, situato al confine con la provincia cremonese.\nGeografia fisica.\nIl comune \u00e8 posto ad un'altitudine di circa , con un territorio pianeggiante. Confina a nord, segnando il confine tra Lombardia e Emilia-Romagna dal Po, con Stagno Lombardo, Pieve d'Olmi e San Daniele Po (Lombardia); ad est con Roccabianca; a sud confina con Soragna e Busseto e a ovest con il comune di Villanova sull'Arda. Il comune si estende per .\nI tre paesi maggiori del comune, ossia i capoluoghi dei comuni soppressi di Polesine Parmense e Zibello e la frazione di Pieveottoville, sono collegati tra di loro dalla Strada Provinciale 10.\nStoria.\nIl comune \u00e8 stato istituito il 1\u00ba gennaio 2016 per fusione dei comuni di Polesine Parmense e Zibello, in s\u00e9guito a un \"referendum\" tenutosi l'11 ottobre del 2015, nel quale il 51% vot\u00f2 \"s\u00ec\" alla proposta di fusione dei due comuni della Bassa in uno solo.\nMonumenti e luoghi d'interesse.\nArchitetture religiose.\nAl centro di Zibello sorge la chiesa dei Santi Gervasio e Protasio, costruita a partire nel XVI secolo in stile tardo-gotico e consacrata nel 1620. Un altro edificio religioso \u00e8 la chiesetta della Beata Vergine delle Grazie, edificata probabilmente nel XIV secolo in stile gotico. Il convento dei Domenicani, innalzato fra il 1494 e il 1510, \u00e8 un ampio edificio che conserva un chiostro con affreschi nelle lunette. Oggi il convento \u00e8 sede di una scuola, del museo della Civilt\u00e0 Contadina \"Giuseppe Riccardi\" e del museo \"Il cinematografo\".\nA Polesine Parmense \u00e8 situata la chiesa dei Santi Vito e Modesto, edificata in stile barocco tra il 1720 e il 1724; al suo interno conserva varie opere di pregio, tra cui il pulpito ligneo tardo-rinascimentale, alcuni dipinti settecenteschi, il fonte battesimale cinquecentesco e l'organo Cavalli del 1882. Nelle vicinanze dell'Antica Corte Pallavicina sorge inoltre la neoclassica chiesa della Beata Vergine di Loreto, costruita nel 1846 per accogliere un'antica e venerata immagine ad affresco della \"Beata Vergine di Loreto\"; il tempio \u00e8 arricchito da due porticati neogotici, eretti nel 1920 ai lati del sagrato, e dal campanile in laterizio, che costituisce una riproduzione in scala ridotta del torrazzo di Cremona.\nA Pieveottoville sorge la collegiata di San Giovanni Battista, costruita in origine nell'XI secolo ma ristrutturata a pi\u00f9 riprese in stile barocco e neoclassico; al suo interno sono presenti varie opere d'arte, tra cui affreschi di Giuseppe Moroni e Girolamo Magnani e un organo Serassi del 1790.\nArchitetture civili.\nIl Palazzo Pallavicino \u00e8 situato a Zibello ed \u00e8 imponente edificio realizzato in stile gotico tra la seconda met\u00e0 del XV secolo e l'inizio del XVI. Caratterizzato da un lungo porticato ad archi a sesto acuto, al suo interno sorge anche il piccolo Teatro Pallavicino, realizzato all'inizio del XIX secolo.\nVicino al Po, nei pressi di Polesine Parmense, si trova l'Antica Corte Pallavicina, castello costruito nel XV secolo dai marchesi Pallavicino e trasformato nel XIX secolo in azienda agricola privata.\nSociet\u00e0.\nEvoluzione demografica.\n\"I dati sono ottenuti sommando le popolazioni dei comuni originari.\""}
{"id": "5771407", "revid": "640091", "url": "https://it.wikipedia.org/wiki?curid=5771407", "title": "Emilio Bacci", "text": "Biografia.\nNato e cresciuto nel Granducato di Toscana nel 1848 prende parte volontario alla battaglia di Curtatone e Montanara, nel 1866, laureato nel frattempo in giurisprudenza, \u00e8 avvocato fiscale militare nel corso della terza guerra d'indipendenza, dopo la quale alla professione di avvocato abbina la carriera nella magistratura militare presso il tribunale supremo di guerra e marina."}
{"id": "5771409", "revid": "729019", "url": "https://it.wikipedia.org/wiki?curid=5771409", "title": "Karl Kreutz", "text": ""}
{"id": "5771410", "revid": "1543377", "url": "https://it.wikipedia.org/wiki?curid=5771410", "title": "Pomoxis", "text": "Pomoxis (\"crappie\" in lingua inglese) \u00e8 un genere di pesce osseo d'acqua dolce appartenente alla famiglia delle Centrarchidae. Vive nelle acque dolci nordamericane.\nIl nome del genere \"Pomoxis\" proviene dal greco \u03c0\u03ce\u03bc\u03b1 (copertura, opercolo) e da \u03bf\u03be\u03cd\u03c2 (duro).\nSpecie.\nSono note due specie di \"Pomoxis\": \nBiologia.\nGli esemplari adulti di entrambe le specie di \"Pomoxis\" da si nutrono in prevalenza di specie pi\u00f9 piccole, inclusi i piccoli dei loro stessi predatori (tra i quali lucci, \"muskie\" e \"sander vitreus\"). La loro dieta comprende inoltre zooplancton, insetti e crostacei.\nOggi queste specie tendono ad essere meno attive e si concentrano intorno a letti di alghe o a oggetti sommersi, come ceppi e massi. Essi si nutrono al crepuscolo e nell'oscurit\u00e0, muovendosi in acque aperte o avvicinandosi alla riva.\nPesca.\nLe specie \"Pomoxis\" sono molto apprezzate dai praticanti della pesca sportive e i loro esemplari sono spesso considerati tra i pesci di acqua dolce pi\u00f9 gustosi. A causa della variet\u00e0 della loro dieta, i \"Pomoxis\" possono essere pescati con diverse tecniche, compresi il \"surfcasting\", esche leggere, traino di pesciolini o esche artificiali, usando piccole esche o usando galleggianti. \u00c8 anche diffusa la pesca sotto il ghiaccio, essendo queste specie di pesci attive anche in inverno. L'attuale record per la pesca con qualunque dei mezzi citati \u00e8 di un esemplare di \"Pomoxis nigromaculatus\" di 2,25\u00a0kg di peso e per il \"Pomoxis annularis\" un esemplare di 2,35\u00a0kg di peso."}
{"id": "5771413", "revid": "110157", "url": "https://it.wikipedia.org/wiki?curid=5771413", "title": "Campionato mondiale di pallavolo femminile Under-20 2015", "text": "Il campionato mondiale di pallavolo femminile Under-20 2015 si \u00e8 svolto dall'11 al 19 settembre 2015 a Caguas, Gurabo, Juncos e Maunabo, in Porto Rico: al torneo hanno partecipato sedici squadre nazionali Under-20 e la vittoria finale \u00e8 andata per la prima volta alla Repubblica Dominicana.\nQualificazioni.\nAl torneo hanno partecipato: la nazionale del paese organizzatore, una nazionale africana, qualificata tramite il campionato continentale 2015, due nazionali asiatiche e oceaniane, tutte qualificate tramite il campionato continentale 2014, due nazionali europee, tutte qualificate tramite i gironi di qualificazione, una nazionale nordamericana, qualificata tramite il campionato continentale 2014, due nazionali sudamericane, tutte qualificate tramite il campionato continentale 2014, e sette nazionali qualificate tramite il posizionamento nel ranking mondiale.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase le prime due classificate di ogni girone hanno acceduto ai gironi E e F, mentre le ultime due classificate di ogni girone ha acceduto ai gironi G e H. Le squadre hanno disputato una seconda fase a gironi con formula del girone all'italiana; al termine della seconda fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nPrima fase.\nI gironi sono stati sorteggiati il 1\u00ba luglio 2015 a Carolina.\nPodio.\nCampione.\nRepubblica Dominicana(Primo titolo)\nSecondo posto.\nBrasile\nTerzo posto.\nItalia"}
{"id": "5771426", "revid": "287204", "url": "https://it.wikipedia.org/wiki?curid=5771426", "title": "Cornelis Lely", "text": "Biografia.\nCornelis Lely, veniva da una famiglia protestante, settimo figlio di Jan Lely e Adriana van Houten. Nato nel Leidsegracht di Amsterdam, vi trascorse gran parte dell'infanzia. Il padre Jan era un commerciante di cereali e viaggiava molto per lavoro, portando spesso con s\u00e9 i figli. Cos\u00ec il giovane Cornelis pot\u00e9 assistere alla costruzione di grandi opere dell'epoca quali l'escavazione del Canale del Mare del Nord e la costruzione del complesso di chiuse dell'Oranjesluizen.\nDopo gli studi superiori completati ad Amsterdam tra il 1866 al 1871, Lely, nel 1875, consegui il diploma di ingegnere civile presso la TU di Delft.\nDopo la laurea, ottenne un lavoro come assistente per livellazioni topografiche. Lavor\u00f2 poi come ingegnere impiegato presso il Ministro dei trasporti e della gestione delle acque, dove assistette il Ministro John Tak van Poortvliet nella stesura del Kanalenwet, un progetto di connessione dei vari fiumi del delta del Reno, della Mosa e della Schelda con canali artificiali.\nNel settembre del 1886 \u00e8 divenne assistente presso la Zuiderzeevereeniging, un'associazione che aveva come obiettivo la chiusura e la bonifica dello Zuiderzee. In questo contesto fece molta ricerca redigendo otto relazioni nelle quali elaborava in dettaglio i piani di bonifica, i cosiddetti lavori dello Zuiderzee. La redazione di detti piani fu completata nel 1891 e la loro realizzazione fu avviata solo molto pi\u00f9 tardi, nel 1918, concludendosi solo nel 1967. Inoltre fu sua iniziativa lo scavo del Bergsche Maas.\nCornelis Lely fu Ministro dei trasporti e della gestione delle acque in carica tra il 1891 e il 1894, tra il 1897 e il 1901 e infine tra il 1913 e il 1918. Durante il suo secondo mandato promosse la costruzione della ferrovia Noordoosterlocaalspoorweg mentre, durante il suo terzo mandato riusc\u00ec a far avviare i lavori dello Zuiderzee e fu responsabile della costruzione dell'Afsluitdijk. Tra il 1902 e il 1905, fu governatore della Guyana olandese dove promosse la costruzione della ferrovia Lawaspoorweg.\nDallo Zuiderzee all'IJsselmeer.\nBench\u00e9 fossero esistiti altri progetti per il recupero dello Zuiderzee da moltissimi anni, Cornelis Lely fu il primo a presentare tecnicamente un piano che tenesse in considerazione i vantaggi e gli svantaggi, l'impatto economico, il costo del progetto e i rischi.\nLely fu in grado di realizzare il suo piano perch\u00e9 era allo stesso tempo un ingegnere e un politico capace. Nel 1913, quando la maggioranza della popolazione era ancora ostile al progetto, seguendo i consigli di Lely, la Regina Guglielmina annunci\u00f2 nel Discorso della Regina, che era giunto il tempo di cominciare la bonifica dello Zuiderzee. Due argomenti giocarono a suo favore: anche se i Paesi Bassi si proclamarono neutrali e non furono direttamente coinvolti, lo scoppio della prima guerra mondiale caus\u00f2 penuria di cibo; avere avuto terre coltivabili a disposizione avrebbe fatto la differenza. Inoltre lo choc provocato dall'inondazione del 1916 contribu\u00ec, il 13 giugno 1918, all'approvazione del'avvio dei lavori dello Zuiderzee da parte del parlamento dei Paesi Bassi.\nIl vantaggio del suo progetto fu quello dell'accorciamento della costa. La difesa dal mare era dunque pi\u00f9 efficace, come afferm\u00f2 Lely. Con pi\u00f9 di centinaia di chilometri di costa dello Zuiderzee, era molto difficile mantenere una barriera efficace. Le molteplici barriere furono rimpiazzate da una diga unica. L'impostazione di Lely sar\u00e0 utilizzata pi\u00f9 tardi, nella seconda parte del XX secolo per i lavori del Piano Delta, quando la costa della Zelanda verr\u00e0 anch'essa accorciata.\nVita privata.\nSi spos\u00f2 nel 1881 con la diciannovenne Mies van Rinsum, sorella della cognata, conosciuta 5 anni prima proprio al matrimonio del suo fratello Dirk. Ebbero sei figli ma solo quattro sopravvissero.\nMies mor\u00ec improvvisamente nell'estate del 1914, poco dopo il ritorno da un soggiorno di cura a Marienbad presso Wiesbaden in Germania. Le cure dovettero essere interrotte dal momento in cui la Germania, coinvolta nel primo conflitto mondiale non era un posto sicuro.\nNel 1922, dopo essersi ritirato dalla vita politica, si rec\u00f2 in Egitto, e a Gerusalemme. Il suo settantesimo compleanno, nel 1924, fu celebrato con un comunicato ufficiale sui giornali e un ricevimento al quale presenzi\u00f2 l'allora Ministro dei trasporti e della gestione delle acque.\nNell'autunno del 1927 si rec\u00f2, assieme alla figlia Bep, per un mese per gli Stati Uniti per tenere una serie di conferenze su invito della appena fondata Netherland-America Foundation.\nLely mor\u00ec a L'Aia nel 1929, all'et\u00e0 di 74 anni, due giorni dopo il compleanno del figlio Jan. Fu trovato steso a terra accanto alla sua scrivania, dove stava lavorando. \u00c8 sepolto al cimitero Algemene Begraafplaats Kerkhoflaan de L'Aia.\nRiconoscimenti.\nI suoi risultati scientifici sono stati riconosciuti dalla sua nomina nel 1895 a membro della Reale Accademia delle Scienze dei Paesi Bassi, e nel 1905, per il dottorato honoris causa assegnatogli dall'Universit\u00e0 tecnica di Delft.\nIl nome di Cornelis Lely \u00e8 stato dato alla citt\u00e0 di Lelystad, costruita sul Flevopolder e capoluogo, dal 1986 della provincia del Flevoland.\nLa localit\u00e0 di Lelydorp, nel Suriname, deve anch'essa il proprio nome a Lely, a memoria dei lavori ferroviari effettuati nel paese sotto il suo governorato.\nGli sono state dedicate tre statue: la prima all'estremit\u00e0 occidentale dell'Afsluitdijk (opera di Mari Andriessen), la seconda a Lelystad (opera di Hans van Houwelingen), l'ultima all'interno del municipio della stessa citt\u00e0 di Lelystad (opera di Piet Esser)."}
{"id": "5771429", "revid": "183694", "url": "https://it.wikipedia.org/wiki?curid=5771429", "title": "Frank Barlow", "text": "Barlow studi\u00f2 al St John's College di Oxford. Fu professore di storia all'Universit\u00e0 di Exeter dal 1953 fino al pensionamento, nel 1976, quando divenne professore emerito. Fu membro della British Academy e della Royal Society of Literature, e venne insignito dell'Ordine dell'Impero Britannico nel 1989 in occasione del genetliaco della regina Elisabetta \u00abper i servizi resi nello studio della storia medievale inglese\u00bb."}
{"id": "5771431", "revid": "56620", "url": "https://it.wikipedia.org/wiki?curid=5771431", "title": "London Gazette", "text": ""}
{"id": "5771434", "revid": "339392", "url": "https://it.wikipedia.org/wiki?curid=5771434", "title": "Jezzar Pasci\u00e0", "text": ""}
{"id": "5771447", "revid": "35804", "url": "https://it.wikipedia.org/wiki?curid=5771447", "title": "Biblioteca Poggiana", "text": "La Biblioteca Poggiana \u00e8 la biblioteca dell'Accademia valdarnese del Poggio con sede a Montevarchi.\nStoria.\nL'attivit\u00e0 della Biblioteca Poggiana ebbe inizio a partire dal 1809, con la costituzione di una piccola raccolta di volumi custodita nella sede di Figline Valdarno. Da questa prima raccolta si \u00e8 sviluppato quello che oggi \u00e8 il \"Fondo Antico\" della biblioteca, costituito da numerose edizioni rare, incunaboli e manoscritti a carattere scientifico-naturalistico, sulla formazione del quale ha influito, ovviamente, la presenza del prestigioso Museo, storico-letterario, con particolare rilevanza di materiale relativo al Valdarno Superiore e alla Toscana, e religioso, dovuto al fatto che parte del materiale proviene dal patrimonio soppresso di conventi come il Vivaio dell'Incisa, il convento di Vallombrosa e dei Cappuccini di Montevarchi. A questo fondo antico \u00e8 da aggiungere il patrimonio legato alla \"Biblioteca Circolante\", istituita nel 1845, i cui volumi erano ammessi al prestito.\nNel 1873 si aggiunsero circa volumi, per lascito testamentario, del conte Filippo de' Bardi.\nNell'ultimo ventennio la biblioteca si \u00e8 arricchita di altri fondi, tra cui notevole importanza riveste il \u201c\"Fondo Toscano\"\u201d, che raccoglie materiale sulla cultura e la storia toscana, con particolare attenzione al Valdarno Superiore, e che rappresenta la parte in crescita della biblioteca. A questo si aggiungono il \u201c\"Fondo Generale\"\u201d, a carattere storico-letterario-artistico, il \u201c\"Fondo Scientifico\"\u201d, il \u201c\"Fondo Rossi\"\u201d, costituito da materiale di interesse locale donato da un appassionato e generoso socio, il \u201c\"Fondo Miscellaneo\"\u201d, suddiviso in tre settori, Generale, Toscano, Scientifico, costituito da opuscoli, piccole pubblicazioni, dattiloscritti; \u00e8 presente, inoltre, un fondo costituito da tesi donate alla Biblioteca da studenti del territorio che hanno approfondito temi inerenti al Valdarno.\nOccorre citare il \u201c\"Fondo Manoscritti\"\u201d recentemente riordinato. Ad oggi sono oggetto di riordino l'Archivio accademico e la vecchia \u201c\"Biblioteca Circolante\"\u201d. Nell'ultimo ventennio \u00e8 cresciuta anche l'emeroteca, che attualmente \u00e8 costituita da oltre cento testate di periodici a carattere storico, letterario, naturalistico, artistico, scientifico, antropologico e di cui sono iniziatico spoglio e l'informatizzazione dei vari articoli.\nNella Biblioteca \u00e8 presente, inoltre, la raccolta del quotidiano La Nazione i cui numeri partono dall'anno di fondazione, il 1859, e proseguono tuttora. A questa si sono aggiunte, negli ultimi anni la raccolta del Il Corriere di Arezzo, e del settimanale Metropoli Valdarno, con lo scopo di essere, anche attraverso la conservazione di materiale solitamente di breve vita, custodi di storia e di memoria. La Biblioteca custodisce, inoltre, alcuni numeri di fine XIX\u00a0\u2013 inizio XX secolo de Il Valdarno, periodico di notevole importanza e di non facile reperibilit\u00e0 (non \u00e8 pi\u00f9 edito) e la collezione del giornale La Sementa, inviato ai soldati al fronte nella guerra 1915-18.\nDi notevole interesse sono i due erbari ottocenteschi: l'Erbario Corinaldi, completamente restaurato, e l'Erbario Orsini, per il quale \u00e8 stato approntato un apposito progetto di restauro e di studio.\nDa alcuni anni la Biblioteca Poggiana ha aderito al Sistema Bibliotecario Provinciale e alla rete bibliotecaria comunale, al fine di poter mettere in rete i propri cataloghi e facilitare lo studio e la ricerca. In questa ottica \u00e8 iniziata la catalogazione nel Sistema Bibliotecario Nazionale (S.B.N.) del Fondo Antico.\nNel 2007 il patrimonio si \u00e8 arricchito di ulteriori 3500 volumi circa, grazie alla donazione da parte del gi\u00e0 Presidente prof. Guido Di Pino della sua biblioteca.\nLa Biblioteca oggi.\nLa Biblioteca Poggiana custodisce e testimonia l'identit\u00e0 culturale dell'Accademia nella sua vicenda storica, e in particolare esprime tre orientamenti fondamentali: la storia del territorio, l'esperienza storica delle accademie e della cultura ottocentesca, gli studi preistorici inerenti alle discipline relative legati al patrimonio del museo (scienze naturali, preistoria, paleontologia).\nPer questo l'organizzazione della Biblioteca risponde soprattutto alle esigenze di alcune particolari categorie di utenti: studenti, studiosi e ricercatori, professionisti interessati alle tematiche di storia del Valdarno e Toscana; lettori e appassionati di storia locale; studenti e appassionati di cultura letteraria specialmente ottocentesca; studenti di scienze naturali o paleontologia.\nLa nuova biblioteca Poggiana si articola in tre forme di gestione del patrimonio collocate in diversi spazi:"}
{"id": "5771451", "revid": "986213", "url": "https://it.wikipedia.org/wiki?curid=5771451", "title": "Maria d'Austria (1584-1649)", "text": "Biografia.\nEra figlia di Ferdinando II d'Austria e della sua seconda moglie Anna Caterina Gonzaga. Divenne monaca.\nVenne sepolta, assieme alla madre, nella Chiesa dei Servi di Maria di Innsbruck."}
{"id": "5771470", "revid": "1494169", "url": "https://it.wikipedia.org/wiki?curid=5771470", "title": "Karnak (disambigua)", "text": ""}
{"id": "5771472", "revid": "287204", "url": "https://it.wikipedia.org/wiki?curid=5771472", "title": "Karnak (personaggio)", "text": ""}
{"id": "5771473", "revid": "287204", "url": "https://it.wikipedia.org/wiki?curid=5771473", "title": "Karnak (Stati Uniti d'America)", "text": ""}
{"id": "5771480", "revid": "486946", "url": "https://it.wikipedia.org/wiki?curid=5771480", "title": "Team Europcar", "text": ""}
{"id": "5771486", "revid": "729019", "url": "https://it.wikipedia.org/wiki?curid=5771486", "title": "Barrel of Butter", "text": "Barrel of Butter (in italiano: \"Barile di burro\"), in passato conosciuta come Carlin Skerry, \u00e8 uno scoglio situato a Scapa Flow, nelle Isole Orcadi in Scozia.\nGeografia e geologia.\nLa roccia \u00e8 costituita da Old Red Sandstone del periodo Devoniano; su di essa non si trova terreno.\nSituato a Scapa Flow, tra Mainland e Cava, lo scoglio ha una sezione permanentemente posta sopra il livello del mare. Si trova a nord-est di Cava, a sud di Orphir e a nord di Flotta.\nStoria.\nIn passato conosciuta come Carlin Skerry, la roccia ottenne il suo strano nome non per la forma o per la posizione, come avviene nella maggior parte dei casi, ma dall'affitto annuale pagato dai resident di Orphir. In cambio di un barile di burro all'anno, essi ottenevano il permesso dal \"laird\" locale a cacciare le foche presenti sullo scoglio.\nIl 21 giugno 1919, nelle acque comprese tra il Barrel of Butter e Cava, furono affondate molte navi tedesche, inclusa la SMS Bayern, la SMS Markgraf, la SMS C\u00f6ln, la SMS Dresden e la SMS K\u00f6nig; alcune di queste sono ancora popolari tra i subacquei."}
{"id": "5771488", "revid": "1494169", "url": "https://it.wikipedia.org/wiki?curid=5771488", "title": "Thane (disambigua)", "text": ""}
{"id": "5771499", "revid": "599013", "url": "https://it.wikipedia.org/wiki?curid=5771499", "title": "Hong Sung-ho", "text": ""}
{"id": "5771501", "revid": "767487", "url": "https://it.wikipedia.org/wiki?curid=5771501", "title": "L'esercito di pap\u00e0", "text": "L'esercito di pap\u00e0 (\"Dad's Army\") \u00e8 un film del 2016 diretto da Oliver Parker, con Bill Nighy, Catherine Zeta Jones e Toby Jones.\nIl film \u00e8 basato sull'omonima serie televisiva britannica prodotta dal 1968 al 1977.\nTrama.\n1944. La seconda guerra mondiale sta per volgere al termine, le truppe americane stanno per invadere la Francia e liberarla dall' esercito tedesco, ma nella piccola citt\u00e0 di Walmington-on-Sea il morale e la guardia sono basse. Una nuova missione attende i soldati: pattugliare una base militare di Dover, la quale sar\u00e0 fonte di riscatto, almeno fino a quando non arriva Rose Winters, affascinante giornalista che scriver\u00e0 tutte le gesta dei coraggiosi ufficiali. Winters far\u00e0 innamorare gli uomini e ingelosire le donne, le quali si trovano sempre pi\u00f9 in disparte. Nel frattempo all'MI5 arriver\u00e0 un segnale radio inviato a Berlino da Walmington-on-Sea. Il nemico \u00e8 alle spalle. L'esito della guerra \u00e8 in gioco, il rischio \u00e8 alto e questi eroi metteranno in gioco tutta la loro abilit\u00e0.\nDistribuzione.\nIl film \u00e8 uscito nelle sale cinematografiche del Regno Unito il 5 febbraio 2016. In Italia \u00e8 stato distribuito in video on demand."}
{"id": "5771502", "revid": "1494169", "url": "https://it.wikipedia.org/wiki?curid=5771502", "title": "Starshine", "text": ""}
{"id": "5771505", "revid": "1776051", "url": "https://it.wikipedia.org/wiki?curid=5771505", "title": "Emilio Brusa", "text": "In cattedra dal 1871, docente di diritto internazionale, diritto penale e filosofia del diritto, ha svolto numerosi incarichi per conto del governo."}
{"id": "5771506", "revid": "1494169", "url": "https://it.wikipedia.org/wiki?curid=5771506", "title": "Smasher", "text": ""}
{"id": "5771507", "revid": "228587", "url": "https://it.wikipedia.org/wiki?curid=5771507", "title": "Makowskia laticephala", "text": "La makowskia (Makowskia laticephala) \u00e8 un tetrapode estinto, appartenente ai seymouriamorfi. Visse nel Permiano inferiore (circa 285 milioni di anni fa) e i suoi resti fossili sono stati ritrovati in Repubblica Ceca. \nDescrizione.\nQuesto animale, simile a una grossa salamandra, possedeva un cranio corto e di forma vagamente triangolare in vista superiore, con il margine anteriore arrotondato. Come tutti gli animali simili (ad esempio \"Discosauriscus\" e \"Ariekanerpeton\"), \"Makowskia\" era dotata di una regione preorbitale corta, orbite ovali nella zona anteriore del cranio e un'incisura otica larga e profonda. Al contrario dei suoi simili, tuttavia, \"Makowskia\" era dotata di una regione interorbitale larga, che portava all'allargamento del cranio.\nClassificazione.\n\"Makowskia laticephala\" venne descritta per la prima volta nel 2005, sulla base di un esemplare comprendente cranio e parte dello scheletro, rinvenuto nella zona di Boskovice in Repubblica Ceca. \"Makowskia\" \u00e8 stato attribuito ai seymouriamorfi (un gruppo di tetrapodi permiani dalle caratteristiche forse affini a quelle dei rettili), e in particolare alla famiglia dei discosauriscidi (Discosauriscidae), comprendente animali simili a salamandre dalla testa corta e dalle orbite ovali. Oltre a \"Makowskia\", nello stesso giacimento sono stati ritrovati altri generi di discosauriscidi, come lo stesso \"Discosauriscus\" e \"Spinarerpeton\". Sembra che quest'ultimo genere fosse il pi\u00f9 stretto parente di \"Makowskia\" (Klembara, 2009)."}
{"id": "5771508", "revid": "287204", "url": "https://it.wikipedia.org/wiki?curid=5771508", "title": "Smasher (personaggio)", "text": ""}
{"id": "5771509", "revid": "21583", "url": "https://it.wikipedia.org/wiki?curid=5771509", "title": "Psilocybe aztecorum", "text": "Psilocybe aztecorum \u00e8 una specie di fungo basidiomicete allucinogeno appartenente alla famiglia Strophariaceae.\nDescrizione.\nI funghi hanno il cappello convesso a forma di campana di diametro 1,5\u20132\u00a0cm e gambo di forma cilindrica, snello, di altezza fino a 7,5\u00a0cm. Il colore del cappello cambia con la variazione dell'umidit\u00e0 assorbita dal fungo, che vanno dal marrone scuro castano al paglierino o biancastro quando asciutto. La base del gambo \u00e8 densamente ricoperta da numerosi rizomorfi bianchi, una caratteristica non comune tra le specie di \"Psilocybe\".\n\"Psilocybe aztecorum bonetii\".\nLa sottospecie \"Psilocybe aztecorum bonetii\" ha spore pi\u00f9 piccole rispetto alla sottospecie principale, e si trova ad altitudini pi\u00f9 basse associato al pino Montezuma (\"Pinus montezumae\") e l'abete sacro (\"Abies religiosa\"). Questo fungo pu\u00f2 essere distinto da specie simili che crescono nelle regioni temperate, come \"Psilocybe baeocystis\" e \"Psilocybe quebecensis\", dalle variazioni di aspetto specifiche e dalle differenze nella morfologia delle strutture microscopiche come i cistidi.\nDistribuzione e habitat.\nRinvenuto solo nel Messico centrale, il fungo cresce sui detriti legnosi decomposti e si trova in zone di montagna ad altitudini tra i 3.200 e i 4.000 metri, di solito in prati o boschi erbosi con presenza del pino di Hartweg (\"Pinus hartwegii\").\nStoria.\nLa specie \u00e8 stata individuata dal micologo francese Roger Heim nel 1956 come una variet\u00e0 di \"Psilocybe mexicana\", prima che venisse attribuito il suo nome attuale, un anno dopo. Viene cos\u00ec chiamato per la sua associazione con il popolo Nahua conosciuti anche come Aztechi. Potrebbe essere stato una delle specie di funghi sacri, o \"teonan\u00e1catl\" (una parola nahuatl tradotta variamente come \"fungo sacro\" o \"carne degli dei\"), riportato nel codici del XVI secolo del cronista spagnolo Bernardino de Sahag\u00fan. I funghi sono ancora utilizzati per cerimonie spirituali dai Nahua della regione Popocat\u00e9petl, anche se questo uso sta scomparendo."}
{"id": "5771510", "revid": "22356", "url": "https://it.wikipedia.org/wiki?curid=5771510", "title": "Karpinskiosauridae", "text": ""}
{"id": "5771511", "revid": "22356", "url": "https://it.wikipedia.org/wiki?curid=5771511", "title": "Seymouriidae", "text": ""}
{"id": "5771512", "revid": "22356", "url": "https://it.wikipedia.org/wiki?curid=5771512", "title": "Makowskia", "text": ""}
{"id": "5771514", "revid": "404338", "url": "https://it.wikipedia.org/wiki?curid=5771514", "title": "Legnosi", "text": ""}
{"id": "5771515", "revid": "1494169", "url": "https://it.wikipedia.org/wiki?curid=5771515", "title": "Superia", "text": ""}
{"id": "5771516", "revid": "404338", "url": "https://it.wikipedia.org/wiki?curid=5771516", "title": "Rizomorfi", "text": ""}
{"id": "5771519", "revid": "124123", "url": "https://it.wikipedia.org/wiki?curid=5771519", "title": "Morti nel 2016", "text": ""}
{"id": "5771524", "revid": "1001457", "url": "https://it.wikipedia.org/wiki?curid=5771524", "title": "A Most Violent Year", "text": ""}
{"id": "5771525", "revid": "1776051", "url": "https://it.wikipedia.org/wiki?curid=5771525", "title": "Cesare Alaggia", "text": ""}
{"id": "5771526", "revid": "339392", "url": "https://it.wikipedia.org/wiki?curid=5771526", "title": "The Winner Is", "text": ""}
{"id": "5771527", "revid": "6923", "url": "https://it.wikipedia.org/wiki?curid=5771527", "title": "Ikon", "text": ""}
{"id": "5771530", "revid": "287204", "url": "https://it.wikipedia.org/wiki?curid=5771530", "title": "Ikon (gruppo musicale)", "text": ""}
{"id": "5771531", "revid": "38120", "url": "https://it.wikipedia.org/wiki?curid=5771531", "title": "IKON", "text": ""}
{"id": "5771532", "revid": "121554060", "url": "https://it.wikipedia.org/wiki?curid=5771532", "title": "Samuel Montealegre", "text": "Biografia.\nHa studiato a Bogot\u00e0 pittura con Armando Villegas, ceramica con Antonio Madero e architettura alla Universidad de Am\u00e9rica. Si stabilisce in Italia nel 1966 e vive tra Roma e Bagnoregio (Viterbo). A Roma compie studi all'Accademia di Belle Arti e alla Facolt\u00e0 di Architettura all'Universit\u00e0 La Sapienza. Oltre a pittore e teorico \u00e8 scultore, storico dell'arte, docente universitario, conferenziere, collezionista; fondatore, direttore e organizzatore d\u2019istituzioni ed eventi culturali. Partecipa a spettacoli e progetta scenografie e costumi al Teatro de Cristobal Col\u00f3n di Bogot\u00e1 (1959 e 1961); in Italia nel 1974 idea l'apparato scenografico e le maschere per lo spettacolo l'\"Ombra del potere\" rappresentato in diverse citt\u00e0, a Roma anche alla Basilica di Massenzio. Ha firmato programmi per il canale radiofonico della Rai, GR3-Cultura e per la Radio Sutatenza di Bogot\u00e1, e realizzato il programma giornaliero \"Signos Culturales\" (1964-66), diretto da Pablo Rueda Arciniegas, per la Televisora Nacional de Colombia. Corrispondente culturale dall'Italia per la Radio Nederland, 1980-84. Ha scritto articoli e saggi per l'Italia e l'America Latina in quotidiani, riviste, cataloghi, libri ed enciclopedie.\nAttivit\u00e0 espositiva.\nIl suo lavoro artistico \u00e8 stato esposto in musei, istituzioni e gallerie di numerosi Paesi, e figura in musei e collezioni d\u2019Europa e America. Nel 1958 viene selezionato per esporre al \"Sal\u00f3n de Pintura de Cundinamarca\" alla Biblioteca Luis \u00c1ngel Arango di Bogot\u00e1, e gli viene conferito un premio; nello stesso anno realizza la prima personale al \"Club Uni\u00f3n\" a Bucaramanga (Colombia) ed espone per la prima volta al \"Sal\u00f3n Nacional de Artistas Colombianos\" al Museo Nacional di Bogot\u00e1, vi \u00e8 presente anche nel 1959, 1961, 1962, 1963 e 1964.\nPartecipa alla Biennale di Venezia (1972), a quella della grafica d'Arte di Firenze (1974), alla Biennale di Parigi (1975), alla Biennale di Milano (1987); \u00e8 inoltre presente alla Quadriennale di Roma (1977), a Arte actual de Iberoam\u00e9rica a Madrid (1977), alla Trienal latinoamericana del grabado di Buenos Aires (1979), ad Arteder '82 a Bilbao (1982), a N\u00f2esis alla galleria Editalia di Roma (1987) , a Ra\u00edces andinas, Nazioni Unite, New York (1988).\nPoetica.\nL'artista intraprende la strada dell'astrazione orientata sempre di pi\u00f9 alla sistemazione dello spazio, da lui inteso come \u00abinteriorit\u00e0, distanza ed elemento plastico\u00bb . Realizza opere frutto di lunghe meditazioni che raggiungono alti livelli di purezza; lavori caratterizzati da una insistita attenzione manuale, polemicamente preferita alle tecnologie di massa. Affascinato dalle trasparenze, usa lastre di vetro e perspex di diversi spessori, con cui ha la possibilit\u00e0 di giocare con i riflessi, sdoppiamenti, sovrapposizioni. Oppure ritaglia la carta e la ricompone, la piega e la ridistende, sottopone la tela ad una puntuale preparazione a strati, vi inserisce linee verticali, cucite e disegnate a matita, a olio, a pennarello.\nPubblicazioni.\n\"Arte, critica, psicoanalisi, grafologia\", con Nicole Boille, Roma, Carte Segrete, 1987.\n\"Trasparente\", Citt\u00e0 di Bolsena Editrice, 1990.\n\"Percepci\u00f3n estetica: ejercicios reflexiones ejemplos del percibir proyectar y actuar estetico-artistico\", Montealegre Editores, 1998."}
{"id": "5771546", "revid": "196390", "url": "https://it.wikipedia.org/wiki?curid=5771546", "title": "Ex Nihilo", "text": ""}
{"id": "5771550", "revid": "38120", "url": "https://it.wikipedia.org/wiki?curid=5771550", "title": "Trit\u00f2n", "text": ""}
{"id": "5771551", "revid": "38120", "url": "https://it.wikipedia.org/wiki?curid=5771551", "title": "Trit\u00f3n", "text": ""}
{"id": "5771552", "revid": "404338", "url": "https://it.wikipedia.org/wiki?curid=5771552", "title": "Cistidi", "text": ""}
{"id": "5771553", "revid": "125272292", "url": "https://it.wikipedia.org/wiki?curid=5771553", "title": "Kepler-78", "text": "Kepler-78 \u00e8 una stella nella costellazione del Cigno, situata ad una distanza di circa 400 anni luce dal sistema solare. Nel 2013 nell'ambito della missione Kepler \u00e8 stato scoperto con il metodo del transito un pianeta extrasolare orbitare attorno ad essa, ad una distanza di appena 0,01 UA.\nCaratteristiche.\nSi tratta di una stella di classe K pi\u00f9 piccola del Sole, con una massa ed un raggio pari rispettivamente al 79% e al 74% degli analoghi parametri riferiti alla nostra stella (M\u2299 e R\u2299). I valori di massa e raggio suggeriscono che, come il Sole, sia una stella di sequenza principale, con una temperatura superficiale attorno ai 5000 K.\nIl sistema planetario.\nIl pianeta scoperto, di tipo roccioso, orbita in appena 8 ore attorno alla stella, ad una distanza di solo 15 milioni di chilometri, vale a dire a meno di 3 raggi stellari dal centro della stella. Non \u00e8 chiaro come possa essersi formato un pianeta roccioso a quella distanza, in quanto i meccanismi noti sulla formazione planetaria non ne spiegano quella posizione cos\u00ec ravvicinata alla stella madre, che in tempi astronomici probabilmente lo consumer\u00e0. La densit\u00e0 del pianeta \u00e8 , molto simile a quella terrestre, e data la sua alta temperatura superficiale (2330 K) e le sue caratteristiche fisiche, si presume che possa essere un pianeta di lava.\nProspetto.\nSegue un prospetto con i principali dati del pianeta orbitante."}
{"id": "5771554", "revid": "404338", "url": "https://it.wikipedia.org/wiki?curid=5771554", "title": "Cerimonie spirituali", "text": ""}
{"id": "5771555", "revid": "2128848", "url": "https://it.wikipedia.org/wiki?curid=5771555", "title": "Prepezzano", "text": "Prepezzano \u00e8 una frazione del comune di Giffoni Sei Casali, nella provincia di Salerno in Campania.\nGeografia fisica.\nPrepezzano si trova a circa 170\u00a0m d'altitudine ed \u00e8 compresa nel territorio del Parco regionale Monti Picentini. Ha un clima prevalentemente umido e fresco anche in estate a causa del fiume Prepezzano affluente del fiume Picentino.\nLa frazione confina con San Cipriano Picentino a ovest, con la sede comunale Capitignano a est, con Sieti a nord e con Malche a sud. Dista inoltre circa 20\u00a0km da Salerno.\nStoria.\nLa frazione ha origine alto-medievale ed era indicata con il toponimo di \"Prepiciano\", ma non si trattava ancora di un centro abitato autonomo, bens\u00ec di una localit\u00e0 dipendente dal Casale Biscito, uno dei sei casali storici che dettero il nome al comune. Il territorio era di propriet\u00e0 dei conti Viscido di Nocera.\nSport.\nPrepezzano possiede una squadra di calcio, l\"'Unione Sportiva Prepezzanese\", nata nel 1979 e militante in Prima Categoria, che disputa le proprie partite presso il locale stadio Gregorio Giannattasio."}
{"id": "5771557", "revid": "1543377", "url": "https://it.wikipedia.org/wiki?curid=5771557", "title": "L'incredibile avventura", "text": "L'incredibile avventura (\"The Incredible Journey\") \u00e8 un film live action della Disney del 1963 diretto da Fletcher Markle, tratto dall'omonimo romanzo di Sheila Burnford pubblicato nel 1961.\nNel 1993 la Walt Disney Company ha fatto un remake di questo film intitolato \"In fuga a quattro zampe\" diretto da Duwayne Dunham.\nTrama.\nLa famiglia Hunter, composta dal padre James, dalla madre e dai due figli preadolescenti Peter ed Elizabeth, abita in una casa di campagna nella provincia canadese dell'Ontario. Quando gli Hunter devono trasferirsi per qualche tempo in Inghilterra (James ha ricevuto un incarico temporaneo dall'Universit\u00e0 di Oxford), i due bambini si preoccupano della sistemazione dei loro tre animali domestici: due cani (il giovane Labrador retriever Luath e l'anziano Bull Terrier Bodger) e il gatto siamese Tao. John Longridge, un amico di famiglia, si offre di ospitare i tre animali nella sua abitazione di campagna nell'Ontario nord-occidentale distante circa dalla residenza degli Hunter.\nJohn Longridge, il quale ospita da qualche tempo i tre animali, deve allontanarsi a sua volta per qualche giorno dalla sua abitazione e incarica per telefono i coniugi Oakes di badare alla casa e agli animali durante la sua assenza. Tuttavia, nel breve periodo di tempo che intercorre fra la partenza di John Longridge e l'arrivo degli Oakes, i tre animali, rimasti soli, si allontanano dalla casa, attirati dai richiami degli uccelli migratori, e si dirigono verso la lontana residenza degli Hunter. Per un equivoco (un foglio con le istruzioni scritte da John Longridge \u00e8 stato fatto cadere dal gatto nel caminetto) gli Oakes credono che John Longridge abbia portato con s\u00e9 anche i tre animali e non si preoccupano per la loro assenza.\nIl lungo viaggio dei tre animali \u00e8 irto di difficolt\u00e0 e pericoli (fiumi in piena, animali selvatici, ecc.) e infruttuosi risultano i tentativi di rintracciarli messi in atto dapprima da John Longridge e successivamente, dopo il loro ritorno dall'Inghilterra, dagli Hunter. Infine, quando Peter ed Elizabeth Hunter hanno ormai perso la speranza di ritrovarli vivi, i tre animali ritornano a casa.\nProduzione.\nPrima delle riprese, il produttore Jack Couffer visit\u00f2 la Burnford a Port Arthur (attualmente parte di Thunder Bay) per fotografare i dintorni che us\u00f2 come punto di riferimento per una location che che assomigliasse ail pi\u00f9 possibile a quella zona. Ci\u00f2 fu dovuto al fatto che la stagione disponibile per le riprese in Ontario era troppo breve per programmare tutte le riprese necessarie.\nVi lavorarono tre addestratori di animali: Hal Driscoll si occup\u00f2 del labrador, Bill Koehler del bull terrier e Al Niemela dael gatto.\nLa Burnford trascorse con la troupe del film sette giorni, in uno dei quali vi fu una sessione di riprese col gatto che \"pescava in un torrente, e port\u00f2 a secco la sua preda con una zampata fulminea da vero esperto\" cos\u00ec come desiderava il regista.\nAccoglienza.\nIncassi.\nIl film incass\u00f2 4,2 milioni di dollari tra Stati Uniti e Canada.\nRiconoscimenti.\nNel 2006 il film fu nominato per la lista AFI's 100 Years...100 Cheers redatta a cura dell'American Film Institute.\nRemake.\nNel 1993, la Disney realizz\u00f2 una nuova versione del film, intitolata in italiano \"In fuga a quattro zampe\" (\"Homeward Bound: The Incredible Journey\"). Il film conserva lo stesso soggetto di base, ma aggiunge una sottotrama in cui i ragazzi devono rapportarsi al nuovo marito della madre. Sono stati cambiati i nomi e le razze degli animali, le razze dei cani, il sesso del gatto, e le et\u00e0 del Labrador/Golden retriever e del Bull Terrier/American bull dog sono state scambiate. I pensieri degli animali e le loro comunicazioni sono resi attraverso le voci di Don Ameche, Michael J. Fox e Sally Field.\nA differenza che nella storia originale, la regione selvaggia attraversata dai tre animali comprende i monti della Sierra Nevada, non le foreste dell'Ontario."}
{"id": "5771560", "revid": "111562", "url": "https://it.wikipedia.org/wiki?curid=5771560", "title": "Montescudo-Montecolombo", "text": ""}
{"id": "5771563", "revid": "121703273", "url": "https://it.wikipedia.org/wiki?curid=5771563", "title": "Onda Italiana", "text": "Storia.\nIl canale sostituiva Onda Latina il 28 dicembre 2015 all'LCN 162, all'interno del mux Rete A 2, e manteneva l'identificativo del canale precedente. Anche il logo manteneva la stessa grafica del canale precedente, ma con la differenza della scritta \"italiana\" al posto della scritta \"latina\", e che da colorato diventava bianco e con l'orologio digitale sotto di esso.\nDal 7 gennaio 2016 si trasferisce sull'LCN 69, invertendo le posizioni con il canale Radio Capital TiV\u00f9.\nAlla mezzanotte del 1\u00ba ottobre 2016 il canale ha terminato le trasmissioni ed \u00e8 stato rimpiazzato da Canale 69 di GM Comunicazione."}
{"id": "5771565", "revid": "812213", "url": "https://it.wikipedia.org/wiki?curid=5771565", "title": "Isbn Edizioni", "text": ""}
{"id": "5771566", "revid": "812213", "url": "https://it.wikipedia.org/wiki?curid=5771566", "title": "Handkea utriformis", "text": ""}
{"id": "5771577", "revid": "1543377", "url": "https://it.wikipedia.org/wiki?curid=5771577", "title": "Corteolona e Genzone", "text": "Corteolona e Genzone (\"Curtl\u00f2na e Gens\u00f3n\" in dialetto pavese) \u00e8 un comune italiano di abitanti della provincia di Pavia in Lombardia.\nStoria.\nSorta sulla \"Strada Regina\" che congiungeva Pavia con Piacenza e la Via Emilia, la strada da cui passarono Re e Imperatori, Corteolona, forse gi\u00e0 villa in epoca romana, fu una Corte regia in cui risiedettero i re longobardi e franchi, quando Pavia era capitale del Regno Longobardo. Da qui nell'825 l'imperatore Lotario I eman\u00f2 il capitolare che eleggeva Pavia a sede principale degli studi dell'Italia settentrionale, gettando le basi della futura Universit\u00e0. Successivamente la \"Curtis Olumna\" fu donata al monastero di San Salvatore di Pavia. Appartenne alla \"Campagna Sottana\" di Pavia, e nel XV secolo fu inclusa nella squadra (podesteria) del Vicariato di Belgioioso.\nSul finire del XV secolo, Ercole d'Este, figlio di Sigismondo d'Este, fu nominato dal duca di Milano, conte di Corteolona e Signore del Vicariato di Belgioioso (di cui Corteolona era sede amministrativa, essendo Belgioioso un feudo distinto). Il territorio di Corteolona entr\u00f2 a far parte del feudo vasto amministrato dal ramo cadetto degli Este di San Martino (1490-1752). I feudi del pavese di Corteolona e Belgioioso, nel 1757 passarono per il matrimonio di Anna Ricciarda d'Este con Alberico Barbiano di Belgiojoso, ai principi Barbiano di Belgioioso.\nDal 1\u00ba gennaio 2016 l'ex comune di Corteolona si \u00e8 fuso con quello di Genzone a formare il comune attuale."}
{"id": "5771578", "revid": "767487", "url": "https://it.wikipedia.org/wiki?curid=5771578", "title": "Oggetto surrealista", "text": "Gli oggetti surrealisti sono forme dell'espressione artistica e letteraria con le quali i surrealisti hanno rielaborato in maniera originale la tradizione precedente ed attribuito un particolare significato simbolico ad oggetti appartenenti alla quotidianit\u00e0. Si tratta di opere realizzate con la composizione di frammenti di immagini reali, accostati e combinati per creare nuove realt\u00e0.\nL'oggetto designa sia l'opera, sia la tecnica con cui l'opera \u00e8 stata eseguita. Se pure non di diretta invenzione surrealista, le particolari realizzazioni rendono preponderante l'apporto dei surrealisti nella sua elaborazione.\nNell'articolo \"Objects surr\u00e9alistes\", pubblicato nel 1931 su \"Le Surr\u00e9alisme au service de la r\u00e9volution\", Salvador Dal\u00ed sostiene la necessit\u00e0 di considerare gli oggetti quale forma artistica a s\u00e9 stante.\nGli oggetti surrealisti comprendono qualsiasi tipo di oggetto a cui l'artista abbia assegnato un significato peculiare, indipendentemente dallo scopo originario per il quale tale oggetto era stato prodotto. La tematizzazione, ossia \"l'inserimento dell'oggetto usuale in uno spazio onirico\" \u00e8 la caratteristica comune a tutti gli oggetti surrealisti, dei quali sancisce la specificit\u00e0.\nDefinizione.\nInquadramento generale.\nDal XX secolo gli artisti sviluppano una \"vasta ed acuta sensibilizzazione\" nei confronti dell'oggetto, che assume contorni precisi quando \"lo sguardo voglia distinguere, mettere a fuoco qualche aspetto parziale, facendolo emergere dall'anonimia dell'ambiente circostante\".\nPer ottenere tale scopo molti artisti si avvalgono della tecnica dell'assemblage, attraverso cui \"le nozioni e le forme degli oggetti strappate dai contesti abituali\" vengono \"accostate ad altre nozioni e forme solitamente ben distanti\", imponendo l'oggetto \"all'occhio con una nuova forza\". All'interno dell'assemblage si colloca la \"tecnica dell'ingrandimento, della dilatazione dei particolari\", che vengono in tal modo posti in evidenza senza pi\u00f9 ricorso alla \"distanza prospettica\".\nQuando anche, tuttavia, l'artista avverta la necessit\u00e0 di ricorrere alla prospettiva, non lo fa pi\u00f9 nella maniera tradizionale: lo spazio prospettico viene trasformato in un \"atto discrezionale\", \"uno tra i possibili modi di vedere l'oggetto\", sul quale grava \"una nota costante di precariet\u00e0 che lo rende spettrale\" e metaforicamente \"onirico\". Anche il ricorso alla \"via sintattica e prospettica\", infatti, \u00e8 tale da \"concedere agli oggetti una libert\u00e0 di manifestazione che non sia per nulla inferiore a quella consentita dall'asintattismo dell'assemblage\", che per sua natura non impone sintassi n\u00e9 punti di vista privilegiati.\nSul piano giuridico, alcuni Paesi si sono posti il problema del diritto d'autore sulle opere realizzate con l'inserimento di oggetti quotidiani rielaborati in maniera artistica. Nel Regno Unito, ad esempio, il \"Copyright, Designs and Patents Act (CDPA)\" del 1988 non le comprende, o non le inquadra in categorie ben definite, qualora l'artista sia vivente o deceduto da meno di settant'anni. Per il \"CDPA\" i ready-made vengono tutelati da copyright soltanto se concepiti come sculture o come collage sulla tela; la giurisprudenza britannica riporta vari casi che testimoniano l'incertezza dei giudici nei confronti della tutela di assemblage di \"oggetti trovati\" e la propensione a ricondurre anche le installazioni nella categoria delle opere scultoree. In Italia le opere sono tutelate dall'art. 2 della L. 22 aprile 1941, n. 633, in materia di \"Protezione del diritto d'autore e di altri diritti connessi al suo esercizio\", con riferimento anche alle \"opere del disegno industriale che presentino di per s\u00e9 carattere creativo e valore artistico\", in cui sono stati inclusi i ready-made.\nI surrealisti e l'oggetto.\nSe pure nel \"Dizionario abbreviato del surrealismo\" del 1938 Andr\u00e9 Breton, alla voce \u00abOggetto\u00bb, fornisce \"una definizione molto articolata degli oggetti surrealisti\", manca una vera e propria teoria surrealista dell'oggetto, che viene trattato dallo stesso Breton pi\u00f9 che altro a livello tematico. I testi che Breton dedica all'argomento sono soprattutto la \"Situation surr\u00e9aliste de l'objet\" (\"Situazione surrealista dell'oggetto\", 1935) e la \"Crise de l'objet\" (\"Crisi dell'oggetto\", 1936). Nel primo viene posta l'enfasi sull'ambivalenza dell'oggetto, in cui \u00e8 possibile anche scorgere il ricongiungimento dell'espressione letteraria con l'arte plastica. Nel secondo la ricerca di un possibile ricongiungimento viene estesa ai vari campi della conoscenza. Nel secondo, inoltre, Breton lamenta l'eccessiva \"volont\u00e0 d'oggettivazione\" che riporta l'oggetto surrealista di origine onirica \"a corrispondenze insospettate\" con i \"calcoli pi\u00f9 precisi della geometria nello spazio\".\nNella \"Situation surr\u00e9aliste de l'objet\" Breton specifica che utilizzando \"l'espressione \"oggetto surrealista\"\" intende il termine \"oggetto\" \"nel suo senso filosofico pi\u00f9 esteso\", e non soltanto per indicare \"una specie di piccola costruzione non scultorea\" cui manca una \"designazione pi\u00f9 appropriata\". In effetti tali realizzazioni non possono essere propriamente incluse n\u00e9 nell'ambito dell'artigianato, n\u00e9 in quello della creazione plastica, tanto che Breton stesso, in \"Le Surr\u00e9alisme et la peinture\" (\"Il surrealismo e la pittura\"), le confina in uno \"spazio singolare\" intitolato \"Environs\", intendendo \"\"luoghi\" eccentrici, periferici del surrealismo e delle sue pratiche specifiche\". Tuttavia non di rado l'oggetto viene trasformato senza sforzo in scultura, e se \"tradizionalmente, la differenza sta nella natura dell'oggetto, talvolta utilitario, talvolta decorativo, mentre la scultura, per principio, \u00e8 arte\", i confini si annullano quando l'oggetto corrisponde alla necessit\u00e0 \"di fondare una 'fisica della poesia'.\"\nSi pu\u00f2 trattare di \"oggetti trovati\" o di \"oggetti fabbricati\", che si differenziano non nella propria natura, interscambiabile, bens\u00ec nel tipo di rapporto con l'artista. Tale tematizzazione deriva dalla \"tradizione che ha gi\u00e0 riconosciuto nell'oggetto l'elemento di una rottura decisiva\"; l'oggetto pu\u00f2 essere utilizzato sia singolarmente al di fuori di un contesto preciso, sia insieme ad altri all'interno di una composizione ottenuta ad esempio attraverso il collage o l'assemblage.\nIn generale collage ed assemblage sono le tecniche favorite dagli artisti della trasformazione dell'immagine. In particolare il collage \u00e8 basato sulla differenziazione dei materiali, e sottintende il rischio di una rottura, mentre l'assemblage esprime soprattutto il desiderio di unit\u00e0. Mentre il legame tra le parti del collage \u00e8 talora blando, talora serrato, visibile o invisibile, l'assemblage talvolta insiste sulla disparit\u00e0 totale degli elementi, in una sorta di mescolanza universale dei linguaggi, talvolta, al contrario, sulla loro segreta ed inedita somiglianza.\nNegli oggetti surrealisti la giustapposizione sorprendente di oggetti non correlati viene utilizzata per creare un senso non tanto di irrealt\u00e0, quanto di una realt\u00e0 fantastica ma plausibile al di fuori della quotidianit\u00e0.\nStoria.\nLe origini dell'oggetto nell'arte.\nA partire dal momento in cui gli artisti ricercano un nuovo rapporto d'integrazione fra il quadro ed il mondo, le frontiere fra esteriorit\u00e0 ed interiorit\u00e0 vengono cancellate. L'opera aspira ad una totalit\u00e0 che persegue in modi differenti, sia eliminando i propri limiti, sia invadendo lo spazio, sia mescolandosi ad altre opere.\nI movimenti di avanguardia degli inizi del XX secolo sono infatti caratterizzati dalla volont\u00e0 di uscire dagli schemi, che si traduce per cubisti e futuristi nella ricerca di una nuova composizione dello spazio al fine di oltrepassare i limiti \"naturali\" della figura e della spazialit\u00e0; tale ricerca accomuna le personalit\u00e0 artistiche pi\u00f9 disparate, come De Chirico, Boccioni, Picasso o Duchamp, che tra il 1911 ed il 1915 la realizzano ciascuna a modo proprio. Il panorama artistico funge da coagulante, e la volont\u00e0 di uscire dagli schemi della tradizione si perpetua nel tempo, oltre i confini del secolo stesso.\nBoccioni, nel \"Manifesto tecnico della scultura futurista\" del 1912, sostiene l'importanza del rovesciamento del concetto di spazio: l'ambiente diviene parte del blocco plastico nella pittura come nella scultura. Futuristi e cubisti realizzano ci\u00f2 che impressionisti e divisionisti hanno avvertito, ossia il fatto che non esiste soluzione di continuit\u00e0 nello spazio. Di conseguenza le produzioni artistiche di quegli anni veicolano il senso dell'unicit\u00e0, della fusione fra gli oggetti, le forme, le figure e gli sfondi.\nLa capacit\u00e0 combinatoria, come gi\u00e0 affermato da Galilei, richiede necessariamente la rielaborazione di immagini e di oggetti esistenti nel mondo reale, anche quando evoca il sogno. Fin dal Rinascimento gli artisti si rendono conto che per ritrarre l'interiorit\u00e0 \u00e8 necessario il ricorso agli oggetti. Parallelamente il titolo inizia ad essere integrato nell'opera in quanto \u00e8 in grado di suggerire legami fra gli oggetti rappresentati: funzione pienamente adottata dagli artisti delle avanguardie dell'inizio Novecento, in particolare dai pittori metafisici e dai surrealisti. Il titolo, che per Ernst va apposto solo ad opera compiuta quale modo per definirla, \"\u00e8 la prima interpretazione verace: da quel momento l'immagine viene come fissata e non pu\u00f2 pi\u00f9 cambiare, mentre seguitano a cambiare le interpretazioni\".\nL'assemblage nasce dall'associazione di frammenti ai quali viene conferita un'unit\u00e0 attraverso l'opera d'arte, che ne garantisce la coesione nel tempo. Prima ancora di essere un'elaborazione tridimensionale che d\u00e0 vita ad un oggetto, l'assemblage \u00e8 un'operazione linguistica basata sull'associazione, sconosciuta fino a quel momento presso le arti figurative, e destinata in seguito a trovare applicazione attraverso tecniche e metodi espressivi nuovi. L'idea della reificazione indotta dall'assemblage comporta un processo di rottura che impone nuovi criteri per comprendere la realt\u00e0: la decomposizione degli spazi e dei ritmi, innovazione tale da essere equiparata all'invenzione della prospettiva. A questa nuova concezione della composizione viene associata la rappresentazione dell'oggetto, che entra fisicamente a far parte dell'opera d'arte.\nTale rivoluzione si svolge all'interno di un contesto artistico che gi\u00e0 da tempo ha infranto la restrizione della coerenza in ambito narrativo, storico, religioso e naturalista. Il distacco dal realismo \u00e8 stato fortemente influenzato dall'esperienza del simbolismo e di quella parte di decadentismo letterario che esalta l'arte e l'artificio a scapito della natura, di cui Maldoror e Des Esseintes sono i frutti. Di questo nuovo mondo ricreato, l'artista \u00e8 l'unico demiurgo, l'unico intermediario possibile per la creazione di una nuova bellezza che deve sorgere dalle associazioni pi\u00f9 insolite, come \"l'incontro fortuito di una macchina da cucire e di un ombrello sopra un tavolo di dissezione\". Del resto gi\u00e0 in Baudelaire si trova l'accostamento dell'inaspettato e della sorpresa all'idea della bellezza.\nNei quadri di De Chirico l'assemblage rende una logica interna degli oggetti che rievoca il disorientamento e lo sradicamento dell'ultima epoca romantica e simbolista di artisti quali Odilon Redon, Arnold B\u00f6cklin e Max Klinger; l'atmosfera sospesa, onirica, \"metafisica\" che ne risulta suscita l'ammirazione di Andr\u00e9 Breton. Accanto al sogno, fonte privilegiata d'ispirazione con il suo linguaggio cifrato ed enigmatico, nell'opera di De Chirico si avverte la percezione acuta del contrasto tra antico e moderno gi\u00e0 avvertita da Baudelaire. A differenza degli artisti futuristi e cubisti, che deframmentano la realt\u00e0, la pittura di De Chirico propone gesti classici, e ritrae oggetti che le associazioni trasformano in segni universali.\nPer Kurt Schwitters, l'autore per eccellenza di collage e di assemblage, \u00abla scelta, la disposizione e la deformazione dei materiali\u00bb sono gli strumenti attraverso i quali l'artista esprime la propria creativit\u00e0, \"giocando\" con le cose. Mentre i futuristi colgono gli oggetti non quando questi stanno per essere gettati nella pattumiera, bens\u00ec nel momento in cui trionfano sulla strada, Schwitters integra i materiali al processo della creazione, impregnandoli di tutta l'ironia dadaista.\nPicasso utilizza l'assemblage perfino attraverso il proprio studio, che fotografa pi\u00f9 volte. Le immagini ricordano alcuni quadri cubisti dipinti da Picasso stesso.\nComune a Picasso, a Braque, ai dadaisti come Hans Arp e Kurt Schwitters, l'impiego degli oggetti trova una nuova interpretazione nel attraverso cui Marcel Duchamp stravolge ironicamente e provocatoriamente \"il senso e la funzione dell'oggetto\". L'oggetto non \u00e8 pi\u00f9 \"eletto alla dignit\u00e0 dell'arte\", bens\u00ec trasformato in strumento per disattendere le aspettative e disorientare, privo tuttavia di sottintesi simbolici.\nLa rielaborazione dei surrealisti.\nNei ready-made di Duchamp \"il ruolo risemantizzante \u00e8 affidato alla pura e semplice scelta d'un oggetto qualsiasi ed alla sua violenta disambientazione\". Prima ancora di unirsi al movimento surrealista, Duchamp definisce gli \"oggetti trovati\" quali oggetti dotati di una propria \"carica espressiva, demistificatoria, blasfema\" indipendentemente dalla loro bellezza e dal loro essere legati alle mode. I ready-made di Duchamp rappresentano \"uno svolgimento assai poco banale del principio di banalit\u00e0\": in essi \"il fatto collettivo diviene l'esemplare unico - l'esempio\". I ready-made di Duchamp, cos\u00ec come i collage di Ernst, \"rappresentano gli esempi pi\u00f9 radicalmente estremi, collimanti con le prospettive di negazione, di 'anti-arte', indicate da Tzara.\nIl surrealismo, movimento dalle origini molto varie e nel quale confluiscono artisti di diversa formazione ed estrazione, raccoglie gli esempi del passato producendo assemblage la cui lontana origine \u00e8 nelle collezioni delle meraviglie del XVI e XVII secolo. I surrealisti inoltre colgono gli spunti ricevuti dalle avanguardie del primo Novecento, e li trasformano: \"all'agitazione gestuale e provocatoria di Dada, al macchinismo futurista, al geometrismo cubista, il surrealismo opporr\u00e0 una tematizzazione onirica e fantasmatica dell'oggetto, un modo di appropriazione attinente al registro simbolico\". L'oggetto \"surrealizzato\" \u00e8 sia preda sia veicolo del rapporto dell'artista con la realt\u00e0 esterna.\nNella \"Situation surr\u00e9aliste de l'objet\" Breton riporta il commento di Max Ernst sulla metafora utilizzata dal poeta francese Lautr\u00e9amont nei Canti di Maldoror per descrivere la bellezza, paragonata a quell'\"incontro fortuito su un tavolo di dissezione di una macchina da cucire e di un ombrello\", che ha dato origine all'archetipo dell'oggetto surrealista, collegato alla retorica dell'eros: \nDi conseguenza la creazione degli oggetti deriva dallo \"sfruttamento dell'incontro fortuito di due realt\u00e0 distanti su di un piano non consono\", procedimento utilizzato da quasi tutti i surrealisti nelle varie espressioni artistiche.\nNel Primo Manifesto Breton specifica che la funzione primaria dell'oggetto \u00e8 quella di \"evocare il meraviglioso [il \"merveilleux\"] di una certa epoca\" sostituendosi o identificandosi ad esso, dal momento che \"il meraviglioso non \u00e8 lo stesso in tutte le epoche\". Per i surrealisti infatti l'arte \u00e8 \"una manifestazione positiva del Meraviglioso\" e insieme alla poesia produce \"espressioni di qualcosa di esterno e di diverso\" come fosse \"un amuleto magico\", tanto che Breton propone l'oggetto surrealista come \"realizzazione pratica e concreta del desiderio\".\nBreton sostiene che, a seconda del modo in cui si guardano, \u00e8 possibile \"cogliere la miticit\u00e0 degli oggetti\"; in seguito anche Claude L\u00e9vi-Strauss ha messo in evidenza il \"carattere mitico degli oggetti\".\nCos\u00ec come la scrittura automatica in Breton si avvale di immagini elevate, analogamente gli oggetti sono raffinati e rari, in quanto espressi da un linguaggio che nell'interpretazione bretoniana \u00e8 dotato della stessa natura materna e rassicurante dell'inconscio.\nEppure la scrittura automatica, soggetta all'inevitabile scontro con le regole imposte dalle convenzioni letterarie, entra in crisi nel momento in cui il primo gruppo surrealista subisce una frattura alla fine degli anni venti. Il cambiamento che ne consegue, ossia la trasposizione \"del \"merveilleux\" nella sfera del quotidiano\", \u00e8 interpretato in maniera differente dai vari esponenti del movimento: per Breton \u00e8 un'amplificazione, per Dal\u00ed un rovesciamento dei canoni precedenti.\nDal\u00ed in particolare definisce tale mutazione quale \"concretizzazione dell'irrazionale\", quale \"passaggio a una \u00abpoetica d'azione\u00bb come alternativa al discorso idealista del primo surrealismo\", che inaugura il ricorso agli \"oggetti trovati\" ed agli \"oggetti fabbricati\". Dal\u00ed, Giacometti e lo stesso Breton danno avvio alla stagione della costruzione degli oggetti, che fra il 1935 ed il 1936 \"diviene un 'fenomeno' culturale di un certo rilievo\". Parallelamente \"si impone l'idea di esposizione-creazione\", e non a caso \u00e8 questa l'epoca delle due grandi esposizioni di Londra e di Parigi, in cui gli oggetti sono protagonisti. Alla base, la \"tematica del doppio\".\nLuogo d'elezione per la quantit\u00e0 di oggetti eterogenei e fuori dalla logica del mercato \u00e8 il \"March\u00e9 aux puces\", di cui Breton tratta in Nadja e ne \"L'Amour fou\". Breton stesso fotografa e colleziona immagini degli assemblage involontari sui banchi del mercato e lungo le vie di Parigi. Gli oggetti subiscono una \"risemantizzazione\": il cucchiaio del \"March\u00e9 aux puces\" muta sia la propria destinazione, sia il proprio significato.\nL'influenza del surrealismo.\nOltre alla tradizione surrealista diretta, le sollecitazioni del surrealismo raggiungono \"i movimenti pi\u00f9 rappresentativi dell'arte mondiale\". Gli oggetti possono venire utilizzati in maniera diversa e cominciare in tal modo una nuova vita; in alternativa c'\u00e8 la loro trasformazione in rifiuti, sui quali in seguito la Pop art americana sviluppa la propria ricerca espressiva.\nTale tendenza \u00e8 stata portata alle estreme conseguenze negli anni sessanta dagli esponenti della Junk Art, ed in particolare da Robert Rauschenberg, che ha introdotto nelle opere l'utilizzo di materiali extra artistici. I rifiuti urbani infatti hanno \"un contenuto sovversivo\" in quanto glorificano \"tutto ci\u00f2 che \u00e8 privo di valore, messo al bando e spregevole\". Si differenziano tuttavia dagli \"oggetti poetici dei surrealisti\" in quanto non mirano \"a scandalizzare per la loro incongruit\u00e0; il loro significato associativo [\u00e8] proposto in sordina e minimizzato\", ed il riferimento \u00e8 soprattutto al breve \"ciclo di vita di oggetti appartenenti alla nostra cultura\" della societ\u00e0 consumistica.\nJasper Johns, contemporaneo di Rauschenberg, ripropone sul piano pittorico e scultoreo il problema linguistico e logico derivato dall'analisi semiotica dei ready-made di Duchamp, nei quali l'oggetto presenta se stesso realizzando in s\u00e9 \"l'identit\u00e0 tra la cosa e il nome, tra sguardo e linguaggio\". Tale operazione viene portata \"ai limiti estremi del trompe-l'\u0153il\" dagli artisti dell'iperrealismo come John De Andrea.\nIl New Dada statunitense di Rauschenberg e Johns implica continuit\u00e0 nella tradizione dell'assemblage, ma si distacca dall'utopistica fiducia nelle forme geometriche che sottintendono il \"sogno costruttivo\" implicito nelle avanguardie di inizio secolo. Gli oggetti quotidiani non vengono pi\u00f9 sublimati ma accumulati insieme ai propri simili.\nCon Claes Oldenburg l'oggetto entra \"nel contesto dell'arte come oggetto di nuovo conio, prima di essere travolto dal ciclo del consumo e trasformato da oggetto d'uso in oggetto di scarto\", ma di fatto \"senza una precisa funzione\" e quindi \"oltraggioso\", con il ricorso alla \"tecnica dell'ingrandimento di oggetti rifatti con la cura meticolosa del trompe-l'\u0153il. I dipinti a scomparti di James Rosenquist sono collegati \"alla voluta confusione del surrealismo\"; in generale, la Pop art costituisce \"il punto di arrivo\" di quella operazione tecnica ma contemporaneamente sintomo di rottura con la tradizione, di derivazione rimbaudiana, che sta alla base di tutte le espressioni artistiche novecentesche legate agli oggetti, iniziata gi\u00e0 nei primi anni dieci del Novecento dai pittori cubisti che incorporano nei quadri oggetti o frammenti di essi.\nNel 2014 una mostra intitolata \"Il Surrealismo e l\u2019oggetto\", con oltre duecento opere esposte presso il Centre Pompidou di Parigi, ha ripercorso l'evoluzione dell'utilizzo degli oggetti da parte dei surrealisti, la collocazione storica della sua origine e la sua influenza su altre correnti artistiche.\nCaratteristiche e tipologie.\nLa manifestazione del \"merveilleux\" pu\u00f2 avvenire attraverso vari tipi di forme espressive; Breton stesso nel Manifesto del 1924 afferma che \"nessun mezzo \u00e8 designato a priori\": la pittura, la scultura, gli oggetti e \"l'ampio ventaglio di tecniche collaterali\" che possono rientrare nel dominio grafico testimoniano la \"illimitata libert\u00e0 strumentale surrealista\".\nCi\u00f2 che conta per Breton \u00e8 infatti il \"rapporto con l'alterit\u00e0 o un suo segno\". Tale rapporto sottintende \"una contraddizione che non \u00e8 tipica del surrealismo, ma in esso trova il suo luogo mitico esemplare\": ossia la contraddizione \"tra totalit\u00e0 e frammentariet\u00e0, che polarizza tutta la cultura moderna occidentale, ed \u00e8 da riconnettere alla crisi del sistema hegeliano\".\nPer Breton l'oggetto \u00e8 coinvolto dal testo in un continuo processo di metamorfosi che avviene a livello semantico, mentre le regole del linguaggio restano intatte, scongiurando in tal modo \"il disordine e l'oscurit\u00e0\". A differenza ad esempio di Joyce, il cui linguaggio finisce per diventare a tratti incomprensibile, in Breton il linguaggio \u00e8 il mezzo e non il fine per l'espressione.\nGli oggetti surrealisti sono privi di valenza estetica: \"sono oggetti qualsiasi\", che \"prescindono volutamente dall'aspetto estetico\" a favore della \"decontestualizzazione dell'oggetto\" e della \"imposizione dell'etichetta artistica su un oggetto che fino a quel momento non aveva valenza artistica\". Altri, viceversa, come ad esempio la \"Testa di toro\" di Picasso, contengono una \"componente spiccatamente estetica\". Picasso, pur ricorrendo all'ironia, resta nell'estetica, mentre Duchamp le si oppone. \"L'attaccapanni e il portabottiglie di Duchamp, la Venere coi cassetti di Dal\u00ed, l'uomo con la gabbia nel torace di Magritte, e altri mille esempi, sono tutti casi in cui un oggetto viene tolto dal suo ambito normale e riproposto in maniera\" da suscitare nuove immagini e metafore, ossia in modo tale da diventare \"oggetto artistico con una nuova valenza dovuta a questa sua \"recontestualizzazione\".\"\nAnche se non \u00e8 tanto la tipologia di un oggetto, quanto la \"surrealizzazione\" che ne viene fatta, a distinguere dagli altri l'oggetto surrealista, Breton considera quest'ultimo una classe a parte, a propria volta dotata di suddivisioni interne. Nella \"Situation surr\u00e9aliste de l'objet\" distingue oggetti onirici, oggetti a funzionamento simbolico, oggetti reali e virtuali, oggetti mobili e muti, oggetti fantomatici, oggetti trovati, ludici, d'affezione e cos\u00ec via. Un'ulteriore categoria \u00e8 quella della poesia-oggetto, ed altre sono state aggiunte da surrealisti diversi, in particolare Dal\u00ed, che introduce per primo gli oggetti a funzionamento simbolico nel suo \"Catalogo di oggetti surrealisti\" pubblicato sul numero di dicembre 1931 del \"Surr\u00e9alisme au service de la r\u00e9volution\". Nel catalogo Dal\u00ed propone anche gli \"oggetti transustanziati (di origine affettiva), gli oggetti da proiettare (di origine onirica), gli oggetti avvolti (le fantasie diurne), gli oggetti-macchine (fantasie sperimentali) e gli oggetti modellati (di origine ipnagogica)\".\nUn altro esempio di suddivisioni \u00e8 indicato nel sottotitolo della Esposizione surrealista di oggetti, tenutasi a Parigi nel 1936: \"oggetti matematici - naturali - trovati e interpretati - mobili - irrazionali - oggetti d'America e d'Oceania\".\nA parte alcuni oggetti \"cinetici\", che con Duchamp e Man Ray preludono la produzione di film, le realizzazioni ottenute attraverso varie forme espressive hanno principalmente le seguenti tipologie: manichini, scatole surrealiste, installazioni, quadri-oggetti, libri-oggetti e poesie-oggetti.\nManichino.\nAi primi manichini dipinti da De Chirico nel 1914 \"si richiamano gli artisti che rielaborano il corpo umano\". Con i manichini De Chirico attribuisce al genere umano ci\u00f2 che Breton definisce \u00abuna struttura che esclude qualsiasi carattere individuale e lo riporta a un'armatura e a una maschera\u00bb; il manichino tipico della pittura metafisica di De Chirico e di Carr\u00e0 prefigura quello dei surrealisti.\n\"Il \"Manifesto surrealista\" del 1924 presenta il manichino come uno degli oggetti pi\u00f9 propizi a provocare la 'meraviglia', a far nascere quel sentimento di straniamento ispirato a Sigmund Freud dalla scoperta della bambola automa del racconto \"L'uomo della sabbia\" di Hoffmann\".\nParticolare \u00e8 lo smembramento del corpo umano effettuato da Bellmer, che Jacques Lacan ha commentato in questo modo: \u00abIl corpo \u00e8 paragonabile a una frase che ci inviti a disarticolarla, affinch\u00e9 si ricompongano attraverso una serie infinita di anagrammi i suoi contenuti veri\u00bb. \"Oggetto ludico\", nel senso di \"gioco-lavoro\", \"La bambola\" di Bellmer \u00e8 \"un corpo oggetto da montare, da smontare\" e rimontare \"senza mai permettere un recupero simbolico\". \u00c8 stata pubblicata sulla rivista Minotaure nel 1934, come una serie di immagini che rappresentano una figura femminile dalle membra disarticolate. La \"fantasia combinatrice\" viene riportata da Bellmer anche in molte opere grafiche.\nNel corso dell'esposizione surrealista a Parigi nel 1938 sono stati esposti numerosi manichini. In particolare il \"Taxi pluvieux\" (\"Taxi piovoso\", un'auto vera contenente due manichini flagellati da un acquazzone) di Dal\u00ed ed i manichini della \"Via surrealista\" ad opera di vari artisti: Max Ernst, Marcel Duchamp, Man Ray, Joan Mir\u00f3, Hans Arp, Wolfgang Paalen, Marcel Jean, \u00d3scar Dom\u00ednguez, Yves Tanguy, Kurt Seligmann, Roberto Matta, Maurice Henry, L\u00e9o Malet, oltre allo stesso Dal\u00ed. La mostra, oltre a sancire la posizione dominatrice dell'oggetto \"su ogni altra realizzazione plastica\", promuove il manichino \"al livello d'opera d'arte\".\nSulla scia del surrealismo, i \"manichini 'illusionistici' dell'iperrealismo\" denunciano il \"carattere irriducibilmente illusorio\" della realt\u00e0: \"cos\u00ec la figura di donna\" di De Andrea \"non \u00e8 una donna, come non \u00e8 una pipa la pipa disegnata da Magritte\".\nScatola surrealista.\nDi derivazione dadaista, consiste in una sorta di imitazione del museo: l'artista lavora sull'oggetto trovato, o su di un insieme di materiali molto diversi, che vengono sistemati in una scatola, all'interno di un mobile, in una mensola o in una vetrina.\nIn questi casi gli oggetti non vengono pi\u00f9 scelti per la loro \"democraticit\u00e0\", ossia la loro \"capacit\u00e0 di prestarsi a un'utenza\", bens\u00ec selezionati in quanto \"rari, preziosi, esotici\" e \"chiusi in una loro particolare perfezione e pregnanza di significato\". Tali oggetti derivano dal \"gusto del collezionismo\" e dell'assemblage \"squisito\", alla ricerca di \"sottili e segrete corrispondenze\" che richiedono \"luoghi congeniali\" tali da suggerire \"un'idea di rinchiuso, di privato, di protetto\". I bordi assumono il ruolo avuto per secoli dalla cornice; in alcuni casi vere e proprie sculture si sviluppano in seno all'opera, in forme oscillanti fra astrazione ed identificazione, come nei lavori di Louise Nevelson, all'incirca contemporanei alle composizioni di Rauschenberg.\nL'esempio iniziale \u00e8 la Scatola in una valigia di Marcel Duchamp, sulla scia del quale altri autori ne hanno prodotte. Fra questi Elisa Breton, Mimi Parent e diversi artisti statunitensi, fra i quali in particolare Joseph Cornell. Le scatole di Cornell si identificano alla forma antica del reliquiario, che imitano discretamente tesaurizzando minuscoli e preziosi frammenti. In alcune la forma coincide con il contenuto in maniera sottilmente ironica.\nInstallazione.\nOriginariamente il termine \u00e8 stato utilizzato per descrivere il processo di sistemazione delle opere nelle gallerie d'arte; in seguito \u00e8 diventato definizione di una specifica espressione artistica, nella quale la collocazione \u00e8 parte integrante dell'opera in essa contenuta. Per tale motivo le installazioni permanenti sono spesso create per le collezioni private.\nSi tratta di una forma espressiva che oltrepassa il potere comunicativo del frammento isolato o dell'opera singola, utilizzata soprattutto nel corso delle esposizioni surrealiste storiche degli anni trenta e quaranta. In particolare le pi\u00f9 spettacolari sono quelle ideate da Duchamp in occasione delle mostre di Parigi nel 1938 e di New York nel 1942.\nNella prima delle esposizioni citate \u00e8 ricreata l'atmosfera propria del sogno: vicino ai quadri vi sono oggetti quotidiani, il pavimento \u00e8 ricoperto di vegetazione rigogliosa, che circonda una sorta di laghetto artificiale. L'installazione nella stanza centrale, allestita da Duchamp con l'illuminazione ideata da Man Ray, \u00e8 caratterizzata infatti dal pavimento melmoso e dallo stagno artificiale elaborati da Paalen, sovrastati dai sacchi di carbone vuoti a copertura del soffitto. Molti oggetti sono visibili al centro della sala; alcuni dipinti sono esposti su porte girevoli. L'installazione tende a trasformare la galleria in grotta, in uno spazio impraticabile di cui si evidenzia l'estraneit\u00e0, reso tuttavia \"organico\" dalla vegetazione. Mondo vivente ed oggetti inanimati sono associati in uno scambio fra natura ed artificio.\nNella mostra tenutasi presso la Whitelaw Reid Mansion di New York del 1942 Duchamp dispone una fine ragnatela fatta di cordicelle che collegano i quadri gli uni agli altri, formando una sorta di opera sull'opera. Il filo ostacola l'entrata delle sale, alle quali sembra vietare l'accesso, e conferisce alle opere un carattere introverso, un'esistenza autonoma rispetto all'osservatore, che resta irretito nella tela.\nLe esposizioni organizzate da Breton creano anzitutto degli accostamenti, ed hanno un carattere molto diverso dal gusto dell'accumulo dei dadaisti. Nella esposizione di oggetti del 1936, con oggetti appartenenti sia all'arte sia alla natura, sia antichi sia moderni, l'installazione racchiude in s\u00e9 la poetica surrealista.\nQuadro-oggetto.\nSulla scia di De Chirico, che dipinge frutti, manichini, oggetti, quadri nel quadro, il quadro oggetto riproduce e rielabora la realt\u00e0; l'oggetto pu\u00f2 anche essere assemblato alla tela anzich\u00e9 ritratto. Emblematico, in particolare, il quadro-finestra di Magritte, \"icona ricorrente\" nonch\u00e9 \"metafora ossessiva\", ripresa da temi cari a Breton e con la quale viene capovolto il postulato fondamentale della prospettiva albertiana: il quadro continua ad essere interpretato come una \"finestra che d\u00e0 su una rappresentazione\", ma la finestra surrealista si affaccia all'interno anzich\u00e9 all'esterno.\nI quadri-oggetto di Mir\u00f3, ad esempio, come i collage dello stesso autore, contengono un'unica \"intenzione critica: la decostruzione del codice della pittura come codice della rappresentazione\", ossia l'elaborazione del linguaggio pittorico.\nL'origine, ancora una volta, va ricercata in Duchamp, che nel 1918 dipinge \"Tu m'\", opera definita dallo stesso artista \u00abun dizionario delle principali idee antecedenti al 1918: \"ready-mades\", \"stoppages-\u00e9talon\", strappo, pennello, ombre portate, prospettiva\u00bb. Il quadro consiste in un collage cui sono stati aggiunti oggetti veri: un pennello e una spilla da balia. Il quadro-oggetto viene adottato anche da altre avanguardie con Picabia, e successivamente da Max Ernst e da altri artisti, rielaborato alla maniera surrealista. \"Due bambini sono minacciati da un usignolo\", visibile al MoMA, \u00e8 un esempio di quadro-oggetto ad opera di Max Ernst.\nIl quadro viene presentato come \"enigma\", \"rebus o test: le immagini agiscono in funzione di stimolo, sono dirette a porre un problema e a sollecitare la risposta-soluzione\". Ad esempio il dipinto di una pipa con accanto la frase \"Ceci n'est pas une pipe\" (\"Questa non \u00e8 una pipa\") di Magritte effettua una \"serie di investigazioni sul linguaggio della pittura\", uno \"scollamento tra immagine e parola, tra denominazione visiva e denominazione verbale, sconfessando il ruolo assertivo tradizionalmente attribuito al quadro\". Ci\u00f2 che conta infatti \"\u00e8 il procedimento intellettuale che l'opera fa scattare nella mente dell'osservatore, sconvolgendone le tranquille aspettative teoriche e visive\".\nLibro-oggetto.\nIl libro viene rivisitato quale spazio di sperimentazione di testo e di immagini all'interno dell'estetica surrealista. Tale spazio viene frammentato in vari modi e la frammentazione oltrepassa i limiti della scrittura e dell'iconografia in diverse maniere. Gli artisti si appropriano del libro quale oggetto, offrendo l'idea dell'opera d'arte che trascende i confini fra generi artistici differenti ed i relativi mezzi d'espressione.\nFino alla fine del XIX secolo le immagini hanno il mero scopo di illustrare il testo, ma gi\u00e0 con Rimbaud, Mallarm\u00e9 e C\u00e9zanne poeti e pittori iniziano ad esplorare nuovi concetti dello spazio poetico e dell'autonomia della pittura. Si crea in tal modo un rapporto di collaborazione non pi\u00f9 gerarchico in quello che viene definito \"livre d'artiste\" (\"libro d'artista\") o \"livre de dialogue\" (\"libro di dialogo\"), talvolta composto anche da un unico autore, come nel caso dei romanzi-collage di Ernst.\nIl libro oggetto si pone all'estremo limite del libro d'artista, citando e contemporaneamente opponendo resistenza alla forma ed alla funzione del libro stesso, di cui pu\u00f2 rappresentare la distruzione, il sovvertimento ma anche il rinnovo, la sublimazione. Alcuni storici dell'arte lo considerano oggetto artistico, da conservare nei musei, altri invece oggetto per bibliofili e collezionisti di libri, e il dibattito resta aperto, cos\u00ec come il libro d'artista resta un genere aperto ad ogni innovazione.\nIl libro viene considerato come oggetto surrealista anche per la fine esecuzione artigianale, per la particolare rilegatura che ne evidenzia le qualit\u00e0 tattili, e per l'edizione limitata; pur mantenendo una linea di continuit\u00e0 con il libro illustrato del XIX secolo, offre contenuti che invitano all'adozione di nuove modalit\u00e0 di lettura: una perlustrazione del volume, anche attraverso la sua reale fisicit\u00e0, ed un frequente passaggio dal testo all'immagine per individuare i significati nascosti all'interno della pagina.\nLe immagini sono sia collegate al testo, sia indipendenti da esso. Parole ed immagini tendono a preservare un equilibrio che varia in relazione ai contenuti, pur mantenendosi sempre a favore del senso derivante dall'intersezione fra testo e raffigurazione. Tale senso \u00e8 talora immediato, quando immagini e testo si commentano a vicenda, e talora invece fa appello all'immaginazione del lettore-osservatore, che si cimenta in spazi sconosciuti nei quali immagini e testo si interrogano a vicenda.\nFrequenti sono gli esempi di illustrazioni inserite nelle opere letterarie: da quelle di Max Ernst ad esempio per P\u00e9ret, a quelle di Magritte e Man Ray per \u00c9luard, a quelle di Masson per Aragon, Bataille e Leiris. Duchamp pubblica nel 1934 un libro-oggetto costituito da una \"raccolta di riproduzioni di foglietti manoscritti, disegni e pitture\" risalenti agli anni 1911-1915, che gli erano serviti per la composizione dell'opera \"Il grande vetro\" e che Breton analizza sul Minotaure.\nMeno conosciuto \u00e8 lo sviluppo del nuovo tipo di libro, concepito quale entit\u00e0 in cui testo ed immagine assicurano la continuit\u00e0 dei valori estetici e poetici del movimento, ad opera delle artiste surrealiste come Claude Cahun, Leonor Fini, Bona de Mandiargues, Unica Z\u00fcrn. Fra queste, le autrici che utilizzano maggiormente tale forma espressiva stravolgendo la concezione tradizionale del libro illustrato, sono Lise Deharme, che considera il libro quale luogo di collaborazione e dialogo, e Gis\u00e8le Prassinos, che inserisce metamorfosi giocose nel libro-oggetto.\nPoesia-oggetto.\nLa scrittura automatica \u00e8 \"concepita per essere un esercizio di oggettivazione\" del \"lirismo personale e soggettivo del tardo romanticismo e di un certo simbolismo\", ovvero come \"una materializzazione di fenomeni psichici\". Gli oggetti vengono utilizzati, ad un tempo, quali strumenti di disgiunzione e di ricongiunzione fra \"la scrittura e la rappresentazione plastica\".\nAlla \"poesia concreta o fisica \u00e8 per certi aspetti riconducibile l'azione linguistica di Antonin Artaud, per il quale il corpo diventa sulla scena un \"materiale\" segnico, in una prospettiva che ricorda quella di Breton\".\nLa poesia-oggetto \u00e8 \"una sorta di rilievo che incorpora gli oggetti nelle parole di una dichiarazione poetica per costituire un insieme omogeneo\" La poesia-oggetto \u00e8 \"prossima\" al gioco del Cadavre exquis, equiparabile ad un \"collage collettivo\", ma \"eseguita individualmente\".\nIn Breton la scrittura \u00e8 \"chiamata a costituire l'oggetto\", come dimostrano le sue \"poesie-oggetti\" (\"po\u00e8mes-objets\"), nelle quali l'oggetto banale viene trasformato in oggetto poetico. Si tratta di composizioni in cui Breton stesso afferma di \u00abcombinare le risorse della poesia e della plastica speculando sul loro potere d'esaltazione reciproca\u00bb; in esse si avverte come fra \"le parole e gli oggetti avvengano scambi\". Tuttavia per la loro comprensione \u00e8 necessaria la guida dell'autore, che lascia comunque inspiegabile l'oggetto, in quanto la \"scrittura pu\u00f2 entrare in una trama di relazioni pi\u00f9 o meno ramificata e orientata a produrre effetti di senso ben definiti\". Esempi ne sono i bretoniani \"Lampe po\u00e8me-objet\" (1944), costituita da versi scritti sopra una lampada, e \"Oc\u00e9an glacial\", con versi scritti su di un pacchetto di sigarette. Alcune \"Poesie-oggetti\" di Breton sono state presentate all'Esposizione surrealista di oggetti di Parigi del 1936.\nInterpretazione della critica.\nCon il collage, l'assemblage ed il ready-made, l'opera d'arte divenuta tridimensionale ricerca il proprio contenitore. Il dipinto dismette il ruolo di rassicurante superficie liscia, e contemporaneamente l'isolamento, il carattere monumentale della figura scolpita sul piedistallo appaiono segni di una cultura desueta, accademica, che non corrisponde pi\u00f9 al passo del mondo. Le mostre, spesso collettive, presentano opere che si sovrappongono allo spazio della galleria: le esposizioni dadaiste prima, e quelle surrealiste in seguito, perpetuano l'abitudine alla giustapposizione ed all'assemblage di opere composite; ciascuna oltrepassa i propri limiti, si appropria dello spazio intero. Influenzato dall'esempio dadaista, il desiderio che l'insieme prevalga sulle singole opere viene sostituito, nei surrealisti, da un ampliamento dell'orizzonte tematico.\nL'oggetto diviene l'elemento principale della ricerca in seno alle avanguardie. La concezione artistica surrealista sovverte il corso della logica comune sostituendo ad essa quella dell'immaginazione. Il caso, l'atto involontario divengono regola suprema per la creazione. La giustapposizione degli oggetti in varie forme, il disorientamento continuo e la costituzione incessante di un nuovo ordine richiedono una visione priva di pregiudizi, una capacit\u00e0 analogica e combinatoria, una familiarit\u00e0 con i meccanismi dell'associazione e della collezione. Per entrare nella collezione l'oggetto deve perdere il valore utilitario, sbarazzarsi delle funzioni originarie per creare un rapporto pi\u00f9 intimo con i propri simili. L'opera trova la propria coerenza formale e semantica attraverso una sintassi associativa con la quale si attiva il funzionamento della sequenza di analogie o di differenze.\nL'oggetto pu\u00f2 essere cos\u00ec \"investito di valenze\" e contribuire a plasmare la \"sensibilit\u00e0 culturale e fantastica di un'epoca\", trovandosi quindi associato \"ad un ruolo demiurgico\", tale da consentirne il \"rapporto privilegiato con il meraviglioso\".\nDa esterno, quotidiano e banale, l'oggetto viene interiorizzato e funge da stimolo per ricreare la realt\u00e0 attraverso un processo di \"ridistribuzione semantica\", di \"decontestualizzazione e di iscrizione in un altro contesto\", con la quale il surrealismo si pone nei confronti della cultura contemporanea. Breton nel 1941, in \"Gen\u00e8se\", scrive che l'oggetto esterno si distacca dal suo campo abituale e le parti che lo costituiscono tendono ad emanciparsi, \u00abtanto da stabilire con altri elementi rapporti interamente nuovi, sfuggendo al principio di realt\u00e0, ma mostrandosi egualmente importanti sul piano reale\u00bb. La \"coscienza poetica degli oggetti\", che Breton pone alla base della stessa poetica surrealista, equivale alla riduzione a metafora dell'oggetto. Del resto \u00e8 \"proprio nel quotidiano che si possono percepire i segni dell'estraneit\u00e0\".\nLa scoperta dell'oggetto attraverso il sogno crea la \"trouvaille\", ossia l'incontro casuale dell'oggetto con chi lo cerca; in realt\u00e0 si tratta di un ritrovamento, in quanto \"la scoperta dell'oggetto nella scena onirica e la sua perdita nel trauma del risveglio\" producono un'attesa che spinge alla ricerca dell'oggetto nella realt\u00e0.\nTale oggetto, rimasto inizialmente sospeso tra coscienza ed inconscio, diviene quindi \"oggetto trovato\" ed assume la \"veste di significante puro\", dal quale possono scaturire e diramare nuove associazioni, in un \"percorso di ascesa dal banale verso il non banale\", come \"passaggio dal dentro al fuori, cio\u00e8 da una virtualit\u00e0 a un'attualit\u00e0\". In un passo de \"L'Amour fou\", Breton registra come L'attesa viene superata dall'effetto prodotto dall'oggetto, suscitando sorpresa: sorpresa che Lacan definisce, al pari del lapsus, come qualcosa che chiede di venire realizzato.\nPer contro, accanto al \"topos dell'ascesa\" Breton considera anche quello \"dell'insignificanza e dell'estraneit\u00e0 pura\". Gli oggetti in questo caso restano all'esterno dell'esperienza antropocentrica e comprensibile, pur appartenendo al quotidiano, e diventano inquietanti, come teorizzato da Freud in \"Das Unheimliche\". Soprattutto nella relazione con gli oggetti i surrealisti \"manifestano la loro presa profonda e quasi feticistica della materia\".\nIl riunire liberamente e nello stesso luogo dei materiali di natura, di epoche e di Paesi diversi, come avviene nell'assemblage, \u00e8 stato a lungo prerogativa dei collezionisti. Nella collezione e nell'assemblage l'oggetto viene dotato di nuove radici, di un nuovo spessore semantico ed acquisisce maggiore forza espressiva a contatto di tutto ci\u00f2 che lo circonda. L'assemblage applicato allo spazio libera il dominio del sogno e dell'immaginazione e ne permette la visualizzazione. Nel sogno come nella collezione ogni oggetto aggiunto modifica i precedenti, provocando uno stato di perpetua fluttuazione, un'atmosfera sospesa nella quale ogni cosa \u00e8 alterata. Le leggi del mondo ed il funzionamento degli oggetti quotidiani sono completamente stravolti.\nLa collezione, a partire dal XVI secolo, ha portato alla scoperta di nuovi mondi, come quello della Wunderkammer, trasformando l'insieme degli oggetti in un'espressione di segni: l'immagine si combina con altre e disorienta. \"Ars combinatoria\" e disorientamento provengono da una lunga tradizione dell'amore per il grottesco e per il meraviglioso e, passando attraverso il romanticismo, trovano vasta eco nell'arte del Novecento. Ispirandosi al concetto surrealista dell'\"ars combinatoria\", la collaborazione fra artisti si evolve verso forme espressive nuove, come ad esempio il \"livre d'artiste\", il libro d'arte.\nDistaccandosi radicalmente dalla produzione poetica d'inizio Novecento, il poeta surrealista ha un \"ruolo neutro di testimone\" nel registrare l'immagine che scaturisce non pi\u00f9 da \"una ricerca di corrispondenze segrete fra due oggetti distanti fra loro\", bens\u00ec da una \"collisione fortuita e improvvisa\".\nL'immagine surrealista va interpretata \"nella forza della propria radicale arbitrariet\u00e0, e della capacit\u00e0 emotiva ed evocativa che tale arbitrariet\u00e0 provoca\". Il microcosmo creato dalla collezione o dall'assemblage \u00e8 regolato da leggi proprie, dalla meraviglia e dall'immaginazione del collezionista o dell'artista, per i quali \u00e8 fondamentale la scelta degli oggetti; pure il collage a tratti si collega allo spirito della collezione: piccole avventure particolari all'interno di un insieme, quale composizione di frammenti omogenei. Perfino Freud vive quotidianamente la collezione raccolta nel proprio studio come una potente metafora del lavoro di psicoanalisi.\nChiuso nel proprio studio, l'artista \u00e8 gi\u00e0 compreso all'interno di una collezione. Ha filtrato una grande parte di ci\u00f2 che sar\u00e0 poi trasformato in quadro, in assemblage, in collage, in scultura, o in ready-made. Prima di tutto l'oggetto trovato, l'\"objet trouv\u00e9\", viene trasportato nello studio, dove la realt\u00e0 esterna gioca un ruolo potente. Gli artisti si rendono conto dei rischi di tale permeabilit\u00e0, poich\u00e9 la realt\u00e0 esterna potrebbe riassorbire l'oggetto.\nIl mondo esteriore \u00e8 sentito come una minaccia e induce i surrealisti alla \"rimaterializzazione\" della realt\u00e0 fisica sia attraverso la scrittura automatica, sia attraverso la creazione degli oggetti: \"non un'evasione e un distacco dalla realt\u00e0, ma una sua pi\u00f9 profonda penetrazione\". Anche il concetto di \"humour\", cui l'oggetto \u00e8 strettamente legato, difende parimenti dalle minacce esterne.\nNel momento in cui la crisi della scrittura automatica e, per conseguenza, del primo gruppo surrealista, comporta una mutazione dell'oggetto, Breton trasforma quest'ultimo in un \"destinatario di tutte le domande\" di carattere esistenziale, alle quali tuttavia, per sua natura, l'oggetto non \u00e8 in grado di fornire risposta, ma anzi le moltiplica all'infinito. Gli oggetti sono trasformati in \"presenze virtuali e ostili\", in grado di aggredire potenzialmente gli oggetti quotidiani per contestarne l'adattamento alla realt\u00e0 che li ha generati.\nAnche un quadro, ad esempio, \u00e8 un oggetto destinato ad uscire dallo studio dell'artista ed a circolare per il mondo, ma a differenza degli oggetti di fabbricazione industriale gli oggetti-quadri \"salgono dall'inconscio\": non sono funzionali ma possono dirsi strumentali in quanto l'inconscio necessita di strumenti per realizzarsi. Attraverso l'automatismo psichico il surrealismo \"tende ad una provocazione, quasi di reazioni, anzi rivelazioni, psichiche a catena\".\nSe, attraverso le esposizioni internazionali, \"l'itinerario dell'oggetto \u00e8 quello di un ritorno alla rappresentazione\", le regole sulle quali quest'ultima si basa subiscono in realt\u00e0 una \"decostruzione\", alla pari di quelle della \"consumazione dell'oggetto d'arte\". Infatti \"la scenografia perversa sprofonda lo spettatore nelle sue rappresentazioni, in quel ruolo di consumatore di visioni che \u00e8 tipico dell'uomo occidentale\", che \u00e8 \"innanzitutto un modo di consumare simboli, elaborando attraverso di essi percorsi rituali e modelli totali\". I surrealisti, trasformando il \"valore d'uso\" dell'oggetto, sottintendono una critica della societ\u00e0 consumistica, e compiono un'\"operazione demistificatrice\" quando all'apparenza ricorrono ad un \"gusto considerato deprecabile\", sfruttandolo in maniera rivoluzionaria.\nIl rapporto soggetto-oggetto.\nTra il soggetto e l'oggetto si instaura un \"rapporto percettivo-conoscitivo\" di particolare importanza nei pittori e negli scultori, come nel caso di Bellmer. L'appropriazione dell'oggetto da parte del soggetto prevede la possibilit\u00e0 di incorporare il primo nel secondo, in base ad un desiderio narcisistico di identificazione. Nel caso in cui il rapporto sia estraniante, tuttavia, il risultato \u00e8 una ferita narcisistica, che pu\u00f2 portare come limite estremo al frazionamento del soggetto. Prima di raggiungere tale limite vi \u00e8 quello di una \"schizofrenizzazione\" dell'oggetto, alla quale Breton reagisce ponendo l'accento sul sogno, Dal\u00ed sul fantasma. \"E intanto l'oggetto tace\".\nIn particolare, Dal\u00ed si sofferma sugli oggetti \"a funzionamento simbolico\", costituiti da un minimo di funzionamento meccanico e basati su fantasmi e rappresentazioni che possono essere messi in moto da atti inconsci. Tale definizione prevede il ricorso \"all'immaginario come ordine di relazioni in cui \u00e8 implicato il fantasma, doppione da cui la coscienza non arriva a distinguersi.\nGli oggetti surrealisti di questo tipo tendono a restare sospesi fra il simbolo ed il funzionamento, in quanto avviano \"un processo di simbolizzazione il cui compimento sarebbe figurato dal suo accesso all'ordine del linguaggio e al ritualismo sociale complesso\", che li reintegrerebbe nell'uso quotidiano, il quale invece resta potenziale. Inoltre l'interpretazione dello spettatore, diversa da quella dell'artista, aggiunge un'ulteriore codifica, una \"forma di razionalizzazione\" che finisce per rendere l'oggetto idoneo a qualsiasi valenza e quindi inutile. Di conseguenza viene preclusa ogni possibilit\u00e0 di identificazione narcisistica.\nIl richiamo del mito di Narciso vale anche per ci\u00f2 che Bachelard definisce \"gesto-boomerang\", ossia il parlare di un oggetto con l'intenzione di \"essere oggettivi\": in realt\u00e0 invece \"il soggetto non solo torna in prima persona a tratteggiarsi e a riproporsi, a proiettarsi, ma l'unica realt\u00e0 oggettiva nel gioco resta il gesto-boomerang\" che \"connota l'assenza di oggettivit\u00e0\" e di conseguenza la \"serie delle metafore dell'io, corpo, desiderio\".\nNel rapporto fra conscio e inconscio, \"il modo di presenza dell'alterit\u00e0 non pu\u00f2 dipendere che da un ordine-disordine interno al soggetto\". Tuttavia quella che \u00e8 stata considerata una contraddizione, una negativit\u00e0, pu\u00f2 al contrario essere vista come il maggiore atto di ribellione del surrealismo nei confronti della societ\u00e0. L'oggetto si inserisce quale \"svalutazione del mito del sublime\", veicolando significati che la Storia, per autodifesa, non accetta, in quanto si tratta di \"oggetti irriducibili alla sua logica\", che vengono quindi considerati fallimentari e superati. L'attivit\u00e0 surrealista, infatti, \"diventa un singolare gesto antropologico, che esclude la visualizzazione d'una totalit\u00e0 utopica della Storia, deborda dagli stretti limiti d'una ricerca poetica e dalla sua tentazione di totalit\u00e0\".\nIn Breton e nei surrealisti il rapporto fra il soggetto e l'oggetto tende a \"soggettivizzare\" l'oggetto stesso e, in generale, il mondo, ma attraverso questa relazione le cose \"assumono maggiore concretezza\" poich\u00e9 \"si trasformano in figure del senso\". A proposito di Masson Breton afferma che \"niente di ci\u00f2 che ci attornia \u00e8 per noi oggetto, tutto \u00e8 soggetto\".\nDel resto, come i surrealisti hanno dimostrato con il concreto impegno politico in difesa della libert\u00e0, il ricorso al sogno ed all'inconscio non hai impedito loro di perdere mai di vista la realt\u00e0: non a caso il concetto base del surrealismo \u00e8 che \"per trasformare il mondo bisogna prima conoscerlo\". Nel tempo \"le opzioni fondamentali del surrealismo conservano tutta la loro carica eversiva perch\u00e9 esprimono le aspirazioni pi\u00f9 profonde\" dell'umanit\u00e0.\nAlcune opere.\nL'opera di Giacometti \"L'heure des traces\" (\"L'ora delle tracce\"), costituita da una sfera di gesso e da una mezzaluna di metallo, pu\u00f2 essere considerata \"prototipo dell'oggetto surrealista\". Osservandola, come commenta Dal\u00ed, lo spettatore sarebbe istintivamente portato a far oscillare la sfera, ma una corda ne impedisce il movimento libero. Durante la breve adesione al movimento surrealista, Giacometti produce una serie di oggetti che l'artista stesso dichiara dettati dal sogno e riflettenti il proprio mondo interiore.\nIl primo oggetto surrealista creato da Dal\u00ed \u00e8 \"La scarpa\", esposto a Parigi nel 1932. L'autore stesso la descrive: \u00abUna scarpa da donna, dentro la quale \u00e8 stato posto un bicchiere di latte tiepido, al centro di un impasto duttile di colore escrementale. Il meccanismo consiste nell'immergere un pezzo di zucchero sul quale \u00e8 stata dipinta l'immagine di una scarpa, al fine d'osservare il disgregarsi dello zucchero, e di conseguenza dell'immagine della scarpa, nel latte. Diversi accessori (peli di pube incollati su un pezzo di zucchero, piccola foto erotica) completano l'oggetto, che \u00e8 altres\u00ed accompagnato da una scatola di zucchero di ricambio e da un cucchiaio speciale che serve a smuovere dei granelli di piombo dentro la scarpa\u00bb.\nSempre di Dal\u00ed \u00e8 la descrizione di una costruzione di Breton del 1931, \"oggetto a funzionamento simbolico\" intitolato \"Selle, sph\u00e8re et feuillage\" (\"Sella, sfera e fogliame\"): \u00abSu una piccola sella di bicicletta \u00e8 posto un ricettacolo di terracotta pieno di tabacco, sulla cui sommit\u00e0 riposano due lunghi confetti rosa. Una sfera di legno levigato che pu\u00f2 girare nell'asse della sella, mette in contatto, nel corso di questo spostamento, la punta di questa con due antenne di celluloide arancione. Questa sfera \u00e8 collegata per mezzo di due bracci di uguale sostanza a una clessidra disposta orizzontalmente (in modo da evitare che la sabbia scorra) e un campanello di bicicletta che dovrebbe entrare in azione nel momento in cui viene proiettato nell'asse un confetto verde per mezzo d'una fionda situata dietro la sella. Il tutto \u00e8 montato su una tavola ricoperta di vegetazione silvestre che lascia intravedere qua e l\u00e0 una pavimentazione fatta di inneschi. Uno degli angoli, pi\u00f9 folto degli altri, \u00e8 occupato da un libretto scolpito in alabastro la cui copertina \u00e8 decorata con una fotografia sotto vetro della torre di Pisa, presso la quale si scopre, scostando il fogliame, un innesco, il solo scoppiato, sotto un piede di cerbiatta\u00bb.\nDal\u00ed \u00e8 autore anche di molti manichini. In generale, installazioni e manichini sono stati abbondantemente utilizzati dai surrealisti nel corso delle esposizioni internazionali.\nIn particolare nella mostra internazionale surrealista del 1938 fra i molteplici oggetti esposti vi sono \"L'ultramobile\" di Seligmann, un sedile sostenuto da tre gambe femminili, la \"Forca-parafulmine\" di Paalen, un patibolo con parafulmine, \"Mai\" di Dom\u00ednguez, costituito da una mano sopra un disco, la \"Semisfera rotante\" di Duchamp, il \"Servizio per colazione in pelliccia\" di Meret Oppenheim, l'ombrello di Paalen. \"Colazione in pelliccia\" viene classificato da alcuni critici come l'oggetto surrealista pi\u00f9 noto: \"un oggetto umile e familiare cui il capriccio del desiderio conferisce un aspetto sfarzoso\".\nVari oggetti sono stati eseguiti dagli artisti britannici Eileen Agar e Roland Penrose, entrambi fra gli espositori alla mostra internazionale surrealista di Londra del 1936, anno nel quale \u00e8 stata dedicata interamente agli oggetti l'esposizione di Parigi, con opere di Duchamp, Dal\u00ed, Giacometti, Bellmer, Marcel Jean, Maurice Henry, Magritte, E. L. T. Mesens, Dom\u00ednguez, Roland Penrose, Tanguy, Max Ernst, Calder, Man Ray, Meret Oppenheim e Jacqueline Lamba.\nFra gli artisti citati, Calder ha in s\u00e9 l'\"intenzione sarcastica che \u00e8 propria dell'oggetto\"; Man Ray \u00e8 \"uno dei pi\u00f9 inventivi creatori di oggetti surrealisti\". Quest'ultimo \u00e8 autore di \"Cadeau\" (\"Regalo\"), \"oggetto d'affezione\" in base alla classificazione di Breton. La carica affettiva che tale classificazione sembra suggerire, tuttavia, \u00e8 soltanto apparente: \"un ferro da stiro di legno, messo in posizione verticale e irto di chiodi le cui punte sono rivolte contro lo spettatore, \u00e8 accompagnato dal titolo ironico di \"Cadeau\"\".\n\"L'artista americano ha voluto foggiare con i suoi 'oggetti d'affezione' delle 'semplici immagini plastiche' in cui le parole e le cose si combinano in modo inestricabilmente 'affettuoso', cos\u00ec da costituire la terza dimensione d'una \"poesia concreta\" o \"fisica\" in grado di sovvertire, insieme, il valore d'uso delle parole e delle cose\", dando vita \"in tal modo a un nuovo campo linguistico dotato di una semantica specifica\". Come Duchamp, Man Ray ritiene che la realt\u00e0 \"si mette a fuoco da s\u00e9\"; tuttavia, a differenza di Duchamp, Man Ray \u00e8 convinto che nella costruzione dell'oggetto intervenga la casualit\u00e0: un po' come accade con il rayogramma, l'immagine che si crea da s\u00e9 in maniera causale. Alcuni oggetti di Man Ray sono stati riprodotti sulla rivista \"La r\u00e9volution surr\u00e9aliste\".\nFra gli esempi di libro-oggetto \"Le C\u0153ur de Pic\" (1937) di Lise Deharme, illustrato con le fotografie di Claude Cahun, offre una sorta di palcoscenico in cui il trompe-l'\u0153il del fotomontaggio surrealista ricrea un falso senso di realt\u00e0 che corrisponde a quello presentato nelle poesie. La collaborazione fra le due artiste facilita il dialogo fra le parole e le immagini, che risultano inseparabili e si riecheggiano a vicenda. L'opera nel suo insieme risulta frutto di un'unica espressione creativa.\nNel libro-oggetto \"Brelin le frou ou le Portrait de famille\", interamente ad opera di Gis\u00e8le Prassinos e pubblicato nel 1975, la parola-immagine veicola significato e poesia, ma allude anche a qualcosa di nascosto che si pu\u00f2 scoprire soltanto osservando con attenzione le immagini in relazione al testo loro collegato e vice versa."}
{"id": "5771579", "revid": "547034", "url": "https://it.wikipedia.org/wiki?curid=5771579", "title": "Breanna Yde", "text": "Biografia.\nAttrice bambina, ha iniziato la propria carriera come attrice pubblicitaria. \u00c8 poi apparsa in ruoli minori in alcune serie televisive, cortometraggi e film TV. Dal 2013 \u00e8 tra i protagonisti della sitcom \"I fantasmi di casa Hathaway\", andata in onda su Nickelodeon, interpretando il ruolo di Frankie Hathaway, ruolo che ha ripreso anche nell'episodio crossover con I Thunderman di Halloween 2014. Sempre nel 2014 \u00e8 tra i quattro bambini protagonisti del film TV \"Santa Hunters\", che l'anno seguente vinse i canadesi Leo Awards come \"miglior programma o serie per ragazzi e bambini\" (\"Best Youth or Children's Program or Series\").\nNel marzo 2015 Nickelodeon ha annunciato che far\u00e0 parte del cast della prima stagione della serie \"School of Rock\", ispirata all'omonima commedia, la cui messa in onda era inizialmente prevista per l'autunno, poi posticipata al 2016.\nDal 2016 doppia il personaggio Ronnie Anne nella serie televisiva animata \"A casa dei Loud\".\nDal 2019 interpreta Gina nella serie TV di Netflix \"Malibu Rescue\"."}
{"id": "5771582", "revid": "121463363", "url": "https://it.wikipedia.org/wiki?curid=5771582", "title": "Fazu Alijeva", "text": " Contribu\u00ec in modo significativo allo sviluppo della letteratura russa e di quella del Daghestan, e fu anche un'attivista per i diritti umani.\nBiografia.\nNacque a Ginichutl, nel distretto di Chunzachskij. Dal 1954 al 1955 studi\u00f2 presso l'Istituto pedagogico femminile del Daghestan, mentre nel 1961 si laure\u00f2 all'Istituto letterario Maxim Gorky.\nNella sua vita pubblic\u00f2 oltre 102 poesie e libri in prosa, scritti in russo e avaro e poi tradotti in altre 68 lingue, tra cui l'inglese, il francese, lo spagnolo, il tedesco, l'hindi, lo swahili, il tamil e il polacco. La sua prima opera fu pubblicata nel 1949 sul giornale bolscevico \"\u0411\u043e\u043b\u044c\u0448\u0435\u0432\u0438\u043a \u0433\u043e\u0440\" e sul quotidiano in lingua avara \"\u041a\u043e\u043c\u0441\u043e\u043c\u043e\u043b\u0435\u0446 \u0414\u0430\u0433\u0435\u0441\u0442\u0430\u043d\u0430\". I critici dell'epoca rimasero colpiti dallo straordinario talento dell'aspirante poetessa e ne ammirarono lo spirito luminoso e raggiante. Secondo la stessa Alijeva, le sue poesie erano in grado di purificare e alleggerire l'animo dei lettori."}
{"id": "5771584", "revid": "599013", "url": "https://it.wikipedia.org/wiki?curid=5771584", "title": "Chung Hyeon", "text": "Vanta come miglior piazzamento in un \"Major\" la semifinale raggiunta agli Australian Open 2018, dove \u00e8 anche stato il primo coreano di sempre a disputare il penultimo atto di uno Slam. Ha vinto in carriera nove titoli dell'ATP Challenger Tour e nel 2017 la prima edizione delle Next Generation ATP Finals.\nLa sua migliore posizione nel ranking ATP in singolare \u00e8 la 19\u00aa, raggiunta nell'aprile 2018. Patisce una serie di infortuni tra il 2018 e il 2020, gioca il suo ultimo incontro nel settembre 2020 e nell'agosto del 2021 esce dalla top 200.\nCarriera.\nJuniores: 7\u00aa posizione mondiale e finale al torneo juniores di Wimbledon.\nInizia a giocare a tennis all'et\u00e0 di sei anni su consiglio dei medici per tenere sotto controllo la miopia. Dopo aver vinto l'Eddie Herr International e il Junior Orange Bowl, categoria under-12, si trasferisce in Florida con il fratello per frequentare la prestigiosa accademia di Nick Bollettieri. Esordisce nel circuito junior nel 2010, raggiungendo nel 2013 la 7\u00aa posizione delle classifiche under-18, grazie a un record di 84 vittorie e 32 sconfitte. Nei tornei juniores del Grande Slam vanta una finale a Wimbledon nel 2013, sconfitto da Gianluigi Quinzi, e i quarti di finale all'Australian Open 2014, battuto da Alexander Zverev.\nInizi da professionista: primo titolo ITF.\nFa il suo esordio nel circuito professionista nell'ottobre 2012 al Challenger di Seul e ottiene subito il primo punto ATP raggiungendo il secondo turno per ritiro dell'avversario. Al successivo torneo Indonesia F3 dell'ITF Men's Circuit (Futures Series) vince il suo primo incontro da professionista e la settimana dopo si spinge fino ai quarti di finale nel torneo Indonesia F4. In dicembre disputa la sua prima semifinale di categoria ITF all'Hong Kong F3. Torna a disputare una semifinale nell'aprile 2013 e il mese successivo raggiunge per la prima volta una finale al Futures Korea F2, persa in tre set da Daniel Nguyen. In giugno vince il primo titolo Futures al Korea F6 battendo in finale Enrique Lopez Perez per 6-2, 6-3 e poco dopo perde da Quinzi la finale del torneo juniores di Wimbledon. In settembre supera le qualificazioni al Challenger di Kaohsiung e viene eliminato al primo turno del tabellone principale. La settimana dopo, grazie a una wild card, fa il suo debutto nel circuito ATP perdendo al primo turno del Malaysian Open contro Federico Delbonis. Vince il suo primo incontro in un tabellone principale Challenger al torneo di Yokohama, dove viene eliminato al secondo turno. Chiude il 2013 in 550\u00aa posizione del ranking ATP, dopo essere arrivato alla 490\u00aa in ottobre.\n2014: primo titolo Challenger e debutto in Coppa Davis.\nInizia il 2014 in febbraio vincendo due dei tre tornei Futures a cui partecipa in Thailandia e in marzo perde la finale del Futures China F3, risultati che gli consentono di arrivare al 377\u00ba posto nel ranking. Il 4 aprile a Busan fa il suo esordio in Coppa Davis venendo sconfitto in tre set da Somdev Devvarman nella sfida che la Corea del Sud perde contro l'India. Sempre a Busan disputa in maggio la sua prima semifinale Challenger, che perde in tre set contro Jimmy Wang. A inizio giugno vince una delle due finali raggiunte nei tornei Futures coreani e a fine mese disputa in Cina un'altra semifinale Challenger, la sua classifica mondiale continua a migliorare e in luglio si trova al 241\u00ba posto. Il 31 agosto alza il suo primo trofeo Challenger battendo in due set Jordan Thompson nella finale del Chang-Sat Bangkok Open 2014, divenendo il secondo asiatico pi\u00f9 giovane a conquistare un titolo della categoria, dopo Jimmy Wang. Il successo gli consente un balzo di 69 posizioni nel ranking e l'ingresso nella top 200 al 180\u00ba posto.\nTenta per la prima volta la qualificazione a un torneo del Grande Slam in settembre agli US Open, ma viene eliminato al secondo incontro. Con due vittorie in singolare nella sfida di Coppa Davis vinta contro Taiwan, contribuisce alla permanenza della Corea del Sud nel Gruppo I asiatico. Vincendo il torneo di doppio ai XVII Giochi asiatici di Incheon in coppia con Lim Yong-kyu, gli viene concesso di partecipare a 4 settimane di addestramento militare al posto dei canonici due anni di servizio militare. In novembre raggiunge la semifinale nel Challenger di Yokohama e chiude la stagione al 173\u00ba posto del ranking.\n2015: 4 titoli Challenger e top 100.\nNel gennaio 2015 partecipa per la prima volta alle qualificazioni dell'Australian Open, venendo eliminato nel turno decisivo da Elias Ymer. Dopo la semifinale al Challenger di Hong Kong, in febbraio vince il suo secondo titolo Challenger a Burnie sconfiggendo in finale Alex Bolt. Poco dopo perde contro Bjorn Fratangelo la finale del Launceston Tennis International. In marzo vince i due singolari nella sfida di Coppa Davis che vede La Corea del Sud sconfiggere 3-2 la Thailandia, a cui fa seguito la semifinale raggiunta al Challenger di Guangzhou. Verso fine mese grazie a una wild card entra per la prima volta nel tabellone principale di un Masters 1000 a Miami e al primo turno supera in tre set il n\u00ba 50 ATP Marcel Granollers, ottenendo la sua prima vittoria in un torneo ATP e su un top 100. Al secondo turno soccombe in due set a Tom\u00e1\u0161 Berdych. In aprile supera per la prima volta le qualificazioni in un torneo ATP a Houston, batte quindi Facundo Arg\u00fcello al primo turno prima di uscire per mano di Fernando Verdasco.\nVince quindi due Challenger consecutivi a Savannah e a Busan sconfiggendo in finale rispettivamente James McGee e Luk\u00e1\u0161 Lacko. La vittoria di Savannah lo proietta per la prima volta tra i top 100, all'88\u00ba posto, e quella di Busan lo porta al 69\u00ba. Al successivo Seoul Open Challenger batte in semifinale il n\u00ba 65 ATP Yen-Hsun Lu e in finale cede in due set a G\u014d Soeda, interrompendo la striscia di 14 vittorie consecutive. In maggio intraprende la sua prima trasferta in Europa e non riesce a superare le qualificazioni n\u00e9 al Roland Garros n\u00e9 sull'erba di 's-Hertogenbosch e del Queen's. Entra invece per diritto di classifica nel main draw di Nottingham, dove esce al secondo turno, e a Wimbledon, dove al primo turno perde 8-10 il quinto set contro Pierre-Hugues Herbert. Nella sfida di Coppa Davis persa contro l'Uzbekistan, Chung vince il primo singolare con Farrukh Dustov e si ritira durante l'incontro con Denis Istomin.\nIn agosto inizia a Washington la stagione americana sul cemento perdendo al secondo turno contro Marin \u010cili\u0107. Supera le qualificazioni del Masters 1000 di Montreal ed esce al primo turno del tabellone principale, mentre a Winston-Salem viene superato al terzo turno da Yen-Hsun Lu dopo aver sconfitto il n\u00ba 41 ATP Beno\u00eet Paire, l'avversario con il ranking pi\u00f9 alto battuto in questo inizio carriera. Agli US Open vince il suo primo incontro nel main draw di uno Slam concedendo 6 soli giochi a James Duckworth e al secondo turno viene battuto da Stan Wawrinka in tre set finiti al tie-break. In settembre si impone su Yuki Bhambri nella finale del Kaohsiung Challenger e allo Shenzhen Open di fine mese raggiunge per la prima volta i quarti in un torneo ATP, ma trova la strada sbarrata da Marin \u010cili\u0107 che lo sconfigge in due set. Conclude la grande stagione al 51\u00ba posto mondiale, suo nuovo best ranking, e in novembre riceve il premio ATP riservato al giocatore che si \u00e8 migliorato di pi\u00f9 nel corso della stagione.\n2016: primo serio infortunio.\nL'esordio stagionale avviene a inizio gennaio al Brisbane International 2016, nel quale viene eliminato al secondo turno da Cilic. Agli Australian Open viene sorteggiato al primo turno contro il n\u00ba 1 mondiale Novak \u0110okovi\u0107, che gli concede solo 9 game. Anche nei successivi tornei non riesce a superare il secondo turno, sono per\u00f2 rilevanti le vittorie sul n\u00ba 34 ATP Guillermo Garcia-Lopez e sul n\u00ba 39 Andreas Seppi, battuti al primo turno rispettivamente a Rotterdam e Dubai. A inizio marzo vince entrambi i singolari validi per la Coppa Davis in cui la Corea del Sud elimina la Nuova Zelanda. L'unico risultato apprezzabile del periodo seguente sono i quarti che raggiunge a Houston per il resto arrivano sconfitte al primo o secondo turno. In maggio esce al primo turno anche al Roland Garros e deve quindi fermarsi tre mesi per problemi agli addominali. \u00c8 il primo degli infortuni che caratterizzeranno la sua carriera.\nRientra in settembre in 145\u00aa posizione del ranking e subito al Challenger di Nanchang arriva in finale, persa in tre set contro Hiroki Moriya. La settimana successiva conferma il titolo di campione vinto l'anno prima al Challenger di Kaohsiung superando in finale in due set Lee Duck-hee. Grazie alle semifinali raggiunte in ottobre nei Challenger cinesi di Ningbo e Suzhou e al titolo conquistato in novembre al Kobe Challenger finisce la stagione a ridosso della top 100.\n2017: prima semifinale ATP, top 50 e trofeo Next Generation ATP Finals.\nFa il suo esordio nel 2017 in gennaio al Chennai Open e dopo aver superato le qualificazioni batte al primo turno il n\u00ba 48 ATP Borna \u0106ori\u0107 in due set, prima di essere eliminato da Dudi Sela. Vince il suo primo incontro in carriera nel main draw dell'Australian Open lasciando solo 7 giochi a Renzo Olivo e al secondo turno perde in 4 set contro Grigor Dimitrov, dopo aver vinto il primo. A fine gennaio torna a vincere un titolo Challenger a Maui, dove non perde alcun set in tutto il torneo e in finale supera in due set Tar\u014d Daniel, tornando cos\u00ec nella top 100. Nella successiva sfida di Coppa Davis di Gimcheon vinta dall'Uzbekistan ottiene l'unico punto sudcoreano battendo in 5 set Sanjar Fayziev, perde invece in doppio in coppia con Lim Yong-kyu. Nei 6 incontri che seguono vince solo due volte, condizionato anche da un problema al tallone.\nComincia bene invece la trasferta europea sul rosso arrivando ai quarti di finale dell'ATP 500 di Barcellona dopo aver battuto senza perdere set i top 100 Denis Istomin, Philipp Kohlschreiber e soprattutto il n\u00ba 21 ATP Alexander Zverev negli ottavi. Nei quarti resiste un set contro Rafael Nadal, che si impone per 7-6, 6-2 e vincer\u00e0 il trofeo. Nel successivo ATP 250 di Monaco raggiunge per la prima volta una semifinale ATP sconfiggendo tra gli altri il n\u00ba 16 ATP Ga\u00ebl Monfils; gli nega l'accesso alla finale Guido Pella, che lo batte con il punteggio di 4-6, 7-5, 6-4. Al Roland Garros arriva per la prima volta al terzo turno di uno Slam e rimonta due set al n\u00ba 9 mondiale Kei Nishikori, che lo elimina vincendo 6-4 il quinto set. Un infortunio alla caviglia gli fa saltare il resto della stagione sulla terra e tutta quella sull'erba.\nRientra nel circuito a fine luglio e viene eliminato al primo turno a Washington. Nel Masters 1000 canadese sconfigge al primo turno il n\u00ba 28 ATP Feliciano L\u00f3pez e al secondo il n\u00ba 13 David Goffin prima di uscire dal torneo per mano di Adrian Mannarino. Questi risultati lo fanno entrare per la prima volta nella top 50, al 49\u00ba posto. Al primo turno del Cincinnati Masters Feliciano Lopez si prende la rivincita su Chung, che si presenta a Winston Salem con la testa di serie n\u00ba 13 e raggiunge i quarti, dove viene eliminato da Damir D\u017eumhur. Negli US Open esce al secondo turno per mano del n\u00ba 15 mondiale John Isner, che lo batte in tre set. In settembre vince entrambi gli incontri di singolare contribuendo alla vittoria su Taiwan e alla permanenza della Corea del Sud nel gruppo I asiatico di Coppa Davis. Il risentimento addominale che lo aveva gi\u00e0 afflitto nel 2016 lo costringe a saltare gli appuntamenti di Shenzen e Tokyo.\nSi ripresenta nel circuito in ottobre e al primo turno dello Shanghai Masters supera in due set il n\u00ba 13 ATP Roberto Bautista Agut, mentre al secondo perde contro Richard Gasquet. Esce al secondo turno anche a Stoccolma, a Basilea e nel Masters 1000 di Parigi-Bercy. L'11 novembre 2017 si aggiudica la prima edizione delle Next Generation ATP Finals, torneo dedicato ai migliori giovani under 21 del circuito, sconfiggendo in finale il russo Andrey Rublev. Chiude il 2017 al 58\u00ba posto del ranking, dopo essere stato 44\u00ba in settembre.\n2018: vittoria su Djokovic e semifinale all'Australian Open, n\u00ba 19 ATP e nuovi infortuni.\nComincia la stagione venendo eliminato al secondo turno del Brisbane International 2018, al secondo turno del successivo ATP 250 di Auckland batte in tre set il n\u00ba 16 ATP Isner prima di essere eliminato da David Ferrer. Agli Australian Open 2018 ottiene i suoi risultati pi\u00f9 importanti della carriera, supera i primi due turni contro Mischa Zverev e Daniil Medvedev e al terzo turno sconfigge a sorpresa il n\u00ba 4 del mondo Alexander Zverev vincendo 6-0 il quinto set. Desta ancora pi\u00f9 sorpresa la vittoria negli ottavi ottenuta il 22 gennaio contro il 6 volte campione degli Australian Open Novak Djokovic, sconfitto con il punteggio di 7-6, 7-5, 7-6. Diventa cos\u00ec il primo sudcoreano a qualificarsi nei quarti in una prova dello Slam. Supera quindi Tennys Sandgren e una vescica al piede lo costringe al ritiro durante la semifinale con Roger Federer. Il grande torneo disputato gli consente un balzo di 29 posizioni nel ranking e diventa il 29\u00ba giocatore al mondo.\nNei quattro tornei successivi raggiunge i quarti a Delray Beach, ad Acapulco e soprattutto nei Masters 1000 di Indian Wells, dove viene sconfitto da Federer, e di Miami, dove perde con John isner. Diventa cos\u00ec anche il primo sudcoreano ad arrivare nei quarti di un Masters 1000 e il 2 aprile si piazza al 19\u00ba posto mondiale, suo nuovo best ranking. A causa di un infortunio alla gamba, tra aprile e luglio riesce a partecipare a due soli tornei, raggiungendo la semifinale al BMW Open di Monaco a inizio maggio e uscendo al primo turno del Madrid Masters la settimana dopo. Rientra a fine luglio e raggiunge i quarti ad Atlanta, che perde contro Ryan Harrison, a cui fanno seguito le eliminazioni al terzo turno a Washington e al secondo al Cincinnati Masters. Torna di nuovo a disputare i quarti a Winston Salem, dove perde in due set da Pablo Carre\u00f1o Busta. Al secondo turno degli US Open perde in tre set da Mikhail Kukushkin. Nel finale di stagione, caratterizzato da altri infortuni minori, non arrivano risultati di rilievo e chiude la sua miglior stagione al 25\u00ba posto del ranking.\n2019: infortunio alla schiena e crollo nel ranking.\nIl 2019 inizia in tono dimesso, nei tornei di Pune e Auckland non vince alcun incontro mentre agli Australian Open non va al di l\u00e0 del secondo turno. Perde quindi la maggior parte dei punti guadagnati con la semifinale dell'anno prima e la situazione si aggrava dopo l'eliminazione al primo turno nel torneo di Rotterdam, quando un infortunio alla schiena lo tiene fermo per quasi sei mesi. Rientra a fine luglio e sconfiggendo in finale Y\u016bichi Sugita vince subito il Challenger di Chengdu, per poi raggiungere i quarti nel Challenger giapponese di Yokkaichi. Questi risultati non sono sufficienti a fermare il crollo nel ranking e a fine agosto si trova in 170\u00aa posizione, la pi\u00f9 bassa dalla fine del 2014. Agli US Open supera le qualificazioni e arriva per la prima volta al terzo turno battendo il n\u00ba 34 ATP Fernando Verdasco; al turno successivo viene eliminato in tre set da Nadal. Di rilievo a fine stagione le vittorie a Tokyo su Lorenzo Sonego e Marin \u010cili\u0107, rispettivamente n\u00ba 54 e 30 ATP, prima di essere eliminato da David Goffin, e quella su Milos Raonic a Vienna, dove perde al secondo turno contro Andrey Rublev. Conclude la travagliata stagione al 128\u00ba posto del ranking.\n2020-2021: nuovi infortuni e lunga convalescenza.\nUna tendinite alla mano destra costringe Chung a saltare l'inizio del 2020. Fa quindi l'esordio stagionale a inizio marzo e perde al primo turno del Challenger di Indian Wells; quel fine settimana viene decretato il blocco delle attivit\u00e0 tennistiche a causa della pandemia di COVID 19. Rientra in agosto e perde tutti e tre gli incontri disputati nei Challenger cechi di Praga, Ostrava e Prostejov. Vince il suo unico incontro del 2020 alle qualificazioni del Roland Garros e perde il secondo contro Renzo Olivo. \u00c8 l'ultimo impegno della sfortunata stagione, che chiude al 161\u00ba posto del ranking. Nel gennaio 2021 si sottopone a un intervento chirurgico alla schiena e inizia un lungo percorso di riabilitazione. In ottobre esce dalla top 300."}
{"id": "5771585", "revid": "77505289", "url": "https://it.wikipedia.org/wiki?curid=5771585", "title": "Storia dell'Alto Volta", "text": ""}
{"id": "5771586", "revid": "61146", "url": "https://it.wikipedia.org/wiki?curid=5771586", "title": "Hyeon Chung", "text": ""}
{"id": "5771589", "revid": "6923", "url": "https://it.wikipedia.org/wiki?curid=5771589", "title": "F\u00ebdor Chitruk", "text": "Tra i registi di punta dello studio di animazione Sojuzmul'tfil'm, \u00e8 stato insignito nel 1987 del titolo di Artista del Popolo dell'Unione Sovietica. Ha ricevuto inoltre due Premi di Stato dell'URSS (1976 e 1982) e un Premio nazionale della Repubblica Democratica Tedesca (1971)."}
{"id": "5771592", "revid": "339392", "url": "https://it.wikipedia.org/wiki?curid=5771592", "title": "Fyodor Khitruk", "text": ""}
{"id": "5771608", "revid": "1573940", "url": "https://it.wikipedia.org/wiki?curid=5771608", "title": "Verrucosa avilesae", "text": "Verrucosa avilesae \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologa ed etologa ecuadoregna Leticia Avil\u00e9s che rinvenne gli esemplari il 28 agosto 1984.\nCaratteristiche.\nL'olotipo femminile rinvenuto ha lunghezza totale \u00e8 di 8,30\u00a0mm; la lunghezza del cefalotorace \u00e8 di 3,80\u00a0mm; e la larghezza \u00e8 di 3,15\u00a0mm.\nDistribuzione.\nLa specie \u00e8 stata reperita in Ecuador settentrionale: l'olotipo femminile \u00e8 stato rinvenuto a 113\u00a0km dalla citt\u00e0 di Puerto Quito, nella provincia del Pichincha.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5771611", "revid": "6923", "url": "https://it.wikipedia.org/wiki?curid=5771611", "title": "\u00cd\u00f1igo L\u00f3pez de Mendoza (1493-1566)", "text": "Biografia.\nEra il figlio di Diego Hurtado de Mendoza, e della sua prima moglie, Mar\u00eda Pimentel.\nCarriera.\nIl duca non aveva molta influenza a corte, a causa della sua simpatia iniziale per la rivolta dei comuneros, quando venne imprigionato dal suo stesso padre. Alla sua corte a Guadalajara, circolavano idee di luterane e di erasmo.\nEra un uomo colto, che ha notevolmente ampliato la libreria iniziata dal suo antenato \u00cd\u00f1igo L\u00f3pez de Mendoza.\nNel 1560 il duca intrattenne il vedovo Filippo II di Spagna durante il viaggio per accogliere una delle sue mogli, la principessa francese Elisabetta di Valois. Il matrimonio ebbe luogo nella sua residenza e la famiglia Mendoza ha ospitato la corte per diverse settimane.\nMatrimonio.\nSpos\u00f2, il 10 ottobre 1513 a Guadalajara, Isabella d'Aragona, figlia di Enrico d'Aragona. Ebbero tredici figli:"}
{"id": "5771616", "revid": "729019", "url": "https://it.wikipedia.org/wiki?curid=5771616", "title": "Gloster TC.33", "text": "Il Gloster TC.33 fu un aereo da trasporto militare quadrimotore e biplano, sviluppato dall'azienda aeronautica britannica Gloster Aircraft Company nei primi anni trenta e rimasto allo stadio di prototipo.\nRealizzato per rispondere a una specifica dell'Air Ministry britannico, non riusc\u00ec a ottenere alcun contratto di fornitura e il suo sviluppo venne interrotto.\nStoria del progetto.\nNel 1928 l'Air Ministry, il ministero che in quel periodo era responsabile dell'intera gestione dell'aviazione nel Regno Unito, emise una specifica, indicata come C.16/28, per la fornitura di un nuovo modello destinato a ricoprire i ruoli sia di bombardiere che di aereo da trasporto tattico. Tra le caratteristiche richieste vi erano la capacit\u00e0 di trasportare 30 militari completamente equipaggiati o l'equivalente di carico utile in attrezzature militari o bombe da caduta per una distanza di mi (circa km) senza scalo.\nIl concorso richiam\u00f2 l'attenzione di alcune aziende nazionali che sfociarono in 5 diversi modelli: Bristol Type 115 e Type 116, Gloster TC.33, Handley Page HP.43 e Vickers Type 163.\nLa Gloster (precedentemente Gloucestershire) Aircraft Co. era tradizionalmente legata alla realizzazione di modelli monomotore e fino al 1930, tranne per l'A.S.31, modello non progettato dall'azienda ma basato de Havilland DH.67B, non aveva ancora avviato lo sviluppo di un plurimotore. L'ufficio tecnico, con la supervisione dell'ingegnere Henry Folland, elabor\u00f2 il progetto di un velivolo, indicato dall'azienda come TC.33 (troop carrier - trasporto truppe), quadrimotore, che rester\u00e0 l'unico con tale configurazione propulsiva mai realizzato. Il velivolo era inoltre caratterizzato da una velatura biplana, con piani alari realizzati con struttura metallica rivestita in tela trattata, a scalamento nullo, dotati di un angolo di freccia pari a 7\u00b0 e collagati tra loro da una singola coppia di montanti interalari per lato. Di particolare foggia era l'ala inferiore, che risultava con profilo ad ala di gabbiano rovesciata. La propulsione era affidata a quattro motori Rolls-Royce Kestrel montati in configurazione traente-spingente in due gondole poste tra le ali il cui raffreddamento era affidato ad un impianto a evaporazione. Il carrello d'atterraggio presentava una struttura deformabile e ammortizzata con gambe di forza che insistevano sul longherone anteriore dell'ala inferiore."}
{"id": "5771619", "revid": "1573940", "url": "https://it.wikipedia.org/wiki?curid=5771619", "title": "Gecarcoidea natalis", "text": "Il granchio rosso (Gecarcoidea natalis Pocock 1888) \u00e8 una specie di granchio della famiglia Gecarcinidae, endemica dell'Isola di Natale e introdotta accidentalmente anche nelle Isole Cocos (o Keeling), entrambi territori australiani a sud di Giava e Sumatra.\nDescrizione.\nLa specie, i cui numeri superano i 40 milioni di individui, \u00e8 di un marcato colore rosso, con chele di grandi dimensioni rispetto al resto del corpo; \u00e8 diurna e prevalente erbivora, cibandosi di foglie, semi e frutti e, occasionalmente, uccelli o altri granchi morti, chiocciole giganti e rifiuti urbani. Il granchio rosso \u00e8 una specie fondamentale per l'ecosistema e la biodiversit\u00e0 dell'isola, dato che influenza la crescita della foresta consumando determinati semi e germogli, rivoltando il suolo e fertilizzandolo con gli escrementi. La specie preferisce il clima umido, e si ritira nella tana durante la stagione secca, che dura circa due-tre mesi, coprendo l'entrata con foglie bagnate per mantenere costante l'umidit\u00e0.\nMigrazione e riproduzione.\nLa specie \u00e8 nota soprattutto per l'imponente migrazione che svolge per accoppiarsi e deporre le uova fra ottobre e dicembre, la stagione umida. Normalmente il granchio rosso vive nel centro boscoso dell'isola, ma si accoppia sulla spiaggia: quindi, quasi tutti gli esemplari attraversano in massa e contemporaneamente l'isola diretti alla costa. Per sostenere i ritmi della migrazione, nel corpo del granchio avviene un aumento del glucagone che, combinato con il glucosio, fornisce loro energie sufficienti per compiere andata e ritorno.\nLa migrazione \u00e8 guidata dai maschi, seguiti dalle femmine; i maschi ritornano all'interno dell'isola subito dopo l'accoppiamento, mentre le femmine rimangono nelle buche scavate nella spiaggia per 12-13 giorni facendo sviluppare le uova in una sacca situata fra l'addome e il torace; dopodich\u00e9, nei cinque-sei giorni successivi, depongono le uova in mare, fino a 100.000 ciascuna. Le uova si schiudono al contatto con l'acqua, e le larve nuotano verso la riva; milioni di esse vengono divorate da pesci che si nutrono di plancton, quali mante e squali balena; quelle che sopravvivono si sviluppano in acqua per circa un mese, fino a giungere ad uno stadio detto \"megalopa\" (in aspetto simile ad un gamberetto). Le megalope si raggruppano per un paio di giorni nei pressi della riva, trasformandosi in piccoli granchi, per cominciare quindi la marcia verso l'interno, che dura per circa nove giorni. Normalmente, il tasso di piccoli granchi che riescono ad emergere dal mare \u00e8 nullo o quasi: annate eccezionali, che occorrono anche uno o due anni ogni dieci, sono per\u00f2 sufficienti a mantenere costante la popolazione.\nVisti i grandi numeri della specie, gli insediamenti umani dell'isola, che \u00e8 abitata, sono letteralmente invasi dai granchi; vengono prese diverse precauzioni per evitare che le attivit\u00e0 umane (come il traffico) danneggino gli animali, come barriere per cercare di incanalarne il flusso, la chiusura di tratti di strada e anche la costruzione di sovrappassaggi e sottopassaggi progettati appositamente per far loro attraversare la strada.\nConservazione.\nLa popolazione di granchi rossi dell'Isola di Natale \u00e8 decimata da una specie di formica introdotta accidentalmente, la \"Anoplolepis gracilipes\"."}
{"id": "5771620", "revid": "47767", "url": "https://it.wikipedia.org/wiki?curid=5771620", "title": "Granchio rosso", "text": ""}
{"id": "5771624", "revid": "599013", "url": "https://it.wikipedia.org/wiki?curid=5771624", "title": "Choi Jong-duk", "text": ""}
{"id": "5771638", "revid": "767487", "url": "https://it.wikipedia.org/wiki?curid=5771638", "title": "Discosauriscidae", "text": "I discosauriscidi (Discosauriscidae) sono una famiglia di tetrapodi estinti, appartenenti ai seymouriamorfi. Vissero nel Permiano inferiore (circa 290 - 275 milioni di anni fa) e i loro resti sono stati ritrovati in Europa e in Asia. \nDescrizione.\nSimili a grosse salamandre, questi animali erano caratterizzati da uno stadio larvale acquatico e con esemplari dotati di branchie. Gli esemplari adulti dovevano essere pi\u00f9 terrestri. I discosauriscidi possono essere definiti come tetrapodi basali dotati di una corta regione preorbitale del cranio, orbite arrotondate od ovali posizionate principalmente nella met\u00e0 anteriore del cranio, un'incisura otica ampia e profonda e scaglie ventrali ovali o rotonde (Klembara, 2005).\nClassificazione.\nLa famiglia Discosauriscidae venne istituita nel 1947 da Alfred Sherwood Romer per accogliere alcune forme di anfibi paleozoici dalle caratteristiche simili a quelle dei rettili, tra cui \"Discosauriscus\" e \"Letoverpeton\" (ora considerato un sinonimo di \"Discosauriscus\"). Attualmente i discosauriscidi sono considerati appartenere ai seymouriamorfi, un enigmatico gruppo di tetrapodi del Permiano, dotati di vertebre caratteristiche e spesso posti vicino all'origine dei rettili. Sono considerati il taxon pi\u00f9 vicino al genere \"Seymouria\" (il seymouriamorfo pi\u00f9 derivato). Alla famiglia sono ascritti i generi \"Discosauriscus\", \"Ariekanerpeton\", \"Makowskia\" e \"Spinarerpeton\". Questo gruppo \u00e8 stato a lungo considerato membro dei rettiliomorfi, ma alcune analisi recenti li hanno ritenuti dei tetrapodi basali (Vallin e Laurin, 2004; Marjianovic e Laurin, 2009)."}
{"id": "5771639", "revid": "180559", "url": "https://it.wikipedia.org/wiki?curid=5771639", "title": "Alexander Dargatz", "text": "Alto 186 cm, all'epoca pesava 86 kg. \u00c8 anche medico, ma non praticante.\nPartecipa a competizioni dal 1998. \u00c8 testimonial dell'organizzazione animalista PETA che nel 2008 lo ha nominato \"vegetariano tedesco pi\u00f9 sexy\". Dargatz \u00e8 difatti vegano dal 2000 per ragioni etiche, ecologiche, spirituali e di salute (in quest'ordine di importanza, secondo quanto da lui stesso affermato) ed \u00e8 noto per come coniuga culturismo e filosofia vegana."}
{"id": "5771656", "revid": "88740", "url": "https://it.wikipedia.org/wiki?curid=5771656", "title": "Giuseppe Luigi Beneventano", "text": "Biografia.\nDi antica famiglia discendente dagli Orsilei di Roma, stabilitasi dapprima a Benevento (da cui il cognome) e quindi a Lentini ai tempi di Federico D'Aragona, si laurea in giurisprudenza nel 1860 e l'anno dopo \u00e8 giovanissimo sindaco del suo paese. Liberale pi\u00f9 per convenienza che per ideologia, \u00e8 un siciliano che crede nel riscatto della sua regione all'indomani dell'unit\u00e0 italiana e fonda il proprio impegno politico nelle battaglie contro le piaghe della malaria, dell'analfabetismo e della miseria. In quest'ultimo campo si dimostra un esponente controcorrente della casta baronale e latifondista di quel tempo, impegnato nella salvaguardia degli interessi della collettivit\u00e0 e consapevole che la sua ricchezza deriva dal lavoro degli operai e dei contadini alle sue dipendenze, coi quali condivide i frutti cospicui delle sue tante imprese. Nel 1874 si fa eleggere deputato per portare in parlamento questo impegno a favore della Sicilia e dei siciliani, ma la sua attivit\u00e0 dura soltanto una legislatura, presto battuto dai prevalenti interessi elettorali della casta baronale al potere. Viene nominato senatore a vita, nel 1909."}
{"id": "5771661", "revid": "113172040", "url": "https://it.wikipedia.org/wiki?curid=5771661", "title": "Durgerdam", "text": "Durgerdam \u00e8 una localit\u00e0 dei Paesi Bassi situata nella provincia dell'Olanda Settentrionale. Fa parte della municipalit\u00e0 di Amsterdam ed \u00e8 situata nello stadsdeel Amsterdam-Noord.\nSituata a 7 km a est della citt\u00e0 di Amsterdam, lungo una diga sull'IJsselmeer, la localit\u00e0 conta 430 abitanti (2004).\nDurgerdam \u00e8 stata un comune autonomo dal 1\u00ba maggio 1817 al 1\u00ba gennaio 1818, quando fu assorbita, assieme al comune di Holysloot, dal comune di Ransdorp.\nAltri progetti.\nhjhj"}
{"id": "5771663", "revid": "2149408", "url": "https://it.wikipedia.org/wiki?curid=5771663", "title": "Pascal Ickx", "text": "Figlio di Jacques, \u00e8 fratello maggiore di Jacky e zio di Vanina.\nCarriera.\nFiglio di Jacques Ickx, famoso giornalista e gentleman-driver, e fratello maggiore del pi\u00f9 famoso Jacky, nel 1950 divent\u00f2 pilota d'aereo a tredici anni.\nA venti anni, nel 1957, partecip\u00f2 alla Liegi-Sofia-Liegi del 1956 con una Mercedes 300 SL in coppia con Willy Mairesse. Nel 1962 concluse al quinto posto il Rally dell'Acropoli con una Mercedes-Benz 220SE; nello stesso anno partecip\u00f2 con una Fiat-Abarth 850 TC al Tour de France, corsa che disput\u00f2 anche nel 1963 al volante di una Abarth-Simca 1300 condivisa con Mauro Bianchi. Con la scuderia di Carlo Abarth, composta anche da Mario Poltronieri e Teddy Pilette, nel 1963 stabil\u00ec sull'Autodromo di Monza il nuovo primato mondiale nelle 5.000 miglia, 10.000 chilometri, 48 e 72 ore al volante della Fiat 2300 S; per l'azienda torinese lavor\u00f2 anche presso l'ufficio stampa. Al volante di una Lancia Flaminia, nel 1964 si ritir\u00f2 alla 24 Ore di Spa, mentre nel 1965 riusc\u00ec a vincerla con una BMW 1800 TISA condivisa con G\u00e9rard Langlois van Ophem, portando alla casa bavarese il primo dei numerosi successi ottenuti nella classica maratona belga.\nSmessa l'attivit\u00e0 di pilota, intraprese il lavoro di giornalista.\nVita privata.\nL'11 novembre 1964 spos\u00f2 Ornella Spinazz\u00e8 da cui ebbe le figlie Patrizia e Paola, nate rispettivamente nel 1965 e 1970. \u00c8 stato ufficiale della Riserva militare."}
{"id": "5771670", "revid": "184755", "url": "https://it.wikipedia.org/wiki?curid=5771670", "title": "Cosacchi dello Zaporo\u017e'e", "text": ""}
{"id": "5771671", "revid": "729019", "url": "https://it.wikipedia.org/wiki?curid=5771671", "title": "Tecnam P2006T", "text": "Il Tecnam P2006T \u00e8 un aereo da turismo, monoplano, bimotore, sviluppato dall'azienda italiana Tecnam nel corso dei primi anni 2000.\nStoria del progetto.\nIl primo prototipo di P2006T venne realizzato negli stabilimenti della Tecnam a Capua, in Campania. L'aereo \u00e8 stato progettato dal professor Luigi Pascale, ed ha effettuato il primo volo 13 settembre 2007. L'agenzia europea per la sicurezza aerea (EASA) nel 2009 ha certificato l'aereo nella categoria EASA CS23, IFR (Instrument Fight Rules). Nel 2010 il P2006T ricevette la certificazione da parte della Federal Aviation Administration (FAA).\nTecnica.\nIl P2006T \u00e8 un velivolo bimotore leggero, quadriposto, ad ala alta, con carrello d'atterraggio retrattile e fusoliera realizzata completamente in alluminio. Monta due motori Rotax 912S3 da 100\u00a0hp che gli consentono di raggiungere una velocit\u00e0 massima di 287 km/h. \u00c8 dotato di autopilota e strumentazione di bordo completamente digitale, ma manca di sistema antighiaccio e la fusoliera pressurizzata.\nImpiego operativo.\nIl P2006T \u00e8 stato valutato dalla Marina cilena come sostituto del Cessna O-2 Skymaster. La commessa prevedeva l'acquisto di 8 velivoli con compiti di sorveglianza e ricognizione.\nNel 2015 l'Aeronautica Militare Italiana ha selezionato il P2006T come addestratore leggero. La forza armata ha stipulato un contratto che prevede, oltre alla fornitura di 3 aerei, anche l'acquisto di simulatori di volo, l'addestramento di piloti e tecnici e l'assistenza per un periodo di tre anni, per un totale di 3\u00a0600 ore. I velivoli sono stati consegnati nel luglio del 2016 con la denominazione T-2006A.\nPiattaforma di ricerca.\nLa NASA ha selezionato il P2006T come piattaforma per la ricerca sulla propulsione elettrica in campo aeronautico. Il progetto \u00e8 denominato LEAPTech, ed ha come obbiettivo la costruzione di un aereo spinto da 18 motori elettrici.\nNel luglio del 2016 una fusoliera dotata di cockpit \u00e8 stata inviata in California per essere impiegata come base per il prototipo a propulsione elettrica NASA X-57 Maxwell, il cui primo volo \u00e8 previsto nel 2017."}
{"id": "5771673", "revid": "767487", "url": "https://it.wikipedia.org/wiki?curid=5771673", "title": "Kon\u00ebk-Gorbunok (film 1947)", "text": "Kon\u00ebk-Gorbunok () \u00e8 un film d'animazione sovietico del 1947 diretto da Ivan Ivanov-Vano, ispirato alla favola Il cavallino gobbo di P\u00ebtr Pavlovi\u010d Er\u0161ov.\nLo stesso regista ha realizzato un remake del film nel 1975."}
{"id": "5771676", "revid": "400694", "url": "https://it.wikipedia.org/wiki?curid=5771676", "title": "Cosacchi Zaporoghi", "text": ""}
{"id": "5771677", "revid": "767487", "url": "https://it.wikipedia.org/wiki?curid=5771677", "title": "Il cavallino gobbo (film 1975)", "text": "Il cavallino gobbo () \u00e8 un film d'animazione sovietico del 1975 diretto da Ivan Ivanov-Vano, ispirato all'omonima favola in versi di P\u00ebtr Pavlovi\u010d Er\u0161ov. Si tratta del remake di un cartone animato girato dallo stesso regista nel 1947."}
{"id": "5771679", "revid": "124123", "url": "https://it.wikipedia.org/wiki?curid=5771679", "title": "San Sargis", "text": "Agiografia.\nPoco si sa sulle origini e primi anni di vita di Sarkis. Sarkis \u00e8 ritenuto essere un armeno o un abitante della Cappadocia greca. Sarkis fu nominato dall'imperatore romano Costantino il Grande, quale capo militare della regione della Cappadocia al confine con l'Armenia. Sarkis aveva fama di possedere le caratteristiche di piet\u00e0, la fede e valore, e di aver usato la sua posizione per la crescita spirituale, impegnandosi nell'insegnamento del Vangelo e costruzione della Chiesa.\nIl nipote di Costantino, Giuliano l'Apostata, divenne imperatore nel 361 e inizi\u00f2 a perseguitare i cristiani dell'Impero. Sarkis era profondamente preoccupato per questi eventi e preg\u00f2 per una soluzione. Si dice che Ges\u00f9 apparve a Sarkis e pronunci\u00f2 le parole: \"\u00c8 tempo per te di lasciare il vostro paese e e la vostra famiglia, come fece il patriarca Abramo, e andare in un paese che io ti indicher\u00f2. L\u00ec riceverai la corona di giustizia preparata per te\". Sarkis poi lasci\u00f2 la sua posizione di autorit\u00e0 e si conged\u00f2 dall'esercito, con il figlio Mardiros (poi san Mardiros), cerc\u00f2 rifugio in Armenia sotto la protezione del re Tiran (Tigrane VII). Mentre Giuliano e il suo esercito avanzavano verso Antiochia in Siria davano inizio alle stragi di cristiani, per questo Tigrane esort\u00f2 Sarkis e Mardiros a lasciare l'Armenia e dirigersi verso l'Impero sasanide.\nL'Imperatore sasanide Shapur II, avendo saputo della reputazione di Sarkis 'come un comandante militare esperto, lo nomin\u00f2 comandante dell'esercito sasanide. Sarkis col favore di Dio consegu\u00ec numerose vittorie militari, respingendo le truppe di Giuliano che entrano nel regno di Shapur. Sarkis esortava le truppe che a credere nell'unico Dio Creatore del Cielo e della Terra affinch\u00e9 il loro cuore, per questo il loro cuore non sarebbe mai stato sconfitto. Molti soldati furono anche convertiti al Cristianesimo, altri non lo furono altri si recarono da Shapur II a raccontare dell'opera di proselitismo compiuta da Sarkis. Il re sasanide invit\u00f2 Sarkis, Mardiros e altri 14 soldati che erano stati battezzati da loro a recarsi al Palazzo e poi ad offrire sacrifici in un tempio pagano dedicato a Zoroastro.\nSarkis rifiut\u00f2 gli ordini di Shapur e disse: 'Dovremmo adorare solo Dio - la Santissima Trinit\u00e0, che ha creato la terra e il cielo. Mentre il fuoco o gli idoli non sono dei e l'essere umano pu\u00f2 distruggerli'. Cos\u00ec Sarkis distrusse tutti gli elementi del tempio indispettendo la folla circostante che si precipit\u00f2 su di lui e suo figlio. Shapur indignato per azioni Sarkis, prese suo figlio Mardiros e lo uccise davanti ai suoi occhi e cos\u00ec fece anche con i suoi 14 compagni, decapitandoli. Sarkis fu messo in prigione e Shapur gli diede udienza ma Sarkis nel carcere si sent\u00ec tanto rafforzato dal suo rapporto con il Signore, che Shapur indignato ne ordin\u00f2 l'esecuzione.\nAlla sua esecuzione, Sarkis cominci\u00f2 a pregare, cos\u00ec che un angelo sceso dal cielo e disse: \"Sia tu forte. Non abbia tu paura gli assassini del tuo corpo; una porta nel Regno dei Cieli \u00e8 aperto per te\". Sarkis comprese la visione dell'angelo e il senso della vita eterna, fece un ultimo appello appassionato alle persone che aveva davanti a s\u00e9 affinch\u00e9 si convertissero e accettassero Ges\u00f9 poi fu ucciso."}
{"id": "5771680", "revid": "742538", "url": "https://it.wikipedia.org/wiki?curid=5771680", "title": "Holysloot", "text": "Holysloot \u00e8 una localit\u00e0 dei Paesi Bassi situata nella provincia dell'Olanda Settentrionale. Fa parte della municipalit\u00e0 di Amsterdam ed \u00e8 situata nello stadsdeel Amsterdam-Noord.\nSituata a 9 km a nord-est della citt\u00e0 di Amsterdam, la localit\u00e0 conta 160 abitanti (2004).\nDurgerdam \u00e8 stata un comune autonomo dal 1\u00ba maggio 1817 al 1\u00ba gennaio 1818, quando fu assorbita, assieme al comune di Durgerdam, dal comune di Ransdorp."}
{"id": "5771682", "revid": "751106", "url": "https://it.wikipedia.org/wiki?curid=5771682", "title": "Chiesa di Santa Maria della Salute a Napoli", "text": ""}
{"id": "5771695", "revid": "125019", "url": "https://it.wikipedia.org/wiki?curid=5771695", "title": "Si\u010d", "text": "Il si\u010d (\"\u0421\u0456\u0447\" in lingua ucraina) era il centro politico democratico dei Cosacchi, in particolar modo, di quelli della Zapori\u017e\u017eja. L'istanza suprema decisionale del \"si\u010d\" era la \"Rada\", l'assemblea dei Cosacchi. \nEtimologia.\nIl nome proviene dal verbo ucraino \u00ab\u0441\u0456\u043a\u0442\u0438\u00bb (sikty), \u00abtagliare\u00bb, che significa anche realizzare una radura, eventualmente anche con la costruzione di una recinzione con tronchi di alberi tagliati per l'occasione. \u00ab\u0421\u0456\u0447\u00bb significa anche \"gennaio\".\nStoria.\nIl \"si\u010d degli Zaporoghi\" fu dal XVI al XVIII secolo la capitale dei Cosacchi zaporoghi, sulle rive del fiume Dnepr in Ucraina. Quando nel 1775 l'imperatrice Caterina II sottomise gli zaporoghi, una parte di loro s'install\u00f2 nel delta del Danubio, allora sotto dominazione ottomana, ove costruirono un \"si\u010d del Danubio\", mentre altri si spostarono nel Kuban', nel Caucaso nord-occidentale."}
{"id": "5771696", "revid": "124123", "url": "https://it.wikipedia.org/wiki?curid=5771696", "title": "Samuel Guichenon", "text": "Biografia.\nSamuel Guichenon era uno dei tre figli di Gr\u00e9goire Guichenon e di Claudine Chaussat, una famiglia calvinista originaria di Ch\u00e2tillon-les-Dombes. Il padre era stato chirurgo a Bourg-en-Bresse e la madre era figlia di un ricco mercante di Bourg-en-Bresse, ma si erano stabiliti a M\u00e2con per avvicinarsi alla comunit\u00e0 protestante di Pont-de-Veyle.\nVive un'adolescenza turbolenta ed \u00e8 d'\"umore prodigo e cuore tenero\"; studia diritto a Annonay in Ard\u00e8che e poi ottiene il dottorato a Lione.\nSotto l'influenza di un venerabile ecclesiastico di Bourg-en-Bresse, a seguito di un viaggio in Italia e alla scoperta che fa di Francesco d'Assisi, Samuel abiura il calvinismo e si converte al cattolicesimo nel 1630. Inizia gli studi giuridici e diventa avvocato a Bourg-en-Bresse.\nAvr\u00e0 tre mogli tra cui una ricca vedova che gli dar\u00e0 mezzi di sussistenza sufficienti a permettergli di dedicarsi completamente alle ricerche storiche che sono la sua sola passione.\nNel 1650 pubblica la sua \"Histoire de la Bresse et du Bugey\" ma rifiuta di scrivere l'\u00abHistoire de la Dombes\u00bb nel senso richiestogli da Vaugelas perch\u00e9 comportavano la giustificazione dell'annessione di questa provincia alla Francia, portando alcuni pregiudizi alla storia. Sempre nel 1650, \u00e8 nominato storiografo dinastico di Casa Savoia sotto la reggenza della duchessa di Savoia, Cristina di Borbone-Francia e per intraprendere la storia degli Stati di Savoia, si trasferisce a Torino. Nel 1651, gli \u00e8 concessa la dignit\u00e0 di conte palatino dall'imperatore Ferdinando III.\nStorico corretto, espone in buona fede i diritti ereditari di Casa Savoia su diversi territori passati sotto altri possedimenti, come Ginevra e Cipro, il che indispone la Corte dei Savoia e lo mette in difficolt\u00e0, tanto pi\u00f9 che per altri versi non \u00e8 d'accordo con il lavoro di cronisti tradizionali. Chiarisce alcuni punti oscuri nella storia della Casa Savoia e rivela alcuni segreti ben tenuti, il che provoca non poche polemiche con altri storici. Infine sotto pressione, riconosce come ben fondata l'origine sassone di Casa Savoia per preservare il suo legame organico con l'imperatore tedesco, e conferma la politica di espansione regionale verso l'Italia del Duca, che abbandona definitivamente i propri diritti e pretese sui territori occidentali, ormai troppo difficili da acquisire o mantenere, a causa delle pressioni della Francia.\nNel 1658 Luigi XIV lo nobilita e lo nomina storiografo di Francia. La sua opera \"Histoire g\u00e9n\u00e9alogique de la Royale Maison de Savoie\" \u00e8 pubblicata a Lione nel 1660 ed \u00e8 presentata a Cristina di Francia, madre del duca Carlo Emanuele II.\nQuesto libro segna l'inizio di una nuova epoca storiografica in cui la ricerca \u00e8 ora basato sull'autenticit\u00e0 delle informazioni e sulla razionalit\u00e0 degli studi. \u00c8 decorato con la Croce di San Maurizio. Il suo ultimo lavoro, mai pubblicato \u00e8 il panegirico dedicato a Cristina di Francia, come Il Sole al suo apogeo, redatto negli ultimi mesi della sua vita.\nLa sua reputazione \u00e8 molto importante fino alla fine del XVIII secolo. \u00c8 sepolto nella chiesa dei giacobini a Bourg-en-Bresse."}
{"id": "5771697", "revid": "117815782", "url": "https://it.wikipedia.org/wiki?curid=5771697", "title": "Il cavallino gobbo", "text": "Il cavallino gobbo () \u00e8 il titolo di una favola in versi di P\u00ebtr Pavlovi\u010d Er\u0161ov e di alcuni film e balletti da essa tratti."}
{"id": "5771699", "revid": "322321", "url": "https://it.wikipedia.org/wiki?curid=5771699", "title": "Ville d'Anaunia", "text": "Ville d'Anaunia \u00e8 un comune italiano di abitanti della provincia autonoma di Trento in Trentino-Alto Adige.\n\u00c8 un comune italiano sparso istituito il 1\u00ba gennaio 2016 in seguito alla fusione degli ex comuni di Nanno, Tassullo e Tuenno, che ne costituisce il capoluogo.\nGeografia fisica.\nNel territorio del comune si trova la Val di Tovel e il lago di Tovel.\nOrigini del nome.\nIl nome prende ispirazione dalla denominazione ottocentesca della zona di Nanno, Tassullo e Tuenno, che veniva chiamata \"Ville\" e faceva capo alla Pieve di Tassullo."}
{"id": "5771700", "revid": "124123", "url": "https://it.wikipedia.org/wiki?curid=5771700", "title": "Tim Hightower", "text": "Biografia.\nArizona Cardinals.\nDopo avere giocato al college a football all'Universit\u00e0 di Richmond, Hightower fu scelto nel corso del quinto giro (149\u00ba assoluto) del Draft NFL 2008 dagli Arizona Cardinals. Nella sua prima stagione segn\u00f2 dieci touchdown su corsa nella stagione regolare e altri tre nei playoff nei playoff per un totale di 13, un record per un rookie dei Cardinals. Nella finale della NFC segn\u00f2 il touchdown della vittoria di Arizona che port\u00f2 la squadra a disputare il primo Super Bowl della sua storia, poi perso contro i Pittsburgh Steelers. Gioc\u00f2 coi Cardinals per altre due stagioni, in cui segn\u00f2 otto e cinque touchdown rispettivamente.\nWashington Redskins.\nIl 31 luglio 2011, Hightower fu scambiato coi Washington Redskins, dove gioc\u00f2 come titolare le prime cinque gare della stagione, prima di rompersi il legamento crociato anteriore. Il 31 agosto 2012, con l'emergere di Alfred Morris, fu svincolato.\nNew Orleans Saints.\nNel 2015, dopo quattro anni lontano dalla NFL, Hightower firm\u00f2 con i New Orleans Saints. Con l'infortunio di Mark Ingram divenne titolare nell'ultimo mese della stagione, correndo 122 yard e 2 touchdown nella settimana 16, prestazione per cui fu premiato come miglior running back della settimana."}
{"id": "5771701", "revid": "767487", "url": "https://it.wikipedia.org/wiki?curid=5771701", "title": "9x10 novanta", "text": "9x10 novanta \u00e8 un film collettivo del 2014 firmato da nove registi scelti nel nuovo panorama cinematografico italiano. \u00c8 stato presentato alla 70\u00aa Mostra internazionale d'arte cinematografica di Venezia e in numerosi altri festival cinematografici nel mondo. Ha inoltre vinto un premio speciale ai Nastri d'argento.\nTrama.\nNel 2014, l'Istituto Luce compie NOVANT'anni. Per festeggiare questo evento, NOVE registi emergenti del cinema italiano hanno realizzato un piccolo film utilizzando ciascuno DIECI minuti di immagini scelte dall'archivio dell'Istituto, creando un album di storie di diverso genere che raccontano l'Italia.\nIl film \u00e8 un \"viaggio\" nell'immenso e prezioso archivio dell'Istituto Luce che dal 1924 \u00e8 serbatoio di abilit\u00e0 cinematografiche e di storia italiana.\n&lt;br&gt;\u00c8 stato presentato come Evento speciale alle Giornate degli Autori veneziane.\nCritica.\nLa qualit\u00e0 del documentario, che ragiona sull'impressionante ricognizione del materiale LUCE \u00e8 nobile e coerente.\nMarzia Gandolfi\nTanti stili differenti e non semplici da seguire per nove corti comunque poco riusciti.\nGabriele Niola"}
{"id": "5771703", "revid": "184755", "url": "https://it.wikipedia.org/wiki?curid=5771703", "title": "Cosacchi zaporoghi", "text": ""}
{"id": "5771704", "revid": "2036605", "url": "https://it.wikipedia.org/wiki?curid=5771704", "title": "Battaglia di Cantenna", "text": "La battaglia di Cantenna fu una battaglia della terza guerra servile, combattuta nel 71 a.C. nei pressi di Cantenna (a circa 5\u00a0km da Giungano) tra le forze romane comandate da Marco Licinio Crasso e gli schiavi ribelli condotti dai gladiatori Casto e Gannico, distaccatisi dall'esercito di Spartaco. Questi ultimi furono sconfitti dai Romani e gli stessi Gannico e Casto furono uccisi.\nAntefatto.\nNel 73 a Capua ci fu una rivolta di gladiatori della casa di Lentulo Batiato; 70 di questi al comando di Spartaco, Enomao e Crixo fuggirono, rifugiandosi sul Vesuvio e sconfiggendo il pretore Gaio Claudio Glabro che era stato inviato con un corpo di milizia per fermarli. Un destino analogo ebbero le truppe di Publio Varinio. A seguito di questi successi il loro numero aument\u00f2 a 70.000 uomini, donne e bambini, comprendendo sia schiavi fuggiaschi che pastori e trasportatori dell'Italia meridionale. A quel tempo, su circa sei milioni di abitanti della penisola, un terzo erano schiavi.\nDopo avanzarono verso sud saccheggiando la campagna italiana e passarono l'inverno nelle zone montuose tra Nola, Nuceria Alfaterna, Thurii e Metaponto. Durante questo periodo \u00e8 morto probabilmente Enomao perch\u00e9 in seguito non \u00e8 menzionato di nuovo. Infine, con la primavera del 72 a. C. la massa di persone, il cui numero era arrivato a 150.000, inizi\u00f2 un lento spostamento verso nord, presumibilmente nel tentativo di attraversare le Alpi e fuggire in Gallia. Tuttavia, le controversie tra Crixo e Spartaco portarono alla divisione delle forze: il primo si separ\u00f2 con 30.000 galli e germani con l'intenzione di continuare la guerra in corso dirigendosi a Monte Gargano. I romani approfittarono della situazione e attaccarono separatamente i ribelli con due eserciti consolari di 10.000 uomini ognuno.\nIl console Lucio Gellio Publicola sconfisse Crixo che mor\u00ec nella battaglia del Gargano, mentre il suo collega Gneo Cornelio Lentulo Clodiano provare a fare lo stesso con il gruppo di Spartaco (che aveva solo 30.000 combattenti al momento), ma fu sconfitto nel Piceno[10] \u00c8 possibile che i sopravvissuti dell'esercito di Crixo siano riusciti a riunirsi al grosso delle truppe ribelli.\nQuindi Spartaco continu\u00f2 la marcia verso nord, con i suoi 120.000 seguaci con un grande bottino frutto dei saccheggi, sconfiggendo nei pressi di Mutina il governatore della Gallia Cisalpina Gaio Cassio Longino che cercava di fermali con due legioni.\nInfine, quando aveva la possibilit\u00e0 di attraversare le Alpi la massa di rivoltosi si volse a sud, verso Thurii. Il motivo del cambiamento di programma non \u00e8 noto, anche se l'opinione tradizionale \u00e8 che gli schiavi stessi, che vedevano i loro successi, hanno deciso di continuare le loro campagne di saccheggi in Italia. Tuttavia fu possibile a circa 10.000 fuggitivi, soprattutto donne e bambini, di scappare in Gallia con successo.\nA questo punto il Senato romano incaric\u00f2 il ricco e influente patrizio Marco Licinio Crasso di porre fine alla rivolta servile. Gli furono assegnate sei nuove legioni oltre alle due di Gelio e Lentulo e altre due pagate da lui stesso, per un totale di circa 85.000 persone tra legionari e truppe ausiliarie. Quando Spartaco e le sue forze si diressero nuovamente a nord, Crasso li blocc\u00f2 con sei delle sue legioni ad un certo punto tra Piceno e Sannio mentre ordinava al \"legatus\" Mummio di non attaccare da dietro i nemici. Tuttavia, Mummio, desideroso di prendere i meriti della vittoria attacc\u00f2 prematuramente e fu sconfitto. Nonostante ci\u00f2, quando Spartaco attacc\u00f2 le forze principali romane risult\u00f2 sconfitto perdendo 6.000 uomini e fu costretto a tornare a sud.\nCrasso ripristin\u00f2 rapidamente la disciplina nel suo esercito e fece punire le legioni con la \"decimatio\", l'esecuzione di un uomo su dieci da parte dai suoi colleghi. Non si sa se la punizione fu applicata a tutto il suo esercito o solo alle legioni di Mummio, ma ca. 4.000 legionari potrebbe essere morti in questi eventi. Dopo di che, il corso della guerra cambi\u00f2 perch\u00e9 l'esercito romano cominciava a perseguire i ribelli, uccidendoli a migliaia in battaglie minori, alcuni dicono fino a 30.000. Infine, 100.000 schiavi si rifugiarono nello Stretto di Messina dove Spartaco sperava di poter passare con i suoi uomini in Sicilia e liberare gli schiavi locali, ma i pirati della Cilicia con cui aveva concordato un aiuto non giunsero mai. Crasso poi costru\u00ec una palizzata che si estendeva dal mar Tirreno al mar Ionio tagliando in due il Bruttium, negando tutte le forniture di cibo ai ribelli.\nTuttavia, rientravano in quel momento Gneo Pompeo Magno che tornava dalla Hispania, dove aveva sconfitto Quinto Sertorio, con sette legioni e il proconsole Marco Terenzio Varrone Lucullo, che aveva sostenuto con successo una campagna in Tracia. Crasso, che voleva la gloria della vittoria, si rese conto che era a rischio perch\u00e9 avrebbe dovuto condividerla con chi sarebbe arrivato ad aiutarlo. Quando Spartaco tent\u00f2 di porre fine alla guerra negoziando i Romani rifiutarono, in modo che il capo dei ribelli fu costretto a ordinare di rompere l'assedio. Dopo diversi tentativi falliti finalmente riuscirono, ma solo una parte di essi riusc\u00ec a fuggire.\nQuelli che erano rimasti fuggirono verso le montagne della regione di Petelia (Bruttium). Qui, a quanto pare, una forza di 30.000 ribelli sotto il comando di Gannico e Casto si separ\u00f2 dal gruppo principale.\nLa Battaglia.\nLa battaglia ebbe luogo in una localit\u00e0 chiamata Cantenna, 5\u00a0km a sud del Capaccio si trova la citt\u00e0 di Giungano, dietro cui sorge il monte Cantenna. Crasso attacc\u00f2 i ribelli guidati da Casto e Gannicus, fisicamente stanchi per la precedente battaglia.\nPrima di attaccare Crasso aveva diviso bene le sue forze in due campi mobili ognuno con un suo fossato e il suo terrapieno, posti vicino al nemico per mostrare la sua sicurezza. Crasso rizz\u00f2 la sua tenda da comandante nel campo pi\u00f9 grande ma in una notte condusse fuori le truppe e le posizion\u00f2 nelle colline pedemontane, lasciando la sua tenda nel campo per ingannare l'avversario. Poi suddivise la cavalleria in due gruppi e ne fece uscire uno agli ordini di Lucio Quinzio, il suo legato con l'ordine di attirare Spartaco nella battaglia. Il piano riusc\u00ec grazie a Lucio Quinzio ma anche alla paura della decimazione in caso di fallimento. L'altro gruppo di cavalleria doveva attirare il gruppo di Casto e Gannico in una trappola dove la fanteria di Crasso li aspettava. A questo punto la cavalleria romana ripieg\u00f2 sulle Alpi, di fronte ai ribelli c'era lo schieramento romano. La battaglia si era trasformata in battaglia campale, l'incubo di Spartaco, i ribelli potevano fuggire ma per gli uomini di Casto e Gannico non era possibile visto che doveva lavare l'umiliazione di Camalatro, per loro la battaglia era un atto religioso, dove dedicavano quello che catturavano al loro dio della guerra. Contro Crasso erano inferiori numericamente e come armamenti, inoltre a differenza dei romani che esaltavano la coordinazione e la disciplina, i celti/germani concepivano la battaglia come qualcosa di epico. Spartaco sapeva che questo stile era dannoso contro la forza romana ma ora Spartaco non c'era pi\u00f9.\nConseguenze.\nLa battaglia di Cantenna fu schiacciante a favore dei romani. Le fonti delle perdite divergono, si passa da 30.000-35.000 ribelli a 12.300 secondo Plutarco. Si pu\u00f2 dedurre una via di mezzo, in ogni caso Casto e Gannico morirono entrambi e la battaglia fu la pi\u00f9 aspra che Crasso dovette combattere e aggiunge che solo due morti su 12.300 furono trovati con ferite alla schiena, gli altri mantennero la posizione e combatterono i romani fino alla fine. Sicuramente qualcuno riusc\u00ec a ripiegare e ricongiungersi a Spartaco. La disciplina brutale di Crasso funzion\u00f2 e dopo la battaglia i romani trovarono un ricco bottino ma soprattutto tesori simbolici come 5 fasci con verghe e asce, simbolo del potere e punire e giustizia del magistrato romano. La perdita dei fasci aveva disonorato i littori, mentre il loro recupero aveva onorato gli uomini di Crasso. Ma soprattutto recuperarono 5 aquile romane e 26 stendardi di battaglia (che rappresentava con un simbolo una centuria, legione, coorte). Le aquile era qualcosa che gli uomini veneravano e perderle era simbolo di disgrazia.\nSpartaco sicuramente pianse Casto e Gannico ma non poteva organizzare dei giochi funebri e convinse i suoi uomini a ripiegare verso i monti di Petelia. Sull'esatta collocazione si discute ancora e non mi soffermo troppo ma prima pose l'accampamento vicino alla sorgente del Sele, non lontano dall'odierna citt\u00e0 di Caposele. Ma Crasso aveva mandato un contingente di truppe al loro inseguimento sotto il comando dei suoi luogotenenti Lucio Quinzio e Gneo Tremelio Scrofa, ma Crasso pose mal fiducia in loro che attaccarono in pieno e furono sconfitti da Spartaco che li costrinse a ripiegare."}
{"id": "5771705", "revid": "982831", "url": "https://it.wikipedia.org/wiki?curid=5771705", "title": "Omelek", "text": ""}
{"id": "5771708", "revid": "982831", "url": "https://it.wikipedia.org/wiki?curid=5771708", "title": "Isola di omelek", "text": ""}
{"id": "5771709", "revid": "287204", "url": "https://it.wikipedia.org/wiki?curid=5771709", "title": "Il cavallino gobbo (film)", "text": ""}
{"id": "5771710", "revid": "287204", "url": "https://it.wikipedia.org/wiki?curid=5771710", "title": "Il cavallino gobbo (balletto)", "text": ""}
{"id": "5771712", "revid": "271907", "url": "https://it.wikipedia.org/wiki?curid=5771712", "title": "Kon\u00ebk-Gorbunok", "text": ""}
{"id": "5771719", "revid": "1886297", "url": "https://it.wikipedia.org/wiki?curid=5771719", "title": "Nessi", "text": ""}
{"id": "5771724", "revid": "2022787", "url": "https://it.wikipedia.org/wiki?curid=5771724", "title": "Tre Ville", "text": "Tre Ville \u00e8 un comune italiano di abitanti della provincia autonoma di Trento in Trentino-Alto Adige.\nStoria.\nIl comune di Tre Ville fu istituito il 1\u00ba gennaio 2016 dalla fusione dei comuni di Montagne, Preore e Ragoli, che ne \u00e8 il capoluogo.\nLo stemma del Comune raffigura uno scudo francese antico. In cuore allo scudo, sovrapposti ad un monte verde che termina nel capo allo stemma, tre rami di frassino intrecciati, d\u2019argento, cimati rispettivamente di tre foglie (simboleggianti gli abitati di Binio, Cort e Larzana per Montagne), quattro foglie (abitati di Ragoli, Madonna di Campiglio, Coltura e Pez per Ragoli) e una foglia (abitato di Preore). Ai lati due ornamenti: una fronda d\u2019alloro fogliata al naturale e fruttifera di rosso e una di quercia fogliata e ghiandifera al naturale.\nSport.\nLa societ\u00e0 calcistica del paese \u00e8 la ASD Virtus Giudicariese, che nella stagione 2019/20 ha milita nel campionato di seconda categoria girone A Trentino."}
{"id": "5771725", "revid": "1573940", "url": "https://it.wikipedia.org/wiki?curid=5771725", "title": "Verrucosa bartica", "text": "Verrucosa bartica \u00e8 un ragno appartenente alla famiglia Araneidae.\nEtimologia.\nIl nome della specie deriva dalla zona geografica guyanense di rinvenimento degli esemplari: il distretto di Bartica.\nCaratteristiche.\nL'olotipo maschile rinvenuto ha lunghezza totale \u00e8 di 4,40mm; la lunghezza del cefalotorace \u00e8 di 2,15mm; e la larghezza \u00e8 di 1,90mm.\nDistribuzione.\nLa specie \u00e8 stata reperita nella Guyana centrosettentrionale: l'olotipo maschile \u00e8 stato rinvenuto nei pressi di Kartabo, nel distretto di Bartica, appartenente alla regione Cuyuni-Mazaruni.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5771726", "revid": "671029", "url": "https://it.wikipedia.org/wiki?curid=5771726", "title": "Guido I di Ponthieu", "text": "Origine.\nSecondo il \"\"Chronicon centulense\", ou Chronique de l'abbaye de Saint-Riquier\", Enguerrand era il figlio primogenito del protettore (\"avou\u00e9\") di Saint-Riquier, signore e poi conte di Ponthieu e signore d'Aumale Ugo II, e della moglie, Berta di Aumale, figlia ed ereditiera di Guerimfredo, signore di Aumale, come ci viene confermato dal \"The Complete Peerage\" (non consultato).&lt;br&gt;Ancora secondo il \"\"Chronicon centulense\", ou Chronique de l'abbaye de Saint-Riquier\", Ugo II di Ponthieu era il figlio primogenito del protettore (\"avou\u00e9\") di Saint-Riquier e signore e poi conte di Ponthieu, Enguerrand I, e della sua prima moglie di cui non si conoscono n\u00e9 il nome n\u00e9 gli ascendenti.\nEsistono per\u00f2 due documenti rilasciati da Guido, entrambi datati 1100, durante il regno del re di Francia, Filippo I, in cui Guido asserisce di essere figlio di Enguerrand II e nipote di Ugo II, come riportato dal \"Dernier Remarques - Le comte Guy premier -\" del \"\"Chronicon centulense\", ou Chronique de l'abbaye de Saint-Riquier\"; per cui Guido \u00e8 figlio del protettore (\"avou\u00e9\") di Saint-Riquier, signore d'Aumale e conte di Ponthieu, Enguerrand II e della moglie, Adelaide di Normandia, l'unica figlia femmina del Duca di Normandia, Roberto I il Magnifico e di una sua concubina, di cui non si conoscono n\u00e9 il nome n\u00e9 i nomi degli ascendenti, escludendo che fosse Herleva, la madre di Guglielmo il Bastardo, per cui Aeliz o Adelaide era la sorellastra di Guglielmo poi conosciuto come il Conquistatore.&lt;br&gt;Enguerrand II di Ponthieu, secondo il \"\"Chronicon centulense\", ou Chronique de l'abbaye de Saint-Riquier\", era il figlio primogenito del protettore (\"avou\u00e9\") di Saint-Riquier, signore e poi conte di Ponthieu e signore d'Aumale Ugo II, e della moglie, Berta di Aumale, figlia ed ereditiera di Guerimfredo, signore di Aumale, come ci viene confermato dal \"The Complete Peerage\" (non consultato).\nBiografia.\nSuccedette al fratello Enguerrand II di Ponthieu, ucciso il 25 ottobre 1053 a Saint-Aubin-sur-Scie mentre cercava di portare aiuto al cognato Guillaume d'Arques ribellatosi a Guglielmo duca di Normandia. Guido succedette a Enguerrand II in tutti i suoi titoli e continu\u00f2 la lotta per vendicare il fratello e prese parte a una spedizione di Enrico I di Francia contro il duca di Normandia; l'armata francese fu per\u00f2 sconfitta a Mortemer nel 1054 e Guido catturato (come conferma anche il monaco e cronista inglese, Orderico Vitale) e imprigionato a Bayeux per due anni. Non fu liberato che dopo aver rinunciato ai suoi diritti sulla signoria di Aumale e aver prestato giuramento di fedelt\u00e0 al duca.\nNel 1056 firm\u00f2 come testimone una carta del conte Baldovino V di Fiandra; nel 1059 presenzi\u00f2 a Reims alla consacrazione del re Filippo I di Francia; l'anno seguente, con altri, sottoscrisse le lettere patenti con cui Filippo rifond\u00f2 l'antico priorato di Saint-Martin-des-Champs. Bench\u00e9 obbligato a riconoscere la sovranit\u00e0 del duca di Normandia, Guido ne frequent\u00f2 poco la corte, e le relazioni tra il Ponthieu e la Normandia furono sempre segnate da tensioni.\nNell'autunno del 1064 Harold Godwinson si mise in viaggio per la Normandia, probabilmente al fine di discutere col duca Guglielmo la successione al trono d'Inghilterra: durante il viaggio una tempesta gett\u00f2 la sua nave sulle coste controllate da Guido; appena sbarcati Harold e l'equipaggio furono fatti prigionieri. Il conte Guido comprese immediatamente che si trattava di personaggi importanti, in grado di versargli un cospicuo riscatto in cambio della libert\u00e0, e i naufragi furono condotti al castello di Beaurainville (designata col nome latino di \"Belrem\" sull'arazzo di Bayeux).\nUna spia inform\u00f2 dell'accaduto il duca Guglielmo: questi invi\u00f2 due messi con l'ordine per il conte Guido di rilasciare il duca Harold. Comprendendo che un rifiuto avrebbe costituito un \"casus belli\", Guido accett\u00f2 di riconsegnare Harold a Guglielmo e lo fece condurre a Rouen. Due anni pi\u00f9 tardi Guglielmo si lanci\u00f2 nella conquista dell'Inghilterra e la sua flotta part\u00ec dal porto di Saint-Valery-sur-Somme, che apparteneva al conte di Ponthieu; Guglielmo diede battaglia ad Hastings e Harold mor\u00ec nello scontro. Lo stesso Guido prese parte alla spedizione e combatt\u00e9 ad Hastings.\nAl ritorno dall'Inghilterra Guido mosse guerra al conte Roberto I di Fiandra, seguace di Filippo I di Francia; su ordine dello stesso sovrano tenne prigioniera a Montreuil sino alla morte la regina Berta d'Olanda, che Filippo aveva ripudiato per sposare Bertrada di Montfort.\nNel 1075 Guido fond\u00f2 il priorato cluniacense di Saint-Pierre ad Abbeville e il 15 maggio 1098, giorno di Pentecoste, presiedette all\"'adoubement\" del giovane Luigi, figlio di Filippo I.\nAl termine della sua vita, Guglielmo il Conquistatore decise di rafforzare il controllo normanno sul Ponthieu e organizz\u00f2 il matrimonio tra Agnese, figlia ed erede di Guido, e uno dei suoi fedelissimi, Roberto II di Bell\u00eame, che prese il titolo di conte.; Orderico Vitale riporta che il matrimonio fu suggerito dal figlio del Conquistatore, Guglielmo II il Rosso e che il loro primogenito fu chiamato, Guglielmo.\nMatrimoni e discendenza.\nGuido aveva sposato, in prime nozze, una certa Ada, di cui non si conoscono gli ascendenti, morta il giorno 5 marzo di un anno antecedente il 1066 e da cui non ebbe figli.\nGuido poi spos\u00f2, in seconde nozze, una certa Adila o Adele, di cui non si conoscono gli ascendenti, come confermato dal documento, datato 1100, della fondazione della chiesa di San Pietro di Abbeville e dalla quale ebbe cinque figli:"}
{"id": "5771729", "revid": "1265417", "url": "https://it.wikipedia.org/wiki?curid=5771729", "title": "Johann Peter Eckermann", "text": ""}
{"id": "5771739", "revid": "2022787", "url": "https://it.wikipedia.org/wiki?curid=5771739", "title": "Sella Giudicarie", "text": "Sella Giudicarie \u00e8 un comune italiano di abitanti della provincia autonoma di Trento in Trentino-Alto Adige.\nIl comune sparso \u00e8 stato istituito il 1\u00ba gennaio 2016 a seguito della fusione dei comuni di Bondo, Breguzzo, Lardaro e Roncone, che ne costituisce il capoluogo."}
{"id": "5771741", "revid": "125996218", "url": "https://it.wikipedia.org/wiki?curid=5771741", "title": "Kuban' (territorio)", "text": "Il Kuban' (in russo ed in ucraino ', in adigh\u00e8 ') \u00e8 una zona geografica del sud della Russia, corrispondente al bacino del fiume con lo stesso nome e sulle rive del Mar Nero, tra le steppe pontico-caspiche, il delta del Volga e la Ciscaucasia.\nPrima della colonizzazione russa la regione era controllata dagli Adigh\u00e8 (o Circassi) e dai Khan di Crimea.\nIl 30 giugno 1792, Caterina II concede tramite Ukaz il territorio ai Cosacchi del Kuban', creando quello che diventer\u00e0 l'oblast' del Kuban' in seno all'Impero russo.\nLa Repubblica Popolare del Kuban' fu proclamata dopo la Rivoluzione russa nel 1918, la regione fu per un certo periodo un luogo di riunione delle Armata Bianca durante la Guerra civile russa.\nNella cultura di massa.\nLa penisola del Kuban' \u00e8 il luogo in cui si svolgono le vicende del film \"La croce di ferro\" di Sam Peckinpah, ambientato durante la ritirata tedesca del 1943."}
{"id": "5771743", "revid": "1776051", "url": "https://it.wikipedia.org/wiki?curid=5771743", "title": "Francesco Bruno (senatore)", "text": ""}
{"id": "5771747", "revid": "3732", "url": "https://it.wikipedia.org/wiki?curid=5771747", "title": "Eliso Rivera", "text": "Biografia.\nEliso Rivera nasce nel 1865 sul confine tra Oviglio e Masio in provincia di Alessandria. Per tutta la vita rimane legato al paese di origine ed, in particolare, alla borgata Roncaglie nel comune di Masio.\nAvvocato di idee socialiste, si specializza nelle cause in difesa dei lavoratori. Il suo nome \u00e8 legato indissolubilmente alla storia del ciclismo, che vide in Alessandria una delle citt\u00e0 all'avanguardia in questa pratica. Tra i primi italiani ad usare il velocipede, partecipa anche ad alcune competizioni. Gareggia in Umbria e nelle Marche per il Veloce Club Perugia. Nel 1888 vince una gara a Fermo assieme al socio Luigi Serafini. Oltre a gareggiare, \u00e8 un brillante oratore e conduce uno studio legale a Milano, citt\u00e0 in netta ascesa e che si prepara a diventare la capitale economica e industriale del Paese.\nDiventa socio del Veloce Club Milano e il 31 marzo del 1892 inizia la sua attivit\u00e0 nel giornalismo sportivo: fonda e dirige la \u00abIllustrazione velocipedistica italiana\u00bb, che diventa l'anno seguente \u00abLa illustrazione ciclistica\u00bb. In poco tempo il giornale si impone come una delle riviste pi\u00f9 autorevoli del settore.\nNel giugno dello stesso anno Rivera partecipa al congresso dell\u2019Unione velocipedistica italiana. Migliora lo statuto dell\u2019UVI e i regolamenti relativi alle corse e ai premi.\nNel 1895 Raffaele Sonzogno, editore del quotidiano \"Il Secolo\" di Milano, incarica Eliso Rivera di fondare \"Il Ciclista\" per controbattere \"La Bicicletta\" del rivale Corriere della Sera. Il primo numero esce il 4 luglio 1895. Successivamente Rivera \u00e8 affiancato da Eugenio Camillo Costamagna, studente in lettere e appassionato di sport. Rivera e Costamagna decidono, imitando analoghe esperienze francesi come \"Le V\u00e9lo\" e il \"Paris-V\u00e9lo\", di fondere i due giornali di cui sono ideatori, \"Il Ciclista\" e \"La Tripletta\", e di dare alle stampe un nuovo giornale, che si contraddistingua nel panorama editoriale dell'epoca.\nIl 3 aprile 1896 esce il primo numero de \"La Gazzetta dello Sport\", che reca come sottotitolo le testate dei due fogli di origine. Alla fine dell'anno Rivera chiude \"Il Ciclista\" per concentrarsi totalmente sulla Gazzetta.\nNel 1898 Rivera segue da vicino la rivolta milanese per il prezzo del pane che porter\u00e0 alla repressione del generale Bava Beccaris. Sospettato di anarchismo, deve lasciare la \"Gazzetta dello Sport\".\nDopo queste importanti esperienze giornalistiche riprende la sua attivit\u00e0 di avvocato e partecipa ad alcuni famosi processi dell'epoca, pur restando un punto di riferimento per il mondo del ciclismo: \u00e8 consigliere dell'Unione Velocipedistica Italiana (fondata nel 1885 a Roma) e primo direttore dell'omonima rivista.\nNel 1902 fonda a Masio la \u00abCasa del Popolo delle Roncaglie\u00bb, una societ\u00e0 di mutuo soccorso che per anni rimarr\u00e0 il punto di riferimento per il borgo. \nNel periodo tra le due guerre, Rivera emigra per alcuni anni in Argentina, dove riprende la professione di giornalista: dirige a C\u00f3rdoba \u00abLa Vittoria\u00bb, poi nel 1919 assume la direzione de \u00abL'Italia del Popolo\u00bb e nel 1920 fonda e dirige per dieci anni a Buenos Aires \u00abLa Gazzetta degli Italiani\u00bb. \nAnche in Argentina \u00e8 tra i protagonisti del mondo del mutuo soccorso: nel 1914 \u00e8 tra i fondatori dell'Unione Alessandrina a Buenos Aires ed \u00e8 vice presidente della \u00abFederazione Generale delle Societ\u00e0 Italiane nella Repubblica Argentina\u00bb.\nNel 1930 torna in Italia e riprende l'attivit\u00e0 di avvocato. Muore a Masio nel 1936."}
{"id": "5771748", "revid": "1516566", "url": "https://it.wikipedia.org/wiki?curid=5771748", "title": "Palazzo Priuli Ballan", "text": "Palazzo Priuli Ballan \u00e8 un edificio signorile esempio di villa veneta situato a Piove di Sacco (PD), ubicato al civico 20 di Via Borgo Rossi.\nStoria.\nIl palazzo \u00e8 situato appena all'esterno del centro storico di Piove di Sacco, al di fuori del canale di cinta del paese nel quartiere ora denominato Borgo Rossi un tempo Contr\u00e0 Santa Giustina e lungo la strada che porta alla frazione di Arzerello. La prima citazione riguardante il complesso \u00e8 riportata in una \"dichiarazione d'estimo\" che risale al 1518 e nella quale si cita Alvise Priuli fu Nicol\u00f2 quale proprietario di un palazzo a due piani oltre al pianterreno.\nLe barchesse e l'oratorio risalgono ad un periodo successivo, se ne trova traccia in uno scritto della met\u00e0 del 1700 di Andrea Gloria che parla di \"quello sfarzoso Priuli con grandi fabbriche adiacenti, giardino e viali ombrosi\".\nStoria recente.\nCome molte ville ed edifici storici, il palazzo venne utilizzato durante la terza guerra di indipendenza dalla truppe austriache e come ospedale militare durante la prima guerra mondiale. Nel 1940 fu seriamente danneggiato da un incendio che lo rese pericolante. Al restauro in collaborazione con la sovraintendenza ai beni culturali, pens\u00f2 la Famiglia Bastianello di Padova, all'epoca proprietaria dell'immobile che lo abit\u00f2 per un breve periodo. Successivamente durante la seconda guerra mondiale forn\u00ec alloggio ad alcuni sfollati e fu utilizzato sia come comando delle truppe tedesche sia come magazzino. Ne rimangono come testimonianza scritti e disegni a matita visibili su alcune pareti dell'oratorio. Dalla fine della guerra fino al 1957 venne adibiti ad uffici e magazzino tabacchi. Attualmente \u00e8 di propriet\u00e0 della famiglia Ballan di Piove di Sacco e viene occasionalmente utilizzato per incontri a carattere culturale o conviviale. \nDescrizione del palazzo.\nIl complesso immobiliare si compone di un corpo centrale, di due barchesse laterali, un oratorio, un parco e di resti di un'esedra situata nella parte frontale. Il corpo centrale a pianta quadrangolare si sviluppa su tre piani. La struttura \u00e8 quella tipica delle ville venete, costituita da un salone passante sul quale si affacciano simmetricamente le porte delle stanze laterali, da uno scalone monumentale a tenaglia che porta al piano nobile che presenta una analoga conformazione. \nUna scala di servizio conduce al secondo piano che probabilmente era abitato dalla servit\u00f9 e utilizzato occasionalmente dalla propriet\u00e0 nei mesi pi\u00f9 freddi. Di fronte al palazzo lungo la strada pubblica, \u00e8 situata quel che resta dell'esedra che un tempo costituiva parte integrante del complesso e della quale ora rimane solamente una nicchia in cui \u00e8 collocata una statua che la tradizione vuole rappresentare Ercole. Ora questo annesso non di propriet\u00e0, ha perso buona parte degli ornamenti che probabilmente lo costituivano e risulta staccato dal parco che si trova nel retro della villa e che invece mantiene ancora sei statue ben conservate posizionate sopra i basamenti originari, che accoppiate a due a due costituivano l'ingresso dei tre viali che si addentravano nel pi\u00f9 ampio parco all'italiana ora non pi\u00f9 presente. \nLe barchesse.\nLe due barchesse laterali si presentano come due grandi ali libere staccate dal corpo dominicale. Queste adiacenze si sviluppano su tre piani. Le facciate che si sporgono verso la villa sono scandite da sette arcate rivestite a bugnato mentre gli archi rivolti verso la strada pubblica sono arricchiti nella chiave di volta da mascheroni e guarnizioni.\nL'oratorio.\nInglobato nella barchessa nord del palazzo e affacciantesi con un'entrata nella strada pubblica, si trova l'oratorio consacrato nel 1713 e dedicato alla Madonna della Salute a Sant'Andrea Apostolo e alle Sante Elisabetta ed Elena. Presenta sia fuori che all'interno forme quasi perfettamente intatte. Al suo interno conserva ancora la demarcazione che limitava in passato lo spazio riservato ai padroni di casa e quello destinato alla servit\u00f9. L'elemento principale \u00e8 l'altare barocco intarsiato con marmi policromi che trova un suo gemello in un analogo altare laterale presente nella cattedrale intitolata alla Vergine Maria e situata dell'isola di Krk in Croazia."}
{"id": "5771751", "revid": "709565", "url": "https://it.wikipedia.org/wiki?curid=5771751", "title": "Leone d'Argento - Premio speciale per la regia", "text": ""}
{"id": "5771755", "revid": "84184", "url": "https://it.wikipedia.org/wiki?curid=5771755", "title": "Giampietro Chironi", "text": "Biografia.\nLaureato in giurisprudenza a Cagliari, dal 1881 fu titolare di diritto civile all'universit\u00e0 di Siena. Nel 1885 pass\u00f2 a quella di Torino, citt\u00e0 dove si stabil\u00ec assumendo gli incarichi di rettore dell'ateneo piemontese e del locale politecnico.\nSempre a Torino fu consigliere comunale e assessore. nel 1910 venne eletto sindaco, ma rifiut\u00f2 l'incarico. Rimase in stretto contatto con la sua citt\u00e0 di origine, che lo elesse deputato nel 1892. Venne nominato senatore a vita nel 1908.\nLa citt\u00e0 di Torino gli ha dedicato una piazza."}
{"id": "5771775", "revid": "124123", "url": "https://it.wikipedia.org/wiki?curid=5771775", "title": "Michael Burghers", "text": "Biografia.\nNato probabilmente a Utrecht o ad Amsterdam intorno al 1640, oper\u00f2 a Oxford tra il 1676 e il 1723. Comunque era gi\u00e0 attivo dal 1674, come risulta dal primo pagamento documentato, e fino al 1725-1726, come evidenziato dall'ultimo. Raggiunse l'Inghilterra assieme a David Loggan, di cui era probabilmente un allievo, e si stabil\u00ec nel 1673 a Oxford, a causa della presa di Utrecht da parte di Luigi XIV. Tra il 1676 ed il 1719, si occup\u00f2 della realizzazione di tutte le illustrazioni dell\u2019\"Almanacco di Oxford\". Loggan fu nominato \"publicus academiae sculptor\" nel 1669 e Burghers lavorava alle sue dipendenze, succedendogli nella carica nel luglio 1694. Secondo Thomas Hearne, al momento della sua morte era ricchissimo e considerato il migliore incisore d'Inghilterra. Infatti ricevette dall'Universit\u00e0 di Oxford grosse somme di denaro per le sue incisioni, fino a circa 100 sterline l'anno, a cui si aggiunsero anche le entrate per le stampe vendute direttamente da lui. Possedeva, in effetti, una propria macchina da stampa con cui realizzava piccole edizioni di proprie stampe ed eseguiva prove delle opere per l'Universit\u00e0. Oltre alle illustrazioni per l\u2019\"Almanacco\", esegu\u00ec anche frontespizi per libri, come ad esempio per il \"De origine fontium\" di Robert Plot (1685) e illustrazioni per l'edizione del 1688 del \"Paradiso perduto\" di John Milton a partire da disegni di John Baptist Medina. Realizz\u00f2 molte piccole vedute di nuovi edifici presso il Queen's College e disegn\u00f2 un'esatta piantina della vecchia cappella prima che fosse abbattuta. Oltre alla realizzazione di nuovi stampi, si occup\u00f2 anche di aggiustarne altri preesistenti e di eseguire stampe.\nSi dedic\u00f2 soprattutto all'incisione di ritratti. Lo stile della sua produzione rispecchia conoscenze tecniche di incisione tradizionali e il passaggio dolce da linee pesanti a linee leggere in un unico taglio denota grande pratica ed abilit\u00e0. Secondo il Bryan, invece, le stampe denotano una maniera rigida e priva di gusto, ma occorre tener presente che gi\u00e0 dopo poche ristampe i dettagli pi\u00f9 fini della composizione andavano persi. I disegni preparatori per gli stampi sono eseguiti in modo da essere tradotti senza quasi modifiche in incisioni in bianco e nero con le varie tonalit\u00e0 espresse unicamente da punti e tratteggi.\nIl lavoro di quest'artista permise di preservare i resti di antichit\u00e0, che altrimenti sarebbero andati perduti. Burghers, a volte, firmava le sue opere con il monogramma \"MB\"."}
{"id": "5771781", "revid": "1363894", "url": "https://it.wikipedia.org/wiki?curid=5771781", "title": "Tv2000", "text": ""}
{"id": "5771786", "revid": "122979163", "url": "https://it.wikipedia.org/wiki?curid=5771786", "title": "Colleen Hoover", "text": "\u00c8 divenuta famosa a partire dal 2012, quando ha pubblicato il suo primo libro, \"Slammed\" (\"Tutto ci\u00f2 che sappiamo dell'amore\"), primo libro della fortunata omonima serie.\nCollaborazioni.\nInoltre nel 2015 ha collaborato con la scrittrice Tarryn Fisher in una serie composta da tre romanzi: \"Never Never\", \"Never Never: part 2\" e \"Never Never: part 3\".\nOpere.\nSerie Never Never"}
{"id": "5771787", "revid": "287204", "url": "https://it.wikipedia.org/wiki?curid=5771787", "title": "Hempstead (villaggio, New York)", "text": "Hempstead \u00e8 un villaggio all'interno dell'omonima citt\u00e0 degli Stati Uniti, nella contea di Nassau dello Stato di New York."}
{"id": "5771793", "revid": "767487", "url": "https://it.wikipedia.org/wiki?curid=5771793", "title": "Ron Jacobs", "text": ""}
{"id": "5771798", "revid": "1729705", "url": "https://it.wikipedia.org/wiki?curid=5771798", "title": "Miss Universo 2015", "text": "Miss Universo 2015 \u00e8 stata la sessantaquattresima edizione del concorso di bellezza Miss Universo. Alla gara, tenutasi il 20 dicembre 2015 presso l'AXIS di Las Vegas, in Nevada (Stati Uniti d'America), hanno partecipato 80 ragazze rappresentanti di altrettanti Paesi e territori.\nLa colombiana Paulina Vega, detentrice del titolo uscente, ha incoronato la nuova Miss Universo Pia Wurtzbach, delle Filippine, al termine dell'evento."}
{"id": "5771800", "revid": "599013", "url": "https://it.wikipedia.org/wiki?curid=5771800", "title": "Francesco Maria Tosi Beleffi", "text": "Biografia.\nStudi.\nNel 1956 \u00e8 premiato dal presidente della Repubblica Giovanni Gronchi tra i migliori diplomati della maturit\u00e0 classica del collegio Nazareno. Nel 1962 si laurea all'Universit\u00e0 La Sapienza di Roma in ingegneria elettrotecnica e nello stesso anno consegue l'abilitazione all'esercizio della professione di ingegnere. Entrato all'accademia militare di Pozzuoli, vi presta servizio dal 1963 al 1964 uscendone con la qualifica di ufficiale. Nel 1965 frequenta il corso annuale di specializzazione in Telecomunicazioni presso la Scuola Superiore di Telegrafia e Telefonia dell'Istituto Superiore P.T. del Ministero delle poste e delle telecomunicazioni ricevendo a conclusione la borsa di studio Siemens. Nel 1967 frequenta il corso allievi ispettori in prova presso le Scuole Centrali Antincendi. Nel 1968 frequenta il XXVIII corso di qualificazione per ufficiali addetti alla sicurezza nucleare, biologica e chimica presso la Scuola unica interforze armate per la difesa atomica, biologica e chimica. Nel 1970 \u00e8 presso il \u201c\"Centre national d'Estudes de la protection civile\"\u201d del Ministero dell'Interno francese per partecipare ad uno stage di formazione professionale sui temi della protezione civile nazionale. Nel 1976 frequenta il V corso per gli ufficiali addetti al caricamento e trasporto aereo presso la Scuola di Cooperazione Ministero della Difesa. Nel 1979 frequenta il corso formazione servizi antincendi aeroportuali.\nCarriera.\nNel 1967 entra nei ruoli della pubblica amministrazione, presso il Ministero dell\u2019Interno, e partecipa alle azioni che vedono coinvolto il corpo nazionale dei vigili del fuoco sul territorio a seguito di incidenti e disastri naturali, tra le quali quelle in Belice (1968), Tuscania (1971), Ancona (1972), Sicilia (1975), Friuli (1976), Irpinia (1980), Parma (1983) e nelle zone alluvionate della Liguria (1970) e della Calabria (1972).\nDal 1981 al 2005 \u00e8 nominato delegato nazionale permanente presso l'\u201d\"Organizzazione dell'Aviazione Civile Internazionale\" (ICAO)\u201d. In questo ruolo effettua missioni all'estero in Canada e Francia .\nDal 1981 al 1992 \u00e8 nominato capo ispettore aeroporti e porti STC con funzioni, tra le altre, di ispettore capo, di addetto all'ispettorato organizzazione centrale e periferica, di addetto all'ispettorato macchinari e materiali.\nDal 1983 al 1991 \u00e8 nominato rappresentante per il Ministero dell\u2019Interno nel \u201c\"Comitato per la Sicurezza della Navigazione\"\u201d presso il Ministero della Marina Mercantile.\nNel 1984 \u00e8 nominato rappresentante del Ministero dell\u2019Interno nella \u201c\"Commissione Interministeriale per gli interventi di soccorso in mare in occasione di sinistri aeronautici in prossimit\u00e0 degli aeroporti costieri\"\u201d presso la Presidenza del Consiglio dei Ministri.\nNel 1985 \u00e8 a New York presso le Nazioni Unite in qualit\u00e0 di membro della delegazione italiana per un incontro sulla sicurezza, la prevenzione e gli interventi aeroportuali contro gli incendi.\nDal 1984 al 1990 \u00e8 nominato componente del consiglio direttivo del \u201c\"Comitato Tecnico Internazionale di Prevenzione ed Estinzione del Fuoco (CTIF) \u2013 Comitato Nazionale\"\u201d. In questo ruolo effettua missioni all'estero in Ungheria, Svizzera, Polonia, Germania, Spagna e Portogallo.\nNel 1988 partecipa al gruppo di lavoro incaricato di studiare le problematiche antincendio relative all'ampliamento dell'aeroporto intercontinentale Leonardo da Vinci Roma Fiumicino.\nNel 1990 coordina la partecipazione del corpo nazionale dei VVF nell'ambito dell'esercitazione della Comunit\u00e0 Europea denominata Europa90 con operazioni che si svolgeranno in mare a Civitavecchia e nell'entroterra.\nNel 1991 \u00e8 a Bruxelles per partecipare ai lavori della commissione \u201c\"Fire prevention on airports\"\u201d parlando sui differenti modelli dei corpi di intervento speciali nel settore degli incendi boschivi e sull'orizzonte del 2000 nell'organizzazione dei differenti modelli del servizio di emergenza per gli incendi boschivi.\nNel 1991 \u00e8 nominato membro della commissione interministeriale per la stesura della normativa per il soccorso in mare ad aerei e per l'esame dei piani di emergenza redatti dalle prefetture.\nTra il 1991 ed il 1993 si reca quattro volte a San Paolo del Brasile, nell'ambito della cooperazione Italia-Brasile con il corpo nazionale de Bombeiros.\nDal 1992 al 2001 \u00e8 nominato vicecomandante delle Scuole Centrali Antincendi (SCA), organo di formazione del Corpo nazionale dei vigili del fuoco, di cui avr\u00e0 il comando ad interim per tre volte nel 1992, nel 1993 e nel 1994, complesso che vede tra i suoi compiti quello di formare ed addestrare i vigili del fuoco neoassunti che, prima di essere inviati presso i comandi provinciali, devono effettuare specifici e accurati corsi di formazione professionale.\nNel 1994 \u00e8 ad Atene per l'incontro, organizzato dal FIRE Service greco, con i rappresentanti dei Paesi membri della Comunit\u00e0 europea circa i problemi delle scuole antincendi dei paesi membri.\nDal 1992 al 2001 \u00e8 comandante del nascente Istituto Superiore Antincendi (ISA), complesso adibito alla formazione dei dirigenti e quadri del corpo nazionale dei vigili del fuoco in materia di sicurezza, prevenzione e protezione dagli incidenti. L'ISA diviene negli anni punto di riferimento per l'aggiornamento professionale continuo del corpo, l'organizzazione di convegni in tema di sicurezza, l'attivit\u00e0 di formazione per gli ordini professionali quali architetti, ingegneri geometri e periti, l'attivit\u00e0 di studio e ricerca con organismi paritetici nazionali ed internazionali e la realizzazione di master universitari in collaborazione con l'Universit\u00e0 La Sapienza di Roma e con il dipartimento di Protezione civile.\nDal 2002 al 2003 assume il comando dell'Ufficio Ispettivo per l'Italia Centrale e la Sardegna del Ministero dell\u2019Interno \u2013 Dipartimento dei Vigili del Fuoco del Soccorso Pubblico e della Difesa Civile.\nDal 2004 al 2007 entra in posizione di comando presso il Senato della Repubblica, procedendo ad una revisione e ad una migliore formalizzazione della valutazione dei rischi esistenti sotto il profilo antincendio e antinfortunistico nonch\u00e9 alla ridefinizione delle misure da attuare anche alla luce delle minacce derivanti dall'attuale situazione internazionale. Durante questa attivit\u00e0 rediger\u00e0, tra l'altro, i documenti di valutazione del rischio per Palazzo Madama, Palazzo Cenci, Palazzo Bologna, Palazzo della Minerva, Palazzo di Largo dei Chiavari, Palazzo dei Filippini, Magazzino di via del Tempio di Diana, Autorimessa di via del Melone, Palazzo della Sapienza, Palazzo delle Cinque Lune, Palazzo Giustiniani, Palazzo Beni Spagnoli, Palazzo Carpegna, Palazzo delle Coppelle.\nIl 3 ottobre del 2015 gli viene assegnata dal comune di Talamello la cittadinanza onoraria \"per essersi particolarmente distinto sia in campo professionale che sociale, filantropico ed umanitario\" e nello stesso giorno viene depositata presso il distaccamento dei vigili del fuoco di Campiano in Talamello una targa in ricordo dell'amico \"Franco\".\nIl 18 dicembre del 2015 gli viene intitolata la nuova aula magna dell'Istituto Superiore Antincendi alla presenza dell'ing. Gioacchino Giomi, capo del Corpo nazionale dei vigili del fuoco, del direttore centrale per la formazione ing. Emilio Occhiuzzi e del direttore dell'istituto ing. Stefano Marsella .\nIl 29 maggio 2017 gli viene intitolata la nuova biblioteca della scuola elementare di Talamello .\nOnorificenze ed encomi.\nCittadinanza Onoraria - concessa dal Comune di Talamello a settembre del 2015 \nCommendatore dell'Ordine al merito della Repubblica Italiana - 2004 \nGrande Ufficiale dell'ordine al merito della Repubblica Italiana\u00a0\u20131988\nCavaliere dell'ordine al merito della Repubblica Italiana\u00a0\u2013 1984\nDiploma di benemerenza con medaglia per le operazioni di soccorso svolte nelle zone colpite dal terremoto della Campania e Basilicata - 1981\nDiploma di benemerenza con medaglia a testimonianza dell'opera prestata in favore delle popolazioni del Friuli colpite dal sisma - 1980\nMedaglia per essere tra i migliori diplomati della Maturit\u00e0 Classica del Collegio Nazareno - 1956\nVita privata.\nFrancesco Maria Tosi Beleffi, figlio di Biagio Tosi Beleffi ed Anna Maria Righi, \u00e8 stato sposato con Anna Maria Silvestri ed ha avuto due figli, Carla Maria e Giorgio Maria.\nStoria.\nIl cognome Tosi Beleffi deriva dall'unione di due distinti rami familiari congiuntisi alla fine del '800 attraverso il matrimonio di Pietro Tosi ed Elisabetta Beleffi. I Tosi, in particolare, sono originari di Asti ed ivi risalgono prima del '200. Si spostarono a Genova nel 1207 e successivamente a Milano verso la seconda met\u00e0 del '300. Ebbero nobilt\u00e0 antichissima e cio\u00e8 feudale. I Beleffi derivano il loro cognome dall'antico Belus o Belis e sono originari delle Marche. L'11 luglio 1964 a Firenze l'Accademia Araldica, per il tramite del segretario generale prof. Mario Pini Accurti de Konigsfels, riconosce a Biagio Tosi Beleffi il titolo di marchese."}
{"id": "5771802", "revid": "305330", "url": "https://it.wikipedia.org/wiki?curid=5771802", "title": "In morte di Carlo Imbonati", "text": ""}
{"id": "5771804", "revid": "729019", "url": "https://it.wikipedia.org/wiki?curid=5771804", "title": "Salvatore Pietrocola", "text": "Brigadiere dei Carabinieri, insignito di Medaglia d'oro al valor militare alla memoria durante il corso della Guerra d'Etiopia.\nBiografia.\nNacque a Minervino Murge il 16 dicembre 1905 figlio di Domenico ed Angela Fredella, e nel gennaio 1924 si arruol\u00f2 volontario nella Legione Allievi Carabinieri di Roma. A partire dal giugno successivo prest\u00f2 servizio nella Legione Carabinieri di Treviso. Nel 1925, dietro sua richiesta, fu trasferito nel Regio corpo truppe coloniali della Tripolitania rientrando in Patria due anni dopo per frequentare la Scuola Allievi Sottufficiali di Firenze. Nel 1928 fu promosso la grado di Vicebrigadiere, assegnato alla Legione Carabinieri di Milano. Nel gennaio 1935 fu trasferito volontariamente presso il Regio corpo truppe coloniali della Somalia italiana, promosso al grado di Brigadiere, e destinato alla Divisione Carabinieri della Somalia italiana. Viste le sue insistenti domande gli fu affidato il comando di un gruppo di zapti\u00e9. Allo scoppio della guerra con l'Etiopia fu inquadrato nelle forze del fronte sud, comandate dal generale Rodolfo Graziani, assegnato alle forze operanti al comando del generale Annibale Bergonzoli. Si distinse durante la Battaglia di Ganale Doria (11-19 gennaio 1936) che port\u00f2 all'occupazione di Neghelli e consent\u00ec di tagliare la via dei rifornimenti che dal Kenya giugevano alle truppe etiopiche. Alle forze del generale Bergonzoli fu assegnato l'incarico di garantire la difesa della citt\u00e0 e di reprimere gli atti di brigantaggio segnalati nell'area.\nA partire dal 29 gennaio Bergonzoli sostenne cinque combattimenti contro i ribelli, ed il 2 febbraio la sua colonna si trovava sulla via del ritorno quando, a Malca Guba, fu attaccata da truppe etiopiche inquadrate da disertori eritrei, che tentarono di accerchiare gli italiani. Il capitano comandante la colonna tent\u00f2 di evitare la manovra nemica attaccando le posizioni avversarie, ma colto alle spalle si batte disperatamente fino a che non cadde morto, colpito alla testa. Pietrocola allora si lanci\u00f2 a sua volta all'attacco, superando gli avamposti italiani e combattendo fino a che non fu colpito una prima volta alla gamba, e poi al torace, ma continu\u00f2 a lanciare bombe a mano fino a che non si spense. Le truppe italiane attaccarono travolgendo la resistenza etiopica e ruppero definitivamente l'accerchiamento e a conquistare la vittoria. Per onorare il suo coraggio fu decretata la concessione della Medaglia d'oro al valor militare alla memoria.\nUna via di Bari e una di Foggia portano il suo nome, cos\u00ec come l'Istituto comprensivo di Minervino Murge."}
{"id": "5771806", "revid": "1573940", "url": "https://it.wikipedia.org/wiki?curid=5771806", "title": "Verrucosa benavidesae", "text": "Verrucosa benavidesae \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologa colombiana Ligia Benavides che rinvenne gli esemplari nel 2003.\nCaratteristiche.\nL'olotipo femminile rinvenuto ha lunghezza totale \u00e8 di 9,50mm; la lunghezza del cefalotorace \u00e8 di 3,25mm; e la larghezza \u00e8 di 3,25mm.\nDistribuzione.\nLa specie \u00e8 stata reperita nella Colombia meridionale: l'olotipo femminile \u00e8 stato rinvenuto nella riserva Estaci\u00f3n Biologica Caparu, nel territorio comunale di Taraira, appartenente al Dipartimento di Vaup\u00e9s. Alcuni paratipi femminili sono stati invece reperiti lungo il R\u00edo Orteguaza, che scorre nel Dipartimento di Caquet\u00e1.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5771811", "revid": "31886", "url": "https://it.wikipedia.org/wiki?curid=5771811", "title": "Paratipi", "text": ""}
{"id": "5771824", "revid": "305330", "url": "https://it.wikipedia.org/wiki?curid=5771824", "title": "Sofia di Condorcet", "text": ""}
{"id": "5771827", "revid": "599013", "url": "https://it.wikipedia.org/wiki?curid=5771827", "title": "John Brenneman", "text": "Nel corso della carriera milit\u00f2 nella National Hockey League.\nCarriera.\nBrenneman gioc\u00f2 a livello giovanile nella Ontario Hockey Association nell'organizzazione dei Chicago Black Hawks, dal 1959 al 1962 con i St. Catharines Teepees, vincendo la Memorial Cup nel 1960, mentre nella stagione 1962-63 con i St. Catharines Black Hawks. Debutt\u00f2 fra i professionisti proprio nel corso della stagione 1962-63 in AHL con la maglia dei Buffalo Bisons. Nelle due stagioni successive gioc\u00f2 nella Central Hockey League con i St. Louis Braves entrando subito nel First All-Star grazie a un'ottima stagione da 75 punti in 70 gare disputate.\nA cavallo delle due stagioni successive Brenneman ebbe modo di esordire nella National Hockey League, prima con i Blackhawks, successivamente con l'organizzazione dei New York Rangers. Nel corso della carriera continu\u00f2 ad alternare presenze in prima squadra ad altre nelle formazioni affiliate delle leghe minori, come i Baltimore Clippers e i Minnesota Rangers. Nella stagione 1966-67 vest\u00ec la maglia dei Toronto Maple Leafs, futuri vincitori della Stanley Cup, tuttavia nonostante avesse giocato un numero sufficiente di partite non pot\u00e9 festeggiare il titolo a causa del finale di stagione trascorso in AHL presso il farm team dei Rochester Americans.\nRimasto senza contratto per la stagione successiva Brenneman venne selezionato durante l'NHL Expansion Draft dai St. Louis Blues, una delle sei nuove franchigie iscritte alla NHL. Prima dell'inizio della stagione si trasfer\u00ec ai Detroit Red Wings, ma gi\u00e0 nel mese di gennaio pass\u00f2 agli Oakland Seals. Rimase a Oakland anche nella stagione 1968-69, l'ultima della sua carriera in NHL.\nBrenneman concluse definitivamente la carriera nella stagione 1974-75 dopo aver giocato alcune leghe minori come la OHA Sr. League e l'IHL; vanta anche un'esperienza in Austria con l'EV Innsbruck."}
{"id": "5771829", "revid": "300067", "url": "https://it.wikipedia.org/wiki?curid=5771829", "title": "Oakland Oaks 1962-1963", "text": "La stagione 1962-63 degli Oakland Oaks fu la 2\u00aa e ultima nella ABL per la franchigia.\nAl momento del fallimento della lega, gli Oakland Oaks erano quarti con un record di 11-14."}
{"id": "5771832", "revid": "506904", "url": "https://it.wikipedia.org/wiki?curid=5771832", "title": "Stargard Szczeci\u0144ski (comune rurale)", "text": ""}
{"id": "5771833", "revid": "281901", "url": "https://it.wikipedia.org/wiki?curid=5771833", "title": "Cyclamen neapolitanum", "text": ""}
{"id": "5771835", "revid": "1123217", "url": "https://it.wikipedia.org/wiki?curid=5771835", "title": "Xerocomellus rubellus", "text": ""}
{"id": "5771839", "revid": "767487", "url": "https://it.wikipedia.org/wiki?curid=5771839", "title": "Remy Pr\u00ecncipe", "text": "Biografia.\nRemy Pr\u00ecncipe fu un violinista e didatta italiano. Allievo di Francesco De Guarnieri al liceo musicale di Venezia, di Kilian a Monaco e di Lucien Capet a Parigi, fu professore nei Conservatori di Pesaro, Ankara e di Roma dove fu primo violino dell'orchestra del Conservatorio di Santa Cecilia. Ha scritto, tra l'altro, una \"Suite per violino e orchestra\" ed altri brani.\nCur\u00f2 la revisione non solo del Kreutzer, ma anche di altre opere didattiche (Rode, Dont, Fiorillo) e dei Capricci di Paganini.\nHa suonato in diversi quartetti e formazioni cameristiche e ne \"I Virtuosi di Roma\". Nel 1921 suon\u00f2 nella prima del Concerto per violino di Riccardo Zandonai.\nAll'inizio del Novecento fond\u00f2 il Quartetto Italiano, che successivamente fu ricostituito da Paolo Borciani, Elisa Pegreffi, Lionello Forzanti e Franco Rossi, con il nome di Nuovo Quartetto Italiano, appunto per distinguersi dal precedente. L'aggettivo \"Nuovo\" fu rimosso nel 1951 per dar luogo alla denominazione definitiva di Quartetto Italiano. Rimase in attivit\u00e0 dal 1945 al 1980.\n\u00c8 stato molto conosciuto come insegnante. Tra gli studenti ci furono nomi illustri del calibro di Gioconda De Vito, Carlo Maria Giulini, Ayona Brown, Danilo Belardinelli, oltre a quasi tutta la composizione iniziale dell'orchestra da camera. Per molti anni ha lavorato presso l'Accademia Nazionale di Santa Cecilia. Gi\u00e0 nel 1920, con riferimento all'eccellenza dei suoi allievi ricevette l'elogio di Arturo Toscanini.\nNel 1951 fond\u00f2 il complesso I Musici. Remy Pr\u00ecncipe si trov\u00f2 ad avere, nella sua classe, degli allievi molto dotati: pens\u00f2 cos\u00ec di formare questo nuovo complesso, riunendo questi giovani talenti insieme ad alcuni suoi ex-allievi particolarmente bravi. Inizialmente il gruppo era formato dai violinisti Franco Tamponi, Luciano Vicari, Walter Gallozzi, Luigi Muratori, Montserrat Cervera e F\u00e9lix Ayo; i violisti Bruno Giuranna e Carmen Franco; i violoncellisti Enzo Altobelli e Alfred Stengel; il contrabbassista Francesco Noto e la clavicembalista Isabella Salomon. ln questi primi tempi importantissima fu la collaborazione della compositrice Elena Barbara Giuranna.\nIl debutto avvenne il 30 marzo 1952 a Roma, nella Sala del Conservatorio di Santa Cecilia. Nel giugno dello stesso anno, mentre registravano per la RAI a Roma, li sent\u00ec suonare il direttore Arturo Toscanini che all'ora di pranzo si present\u00f2 di ottimo umore e parl\u00f2 de I Musici: \u00ab\"Sono entusiasta, torno in questo momento da via Asiago, dalla sede della Radio Italiana, dove ho ascoltato dodici ragazzi: bravi, bravissimi; \u00e8 un'orchestra da camera perfetta. Dodici giovani dai 18 ai 20 anni, che suonano senza direttore. L'ho detto a quei ragazzi: li ho applauditi, li ho ringraziati\"\u00bb. Toscanini fece loro regalo poi di un suo ritratto con dedica che apr\u00ec al nuovo complesso la porta di tutti i teatri del mondo. L'entusiasmo di Toscanini, del pubblico e dei critici, era una cosa insperata ma estremamente gratificante.\nFu anche membro del Trio Italiano con Nino Rossi e Benedetto Mazzacurati e del Quartetto Italiano con Gandini, Matteucci, Carlo Chiarappa.\nHa pubblicato un libro di testo, Giulio Pasquali-Remy Pr\u00ecncipe, Il Violino, Milano, Curci 1939, p.\u00a0207.\nHa fatto parte della giuria di concorsi internazionali principali, tra cui otto volte nella giuria del Premio Paganini.\nFra i pezzi da camera, il \"Concerto per violino e Orchestra n. 5 in La min.\" di Paganini a volte \u00e8 esibito con la sua cadenza."}
{"id": "5771845", "revid": "899609", "url": "https://it.wikipedia.org/wiki?curid=5771845", "title": "Tsj\u00fbkemar", "text": "Lo Tsj\u00fbkemar (in olandese: \"Tjeukemeer\") \u00e8 un lago nei Paesi Bassi. Con i suoi 22 km\u00b2 \u00e8 il pi\u00f9 grande lago della provincia della Frisia.\nGeografia.\nLo Tsj\u00fbkemar \u00e8 situato nella parte sudoccidentale della provincia della Frisia, nel territorio della municipalit\u00e0 di De Fryske Marren. Attorno al lago si trovano le localit\u00e0 di Echten, Echtenerbrug, Rohel, Delfstrahuizen et Oosterzee. Nell'area, a vocazione molto turistica, si trovano molti campeggi.\nIl lago non ha la stessa profondit\u00e0 ovunque. Le acque, nella parte nordorientale, sono molto basse e la profondit\u00e0 non \u00e8 superiore a un metro. Nel lago si trovano tre isole: Tsj\u00fbkepolle, Marchjepolle e Ganzetippe.\nStoria.\nLa forma e la superficie del lago ha subito diverse modifiche nel corso dei secoli. Le inondazioni del 1164, 1219 e 1509 sono quelle che pi\u00f9 hanno influito sull'aspetto del lago. Il lago si \u00e8 ulteriormente ingrandito a causa di incendi di aree boschive sulle proprie coste.\nVerso il 1840, venne proposto un primo progetto di bonifica del lago contemporaneamente alla bonifica dell'Haarlemmermeer. Un secondo progetto fu proposto verso il 1880, ma nessuno di questi progetti venne mai realizzato."}
{"id": "5771863", "revid": "124259732", "url": "https://it.wikipedia.org/wiki?curid=5771863", "title": "Eivind Aarset", "text": "Erede di lungo corso di una tradizione che parte dal Miles Davis elettrico, nella sua carriera ha collaborato con musicisti del calibro di Arild Andersen, Rebekka Bakken, Jan Bang, Michel Benita, Mari Boine Persen, Tore Brunborg, Lars Danielsson, i Food, Paolo Fresu, Tigran Hamasyan, Bendik Hofseth, Mike Mainieri, Marilyn Mazur, Oystein Sevag, Andy Sheppard, Sly &amp; Robbie, Torbjorn Sunde e David Sylvian.\nTuttavia, le sue esperienze pi\u00f9 significative sono quelle al fianco di quei trombettisti che hanno rivoluzionato il suono dello strumento: Jon Hassell, Arve Henriksen, e Nils Petter Molvaer.\nDopo alcuni album pubblicati con la Jazzland, ha inciso Dream logic per la ECM. Con i sodali Jan Bang ed Erik Honor\u00e9, il disco raduna una progettazione timbrica di melodie, sculture sonore e paesaggi sonori. Aarset \u00e8 un chitarrista d'avanguardia con un grande senso di suoni elettronici, fortemente espressivo. In lui, l'uso della chitarra ha pi\u00f9 la funzione di fonte sonora manipolabile e di strumento per la composizione di \"texture\" sonore che non un ruolo melodico tradizionale. Il suo stile musicale \u00e8 spesso associato al cosiddetto nu jazz.\nRichiestissimo negli studi di registrazione di mezzo mondo, \u00e8 ormai da pi\u00f9 parti considerato come uno dei pi\u00f9 significativi innovatori della chitarra elettrica del XXI secolo."}
{"id": "5771865", "revid": "1305772", "url": "https://it.wikipedia.org/wiki?curid=5771865", "title": "Gutteridge", "text": ""}
{"id": "5771867", "revid": "300067", "url": "https://it.wikipedia.org/wiki?curid=5771867", "title": "New York Tapers 1961-1962", "text": "La stagione 1961-62 dei New York Tapers fu la 1\u00aa nella ABL per la franchigia.\nI New York Tapers, che cominciarono la stagione a Washington come Washington Tapers, arrivarono quarti nella \"Eastern Division\" con un record di 31-50. Nei play-off vinsero il turno preliminare con gli Hawaii Chiefs (1-0), i quarti di finale con i Chicago Majors (1-0), perdendo poi la semifinale con i Cleveland Pipers (1-0)."}
{"id": "5771871", "revid": "1776051", "url": "https://it.wikipedia.org/wiki?curid=5771871", "title": "Guardino Colleoni", "text": "Biografia.\nDiscendente da un'antica dinastia lombarda investita da molti feudi e in seguito di grandi dignit\u00e0 nei domini della Repubblica di Venezia, in cui vanta grandissime personalit\u00e0 tra cui Bartolomeo Colleoni, ultimo conte di Solza, si laurea in giurisprudenza a Padova per meglio attendere il compito di amministrare le vaste tenute agricole di famiglia. \u00c8 stato consigliere comunale, assessore e sindaco di Vicenza, consigliere e presidente della provincia e membro della deputazione provinciale e consigliere comunale di Thiene. Eletto due volte deputato viene nominato senatore a vita nel 1909: della sua attivit\u00e0 di senatore degna di nota \u00e8 la rivendicazione all'Italia contro l'usurpazione austriaca della Cima dodici, la vetta pi\u00f9 elevata della Provincia di Vicenza e delle Prealpi vicentine, sollevata il 1\u00ba luglio 1909 promuovendo una viva agitazione patriottica in tutta la penisola."}
{"id": "5771877", "revid": "125949985", "url": "https://it.wikipedia.org/wiki?curid=5771877", "title": "Episodi di Don Matteo (decima stagione)", "text": "La decima stagione della serie televisiva italiana Don Matteo, trasmessa con il titolo di Don Matteo 10, \u00e8 composta da 26 episodi ed \u00e8 andata in onda in prima serata dal 7 gennaio al 14 aprile 2016 su Rai Uno e su Rai HD.\nCome gi\u00e0 successo per la precedente stagione ogni puntata \u00e8 stata introdotta da una \"pillola\", intitolata \"Le videoguide del Maresciallo Cecchini\" e finanziata dalla Regione Umbria, in cui i protagonisti si muovono tra alcuni dei caratteristici luoghi umbri.\nLa colpa.\nTrama.\nCeleste, la zia di Tom\u00e0s, il ragazzo argentino che vive in canonica con Don Matteo dalla nona stagione, arriva a Spoleto. Il maresciallo Cecchini architetta il fidanzamento del capitano Tommasi con la maestra di Martina, la figlia del capitano. Tommasi \u00e8 per\u00f2 innamorato di Lia, la nipote del maresciallo Cecchini, appena diventata carabiniere. Intanto Don Matteo va dall'avvocato Faggi per ritirare il certificato di propriet\u00e0 della sua Ape e vede che la signora Faggi \u00e8 stata aggredita. Una sera, Lia e Tommasi, vanno a fare una romantica passeggiata da fidanzati, ma Cecchini, ignaro dei loro sentimenti, li interrompe e conduce Tommasi a casa per presentarlo alla famiglia della maestra Marisa. Il maresciallo architetta una cena per Marisa e il capitano Tommasi, dove per caso vi sono anche Lia e il suo fidanzato di Roma, Daniele. Nel frattempo viene arrestato il marito della signora Faggi. Egli anni prima aveva provocato la perdita del figlio in un incidente d'auto. Di conseguenza i rapporti tra i coniugi si erano deteriorati e i carabinieri sospettano il marito di aver aggredito la moglie durante un ennesimo litigio. Laura e il prof. Alberto Torre, studente dell'universit\u00e0 di Perugia, diventano amici. La zia di Tom\u00e0s ha un figlio che vuole affidare all'avvocato perch\u00e9 venga dato in adozione. I Carabinieri scoprono il segreto di Celeste e la arrestano. Tom\u00e0s scopre il segreto di sua zia e vuole tenersi lui il bambino. Lia si separa dal suo fidanzato e si fidanza con Tommasi. La signora Faggi si risveglia e racconta che ad aggredirla era stata l'assistente dello Studio Legale. Ovviamente Don Matteo lo aveva scoperto prima dei Carabinieri e si era recato nello Studio Legale prima degli altri. La zia di Tom\u00e0s viene rilasciata e se ne va con il bambino.\nColpi proibiti.\nTrama.\nLia sospetta di essere incinta, ma ha paura a fare il test e rinvia anche di dire al maresciallo dell'amore fra lei e Tommasi. Un allenatore di Ju Jitsu viene minacciato dal padre di un suo allievo. In seguito l'allenatore viene ucciso. Cecchini crede che Tommasi sia ancora fidanzato con Marisa. Martina, la figlia del capitano, vede suo padre baciarsi con una donna. Non vede bene chi \u00e8, ma va subito a dirlo al nonno, che pensa che sia la maestra. Il capitano indaga sull'omicidio dell'allenatore. La madre del ragazzo il cui padre aveva litigato con l'allenatore, da ragazza era stata violentata dallo stesso allenatore. Per questo i Carabinieri arrestano suo marito. Ester, la figlia di Laura, sogna di conoscere suo padre e Tom\u00e0s cerca di rintracciarlo. Cecchini organizza una cena in famiglia con la maestra Marisa. Lia scopre che \u00e8 incinta, ma non trova il coraggio di confessarlo al capitano. Nel frattempo riescono a scoprire qualcosa riguardo alla morte di Germano, l'allenatore, attraverso delle telecamere delle gioielleria. Don Matteo parla con la direttrice della palestra dove \u00e8 stato ucciso l'allenatore. Si scopre che l'allenatore era il padre biologico dell'allievo. Tom\u00e0s va a Roma e organizza un incontro tra il padre di Ester e la bambina. Cecchini trama per far mettere insieme Marisa e il capitano. La maestra fa una visita a sorpresa al capitano mentre Lia \u00e8 in casa sua. Lia le fa una scenata e la manda via una volta per tutte. Tommasi confessa a Cecchini che \u00e8 fidanzato con Lia e il maresciallo resta turbato. Laura porta Ester all'incontro con suo padre, ma lui non ha il coraggio di farsi vedere. Ester confessa a Tom\u00e0s che le sarebbe piaciuto un padre un po' come lui. Tom\u00e0s e Laura si fidanzano. A uccidere l'allenatore, \u00e8 stata la direttrice della palestra. \nSenza via d'uscita.\nTrama.\n\u00c8 sera, e Don Matteo sulla strada guidando la sua ape nota una ragazza di nome Sabrina che cammina da sola, allora si offre di darle un passaggio e lei dice che deve andare in carcere. La mattina seguente, Natalina e Don Matteo escono per comprare una nuova bicicletta per Ester, ma sulla strada notano che una donna \u00e8 stata investita e poco pi\u00f9 in l\u00e0 dove si trova il cane della donna, Nerone, il cadavere di un uomo. I sospetti ricadono su Sabrina che viene accusata di omicidio, allora Don Matteo cerca in tutti i modi di aiutarla. Nel frattempo Cecchini progetta una nuova vita per la famiglia Tommasi - Cecchini, avendo gi\u00e0 pronta la planimetria della villa bifamiliare dove si trasferiranno il capitano e Lia dopo essersi sposati e il maresciallo con sua moglie. In seguito all'investimento di Marisa Bosco, Nerone \u00e8 affidato alle cure della perpetua e anche Ester si prende cura del cane. Nel frattempo arriva a Spoleto la sorella di Cecchini, la madre di Lia, la signora Concetta, che \u00e8 felice di vedere tutti tranne il capitano, per il quale serba rancore visto che ha convinto la figlia a diventare carabiniere. Seguendo i consigli (sbagliati) di Cecchini, Giulio cerca di avvicinarsi alla futura suocera con dei regali a lei graditi, in particolare il libro dell'Iliade tradotto da Quasimodo che la signora cercava da tanto tempo, ma in seguito a numerosi equivoci Concetta pensa che sia il fratello a farle questi regali. Tom\u00e0s \u00e8 nei guai con la finanza per il suo lavoro con gli aerei, in seguito a numerose tasse non pagate che si accumulano in una somma di 50.000 euro che non sa come pagare. Grazie a un giornale di gossip si viene a sapere che Alberto, il professore di Laura, \u00e8 molto ricco e la giovane pensa di aiutare Tom\u00e0s con i soldi che potrebbe chiedere ad Alberto, ma T\u00f2mas si rifiuta e caccia via Laura in malo modo togliendo valore a quel bacio datosi la sera prima dicendo che di ragazze ne aveva baciate molte. Durante le indagini si viene a sapere che Gino Felluca, la vittima, assumeva ex carcerati per le agevolazioni fiscali, per pagare meno tasse e la sera del delitto qualcuno aveva preso la pistola della vittima. La sera del compleanno di Concetta, la signora e il capitano, nonostante lei abbia scoperto che i regali erano opera di Giulio, litigano, e in mezzo a questa situazione Lia soffre perch\u00e9 non sa come dire a Giulio che lei \u00e8 incinta di Daniele. Grazie alle parole di Lia, Tommasi chiede scusa alla suocera e i due si riappacificano e la signora si fa una nuova idea del capitano. Nel frattempo, prima Don Matteo, e poi i carabinieri, scoprono che l'assassino \u00e8 una dipendente della fabbrica che ha aperto un negozio da parrucchiere, Alice Licini, che la sera del delitto aveva preso la pistola della vittima in fabbrica per intimorire la direttrice della banca, Marisa Bosco, dato che voleva toglierle il fido bancario non rientrando nei suoi parametri e ci\u00f2 avrebbe causato il fallimento del suo negozio e i servizi sociali avrebbero portato via sua figlia, la vittima tenta di fermarla ma dalla pistola parte un colpo e Gino Felluca muore. La signora Concetta parte per la Sicilia e Lia finalmente dice al capitano di essere incinta. Tom\u00e0s dice di essersi fatto prestare dei soldi da una banca di Perugia, ma in realt\u00e0 a darglieli \u00e8 stato un usuraio.\nDistanza di sicurezza.\nTrama.\nIn chiesa i bambini giocano con Don Matteo, ma a un certo punto una bambina di nome Francesca si sente male e arrivano i soccorsi. Subito la madre accusa due egiziani, Samuel e Kayla Negash, di aver contagiato la figlia con l'ebola. All'ospedale i due fanno le analisi del sangue, ma Samuel viene aggredito e partono le indagini, che vedono subito sospettata la madre di Francesca, ossessionata dalle malattie in seguito alla morte del marito. Nel frattempo Tommasi non vuole parlare con Lia, e il maresciallo Cecchini dopo aver origliato e capito male una telefonata tra Giulio e Lia capisce che Tommasi ha messo incinta la maestra Marisa. Allora il maresciallo fa di tutto per risolvere la faccenda facendo incontrare l'assessore Zazzi col capitano ma capito il disguido, Lia confessa allo zio di essere incinta di Daniele, e Cecchini sviene. Nel frattempo Don Matteo e i carabinieri scoprono che Samuel \u00e8 stato ferito dalla cognata che pur di restare con l'adorata nipote, avendo il cognato intenzione di ripartire per l'Egitto dopo gli episodi razzisti sempre pi\u00f9 frequenti in paese, avrebbe fatto di tutto. Presa dalla disperazione tenta addirittura di suicidarsi con la sua pistola ma le amorevoli parole di Don Matteo la salvano. A fine puntata Tommasi e Lia parlano e il capitano decide di lasciare Lia, lasciandola nello sconforto. Don Matteo a fine puntata, riesce a ottenere attraverso il consenso del giudice un lavoro per Sabrina, che lavorer\u00e0 nel capannone degli aerei con Tom\u00e0s.\nPensavo fosse amore.\nTrama.\nDon Matteo fa accogliere da Suor Maria la giovane parrocchiana Elisa, che ha lasciato il marito violento dopo esser stata picchiata per l'ennesima volta. L'uomo viene trovato morto, accoltellato, e i carabinieri arrestano Elisa, per poi scarcerarla quando viene accertato che all'ora del delitto era in canonica da Don Matteo. Assuntina torna a Spoleto dopo aver lasciato l'universit\u00e0 e inizia a cercare lavoro, aiutata dal padre. Anche Daniele torna a Spoleto ma quando Lia gli rivela di aspettare un figlio da lui, pensa di andarsene di nuovo. Nel frattempo Elisa confessa a Don Matteo di essere innamorata di lui e di voler ricominciare una nuova vita insieme, ma viene scoperto che \u00e8 stata proprio lei a uccidere il marito, pugnalandolo dopo l'ultimo episodio di violenza e ritardandone la morte con uno stratagemma per crearsi un alibi. Intanto Assuntina trova finalmente un impiego come tecnico per una compagnia telefonica mentre Daniele cambia idea e decide di restare a Spoleto con Lia e con il loro figlio in arrivo.\nFuori dal gioco.\nTrama.\nDurante un temporale, il capitano nota una macchina ferma e preoccupato decide di controllare: all'interno c'\u00e8 la fidanzata del PM Gualtiero Ferri, Margherita, che spaventata colpisce Giulio con la portiera e scappa. A Spoleto, intanto, muore il proprietario di un bar, Stefano Allievi, e i sospetti cadono su un ludopatico, Marco Costello. Il ragazzo ha gi\u00e0 problemi in famiglia, visto che ha sub\u00ecto sfratto (in seguito bloccato) insieme a sua madre, Anita, che non conosce i problemi del figlio. Nel frattempo, in caserma, procede l'identikit del presunto aggressore, che risulta somigliante al capitano. Per proteggerlo Margherita chiede di rifare l'identikit ispirandosi a Pippo, che vede passare per strada. Notando la somiglianza, il PM comincia a vessare Pippo. Alla fine grazie all'astuzia di Don Matteo, si riesce a capire chi ha ucciso il proprietario del bar, la donna delle pulizie, Federica Ortuso, che ha perso il marito, anch'esso ludopatico. La donna aveva scoperto che il proprietario del bar rubava dalle slot i soldi che i giocatori perdevano e non poteva accettare che fosse commessa una tale ingiustizia. Alla fine si capir\u00e0 il malinteso che ha visto il povero Pippo coinvolto in una faccenda alla quale era del tutto estraneo.\nNon \u00e8 colpa delle stelle.\nTrama.\nDurante una festa una ragazza malata di tumore, Giada, cade dal tetto di un edificio e il giorno dopo viene trovata in fin di vita. Accanto alla ragazza vengono trovati dei medicinali tra cui dell'ossicodone, i sospetti inizialmente sono puntati verso lo psicologo che l'aveva in cura secondo cui l'avrebbe spinta al suicidio. Ma secondo Don Matteo Giada non si sarebbe suicidata anche perch\u00e9 lo poteva fare in altri modi per via dei medicinali che portava con s\u00e9. Solo dopo si scopre che Giada \u00e8 stata spinta e i sospetti cadono sul fidanzato Tommy che era anch'esso presente alla festa avendo come movente la gelosia, infatti la ragazza era stata vista da lui con un altro ragazzo. Solo alla fine si scoprir\u00e0 che a far cadere Giada \u00e8 stata la sua compagna (Elena), grazie all'oncologo che gli ha prescritto l'ossicodone (il padre di Elena), durante un disperato tentativo di suicidio Giada ci ripensa ma Elena si voleva buttare lo stesso (per il fatto che la sua vita era un fallimento) e nel litigare Elena spinge gi\u00f9 Giada. Intanto il maresciallo Cecchini e il capitano Tommasi regalano al PM per il suo compleanno una bottiglia di champagne che avevano preso senza chiedere il permesso a Daniele. Solo dopo scopriranno che in quella bottiglia non c'era champagne ma era un'opera d'arte contenente pip\u00ec di capriolo. Solo grazie a Margherita che sbadatamente rompe la bottiglia i due carabinieri riescono a salvare la loro carriera. Tom\u00e0s scopre dentro un barattolo di crema appartenente a Sabrina una bustina con della polvere bianca, in seguito l'affronta e Sabrina gli spiega che gli serve per sopravvivere e gli racconta anche quando il suo ex fidanzato stava per uccidere la madre.\nMedical Market.\nTrama.\nDon Matteo accompagna Suor Maria dal medico e appena entrati trovano il corpo senza vita del medico, dr. Tagliabue, e di una donna incinta in fin di vita, Sara. In un primo momento le accuse cadono sul fidanzato (Ivan) ex tossico che era venuto a Spoleto per ricostruire una famiglia con Sara, secondo i carabinieri i due ragazzi stavano rubando nell'ambulatorio del dottore, il dottore li ha scoperti, ha colpito Sara e Ivan ha ucciso il dottore. Solo in seguito si scoprir\u00e0, attraverso l'assicuratore Tardoni che ha truffato la compagnia assicurativa insieme al dottor Tagliabue, che Sara doveva perdere il bambino. Quando Ivan scopre la verit\u00e0 vuole andarsene, ma Don Matteo lo convince a rimanere. Sara dopo che si risveglia dal coma non si ricorda pi\u00f9 niente e racconta che aveva deciso di non perdere pi\u00f9 il bambino, ma il dottore non era d'accordo e per questo \u00e8 convinta che sia stata lei a ucciderlo. Alla fine si scopre che a uccidere il dottore \u00e8 stata la sua assistente Ada che non era d'accordo con il folle intento del dottore, Don Matteo lo scoprir\u00e0 anche dal fatto che Ada sapeva il sesso del nascituro. Infine Sara chiamer\u00e0 la sua bambina Ada. Intanto durante l'assenza del PM Cecchini si rifugia a casa di Margherita per scappare dalle amiche melomani della moglie mentre Ester chiede aiuto a Tom\u00e0s per costruire un planetario che deve presentare a scuola a un progetto di scienze: in un primo momento il ragazzo accetta, ma poi per via del lavoro non pu\u00f2 pi\u00f9 aiutarla. Alberto per fare in modo che la bambina non ci rimanga male lo costruisce lui dicendogli poi che l'ha fatto Tom\u00e0s. \nL'amore a chilometro zero.\nTrama.\nViene trovata in fin di vita una ragazza (Valentina) amica di Don Matteo che \u00e8 cresciuta nella casa famiglia di Suor Maria. I sospetti cadono su Davide che era stato visto da dei testimoni la sera prima litigare con la ragazza e dalla continue chiamate che ha fatto alla ragazza. In seguito si scoprir\u00e0 che la ragazza usava siti d'appuntamento online e che aveva un appuntamento con un altro uomo. Quell'uomo non \u00e8 altro che Nicola Damiani suo datore di lavoro che ammette di non averla aggredita, ma che voleva solo avere un rapporto con lei, i carabinieri naturalmente non gli credono e lo arrestano. Alla fine si scoprir\u00e0, anche grazie a delle macchie di olio che sono state trovate nel vestito di Valentina, che ad averla aggredita \u00e8 stata Marcella una collega di Valentina che l'aveva vista quella sera insieme al capo. Severino ha una nuova fidanzata, ma il maresciallo Cecchini non gli crede e pensa che sia una fidanzata immaginaria solo alla fine scoprir\u00e0 che la ragazza \u00e8 vera in un primo momento (anche perch\u00e9 origlia male le telefonate) avr\u00e0 un cattivo approccio con la ragazza pensando che sia una escort e le dice di lasciare stare suo nipote solo dopo scoprir\u00e0 che la ragazza lavora in un albergo come cameriera. Intanto Alberto viene nominato cittadino onorario e invita tutta la canonica a una festa dove parteciperanno anche Tommasi che accompagner\u00e0 Margherita, Cecchini, Lia e Daniele. Alberto andr\u00e0 insieme a Laura mentre Tom\u00e0s far\u00e0 in modo che a esserci ci sia pure Sabrina grazie a un permesso speciale del carcere. Tra le due coppie (Alberto-Laura e Tom\u00e0s-Sabrina) nascer\u00e0 del tenero. \nL'uomo dei carrelli.\nTrama.\nViene trovato morto un uomo indiano (Salman) che faceva piccoli lavoretti per conto di un supermercato. Il proprietario dice di non conoscerlo, ma la moglie dell'uomo (Adele) ricorda che il direttore (Malusci) voleva fare un contratto a Salman nonostante stessero facendo tagli del personale. Cinzia (collega di Salman) confessa a Don Matteo che Malusci voleva fare il contratto a Salman perch\u00e9 aveva scoperto quattro dipendenti che rubavano nel supermercato e che erano stati licenziati. Tra questi due erano ancora a Spoleto (i coniugi Rigan\u00f2). I carabinieri scoprono inoltre un messaggio di minacce sul cellulare della vittima spedito da Tiziano Rigan\u00f2. I carabinieri arrestano quindi Tiziano. In seguito i sospetti cadranno su Malusci, si scopre che Malusci voleva riassumere i dipendenti che erano stati licenziati e scoprono inoltre che nella sua memory card ci sono foto con una sua dipendente con cui Salman ricattava Malusci. Don Matteo trova tra gli effetti personali di Salman delle poesia nella sua lingua, da queste poesia si scoprir\u00e0 che ad aver ucciso Salman \u00e8 stata Adele (la moglie del proprietario) che Don Matteo trova nell'intento di suicidarsi. Infatti Adele aveva una relazione con Salman e le poesie erano dedicate a lei, Salman voleva che Adele lasciasse il marito ma lei non voleva e durante un litigio lo ha ucciso. Il maresciallo Cecchini \u00e8 alle prese con la sua maestra delle elementari che ha perso la memoria e non si ricorda nemmeno del maresciallo e pensa che sia un altro suo alunno (l'ultimo della classe). Cecchini con i suoi metodi cerca di fargli tornare la memoria. Intanto Lia decide di andare a vivere a Roma con Daniele. Prima di partire per\u00f2 cerca di riavvicinarsi con Tommasi, ma quest'ultimo ormai non ne vuole pi\u00f9 sapere perch\u00e9 ormai aspetta un bambino da Daniele. Tom\u00e0s intanto cerca di usare la fantasia per divertirsi insieme a Sabrina nonostante lei non possa allontanarsi dal campo volo e non pu\u00f2 fare le cose che fanno le altre ragazze. \nE tu quanto vali?\nTrama.\nUn ragazzo, Francesco, viene travolto da un'auto e il giorno dopo viene trovato da Don Matteo. Francesco purtroppo perder\u00e0 l'uso delle gambe e non potr\u00e0 pi\u00f9 camminare. I sospetti cadono su Lavinia Kruger, la figlia di un ricco costruttore che alcuni avevano vista ubriaca a una festa la sera prima; in quella festa c'era anche Francesco. Inoltre la vernice trovata nel motore di Francesco sembra essere quella dell'auto di Lavinia. Durante la visita dei carabinieri Lavinia e i suoi genitori negano che sia stata lei dicendo che l'auto gli era stata rubata. Intanto in ospedale Riccardo, un amico di Francesco, dice a Don Matteo che si era lasciato con Lavinia perch\u00e9 si era innamorato di un'altra. Quella sera la madre di Lavinia incontra Giuliano, il padre di Francesco e i due litigano. La mattina seguente la signora Kruger viene trovata in fin di vita e viene subito arrestato il padre di Francesco che era stato visto la sera prima litigare con la Kruger. Don Matteo non crede che a colpire la Kruger sia stato Giuliano perch\u00e9 l'aggressione \u00e8 avvenuta nel parcheggio, mentre loro hanno discusso vicino alla panchina. In seguito Lavinia confessa a Don Matteo e poi ai carabinieri che \u00e8 stata lei a investire Francesco e che poi il padre ha coperto tutto. Tuttavia si scoprir\u00e0 che l'auto che aveva provocato l'incidente aveva il sedile troppo alto per Lavinia; inoltre Don Matteo trova nell'auto un fermacapelli appartenente alla ragazza di Riccardo. Infatti \u00e8 stato Riccardo a investire Francesco (visto che Lavinia non era in grado di guidare) e in seguito ad aggredire la Kruger che aveva inavvertitamente sentito la loro conversazione. Intanto Assuntina annuncia al maresciallo che vuole andare a convivere con il suo ragazzo; inizialmente Cecchini non \u00e8 d'accordo, ma dopo si convince perch\u00e9 scopre (fraintendendo tutto) che il ragazzo \u00e8 il figlio di un ricco produttore di olio. Solo alla fine scopre la verit\u00e0 mettendo in ridicolo anche il capitano Tommasi. Tom\u00e0s invece litiga con Sabrina che gli dice di essersi approfittata di lui solo perch\u00e9 gli serviva un lavoro per stare fuori dal carcere. Alla fine si riappacificano anche grazie a Laura che va a Parigi insieme ad Alberto ed Ester.\nLiberi dal male.\nTrama.\nDurante una notte qualcuno spara a una donna (Clara). La mattina seguente Don Matteo raggiunge Michele un amico di Clara che sta sulla sedia a rotelle che gli dice che non riesce a mettersi in contatto con Clara nonostante l'abbia chiamata diverse volte. Il parroco scopre che la donna \u00e8 stata uccisa. In seguito si scopre che la vittima aveva denunciato per truffa il dottor Nicastro (suo datore di lavoro) che viene convocato in caserma. Nicastro rivela che la donna aveva una relazione con lui e che quando si sono lasciati lei l'ha denunciato inoltre afferma che quella sera non si \u00e8 mosso dalla clinica, affermazione confermata anche da Roberta e dal signor Romei suo dipendente. Michele \u00e8 convinto che a uccidere Clara sia stato Nicastro che in passato si era rivolto a lui per poter riacquistare l'uso delle gambe e che in seguito scoprendo che era un truffatore voleva smascherarlo insieme a Clara. Inoltre Michele dice a Don Matteo che nella clinica l'unica che potrebbe parlare \u00e8 Roberta che per\u00f2 \u00e8 manovrata dal dottore. Don Matteo durante una visita nella clinica cerca di convincere Roberta che per\u00f2 non gli dice nulla mentre Nicastro cerca di convincerlo che non \u00e8 un truffatore. In seguito Michele durante una corsa con la sua hand-bike accusa un malore provocato da un medicinale trovato nella sua borraccia stesso medicinale usato da Roberta che si autoaccusa di aver avvelenato Michele per proteggere il dottore. In seguito Nicastro svela a Don Matteo che non \u00e8 stato lui a uccidere Clara perch\u00e9 Clara lo amava ancora. Infine si scoprir\u00e0 che \u00e8 stato Michele a uccidere Clara perch\u00e9 voleva lasciarlo e si \u00e8 avvelenato per far cadere le colpe su Nicastro. Cecchini e Tommasi sono alle prese con Margherita che si deve sposare con il PM. Margherita spinta anche dai due carabinieri vorrebbe scegliere le cose che piacciono a lei, ma Gualtiero \u00e8 sempre in disaccordo e vuole che per il suo matrimonio Margherita indossi l'abito appartenuto a sua madre. Abito che finir\u00e0 prima in un cassonetto, poi da un contadino che lo usa come spaventapasseri e infine finir\u00e0 strappato e modificato da Natalina. Inoltre Margherita vincer\u00e0 un concorso riguardante il suo libro di favole che Cecchini aveva senza dir niente a lei spedito. Ma Gualtiero sar\u00e0 anche contrario a questo dicendo che non \u00e8 il momento di pensare alle favole. Alla fine Margherita reagir\u00e0 alle imposizioni del PM sia per quanto riguarda il vestito sia per la premiazione del suo libro.\nPiccole stelle.\nTrama.\nUna ragazzina di 12 anni (Enrica) con un futuro d'attrice viene trovata in coma dalla madre nel suo letto dopo aver bevuto una bottiglia d'acqua contenente barbiturici. I sospetti cadono subito sulla sorella (Cecilia) perch\u00e9 \u00e8 stata lei a portarle la bottiglia, inoltre, anche da quello che aveva scritto in un tema, nutre un profondo odio verso sua sorella per via del suo successo e delle particolari attenzioni che hanno i suoi genitori verso di lei e infine per il fatto che non \u00e8 andata in ospedale a vedere sua sorella. In seguito si scoprir\u00e0 che Enrica doveva partecipare a un provino ed \u00e8 stato disdetto da qualcuno che diceva di essere suo padre. Dalla chiamata risulter\u00e0 essere Raffaele (il coach di recitazione di Enrica) che in passato \u00e8 stato anche un attore con grande successo fino a diventare con il tempo un personaggio di poco conto. Lui afferma di non aver avvelenato la ragazza anche se voleva disdire il provino considerato da lui troppo impegnativo per la ragazza, ma i carabinieri non gli credono e lo arrestano. Raffaele parlando con Don Matteo pensa che qualcuno abbia rubato i medicinali di cui faceva uso per tener lontano la droga per avvelenare Enrica pensando che sia stato Davide amico di Enrica. Davide spiega a Don Matteo che non va a trovare Enrica perch\u00e9 non sta simpatico al padre e appena se ne esce dall'aula si scorda un'agenda in cui ci sono dei disegni. Don Matteo dopo aver visto quei disegni capisce che ad avvelenarsi \u00e8 stata Enrica che non voleva partire in America, ma non sapeva come dirlo per non deludere i genitori. Intanto Margherita dopo essersi lasciata con Gualtiero va a stare da Tommasi. Il PM sconvolto fa di tutto per scoprire chi sono Nina e Giuliana le amiche di Margherita che lo hanno fatto allontanare da lui. I due carabinieri nonostante ci\u00f2 cercano di distrarlo fino a quando pedinando Margherita scoprir\u00e0 che Nina e Giuliana sono Cecchini e Tommasi promettendogli che gliela far\u00e0 pagare. Tom\u00e0s invece organizza nel suo campo volo insieme a Laura la festa di compleanno di Ester con tema la neve. Tom\u00e0s organizza una bellissima festa lasciando entusiasmati Ester, Pippo, Don Matteo e la stessa Laura. L'indomani Laura per ringraziarlo gli prepara la colazione e gli chiede se pu\u00f2 venire alla festa della famiglia a scuola di Ester. Il ragazzo accetta, ma gli strozzini a cui deve i soldi gli fanno saltare un capannone con una bomba e questo porta Tom\u00e0s a non andare alla festa. La sera Laura lo rimprovera per non essere venuto alla festa e Tom\u00e0s gli risponde dicendo che lei e sua figlia non sono il centro del mondo.\nCAM-MOM.\nTrama.\nUn ragazzo viene aggredito e trovato in fin di vita in un sottopasso. La prima sospettata \u00e8 Giulia, una donna che si mette nuda in un sito di cam-girl e secondo i carabinieri Riccardo l'aveva scoperto e minacciava di dirlo alla figlia se non si fossero incontrati. In seguito i carabinieri scoprono nel computer di Riccardo un sacco di video di scherzi e pensano che l'aggressore potrebbe essere la vittima di uno di questi scherzi. In seguito sotto accusa finisce Milone, un insegnante di Riccardo che era stato vittima dei suoi scherzi e che gli aveva spedito dei messaggi con minacce, inoltre Milone aveva avuto uno sgradevole episodio con il padre del ragazzo che gli aveva sbattuto in testa il registro per aver messo un brutto voto al ragazzo. Delia (la figlia di Giulia) scappa di casa dopo un litigio con la madre, due studenti raccontano a Don Matteo che Riccardo voleva fare uno scherzo a Delia dandole un appuntamento nel sottopasso per farle vedere le foto della madre. Don Matteo trova Delia che gli racconta di non essere mai andata all'appuntamento perch\u00e9 il fratello Giuseppe, mentre lei era sotto la doccia, aveva risposto a una chiamata di Riccardo in cui disdiceva l'appuntamento. In realt\u00e0 Giuseppe ha simulato la chiamata e per proteggere la sorella \u00e8 andato all'appuntamento al posto della ragazza e l\u00ec ha aggredito Riccardo dopo che gli ha insultato la madre facendogli vedere anche le foto. I due carabinieri sono ai ferri corti con il PM che li minaccia di trasferirli a Gallicchio al primo errore che faranno. In seguito, dopo una serata passata con Margherita per festeggiare la pubblicazione del suo libro, si ritirano a casa con lei ubriaca, e dopo averla accompagnata a casa, Margherita esce di nascosto e ritorna a bere. In seguito Tommasi e Cecchini non hanno pi\u00f9 notizie di Margherita e non riescono a mettersi nemmeno in contatto con lei. Da una descrizione fatta dalla figlia di Cecchini che l'aveva vista la sera prima e da alcune telefonate strane del PM pensano che Gualtiero abbia rapito Margherita e che la vuole drogare. Alla fine pedinando Gualtiero e scoprono Margherita in un casolare con vicino delle siringhe e minacciano il PM di arrestarlo dandogli dell'assassino e del maniaco. Solo che le siringhe erano della sua cavalla incinta che Margherita era venuta a trovare. In canonica Pippo si allena con Natalina per partecipare a una gara di burraco, ma Pippo non ha proprio idea di come si giochi cos\u00ec si fa aiutare da Alberto che gli suggerisce da un auricolare che mosse fare; alla fine prende coraggio e si toglie l'auricolare, pensando di farcela da solo, ma torna a casa e dice di aver perso.\nLa promessa.\nTrama.\nI carabinieri indagano sull'aggressione di una donna che aveva abbandonato il figlio (Lorenzo) 10 anni prima, il quale nel frattempo \u00e8 divenuto una promessa del calcio. L'aggressione della donna fa ricadere subito i sospetti su Lorenzo che alla fine si riveler\u00e0 innocente, poich\u00e9 ad aggredire la donna \u00e8 stato Jonathan, figlio della donna e fratello di Lorenzo. Nel frattempo Cecchini si occupa di un piccolo cagnolino abbandonato e trovato da Assuntina. Il capitano Tommasi, invece, deve risolvere il problema di Margherita che \u00e8 parecchio condizionata dall'aver lasciato il fidanzato Gualtiero. Don Matteo, dall'altra parte, cerca un punto di incontro tra Sabrina e i suoi genitori affinch\u00e9 si ricongiungano. La verit\u00e0, per\u00f2, si rivela diversa da quella conosciuta e la madre della ragazza svela un dettaglio sconosciuto a tutti. \nLa vita \u00e8 un film.\nTrama.\nI nostri gendarmi si trovano ad affrontare un caso di omicidio: Suor Eleonora, del convento di Suor Maria viene uccisa mentre \u00e8 fuori a pregare. Indagando si scopre che prima di prendere i voti, la vittima aveva avuto problemi di droga ed era anche madre di una figlia, abbandonata in ospedale dopo il parto. Ella diviene la prima sospettata, avendo movente e nessun alibi. Riconosciuta innocente, la soluzione del caso giunge dopo molte altre indagini: a uccidere suor Eleonora \u00e8 stata una novizia del convento, di origine rumene che aveva sfruttato ragazzine e messe sulla strada. Alcune erano state salvate da suor Eleonora che aveva anche conosciuto colei che stava a capo di questo giro di sfruttamento, ora novizia per proteggere il suo passato, ignoto alle altre suore eccetto che a lei. Nel frattempo, in casa Tommasi, si stabilisce Natalina che ha subito uno shock elettrico e avendo perso la memoria, pensa che Tommasi sia suo marito. La colpa dell'incidente ovviamente risiede nel maresciallo Cecchini che ha causato lo shock elettrico a Natalina. Al termine tutto si risolve e Natalina torna in canonica da Don Matteo. \nL'amico ritrovato.\nI nostri amici si trovano a Gubbio per festeggiare i 20 anni da quando don Matteo ha fondato l'associazione amici del Brasile. Durante la festa incontra un suo vecchio amico (Salvatore Marrias) che si scopre essere l'usuraio di Tomas. La sera Salvatore viene assassinato e la colpa cade su Tomas perch\u00e9 per la stradina dove \u00e8 morta la vittima sono stati trovati tracce di pneumatici della moto del ragazzo, che era andato a cercare Sabrina. Poco dopo Sabrina va a parlare con don Matteo e gli spiega che aveva dato appuntamento a Salvatore: per salvare Tomas era disposta a consumare con lui, ma lui rifiut\u00f2. Cos\u00ec la colpa cade su Sabrina. Alla fine si scopre che \u00e8 stato il \" capo\" di Marrias a ucciderlo perch\u00e9 Salvatore voleva smettere di rovinare le persone. Intanto Margherita ha procurato dei danni a Tommasi mandandolo pi\u00f9 volte al pronto soccorso. Il PM Ferri ospite di Porta a Porta si addormenta durante la diretta per colpa dei biscotti di Margherita.\nLe due madri.\nTrama.\nI nostri sono alle prese con il caso di omicidio dello chef Paolo Ravasio. La situazione si rivela sin da subito molto intricata. I sospetti si concentrano su una tale Veronica, vista litigare con lo chef la sera prima dell\u2019omicidio. Una confessione della stessa fa conoscere che lei aveva affittato l\u2019utero per permettere allo chef e alla moglie di avere un figlio, poi rifiutato dopo l\u2019ecografia del terzo mese. Ulteriori indagini di vario tipo, portano i sospetti a concentrarsi sulla moglie dello chef, Alessandra, ricattata dal figlio naturale di Veronica. Alla fine si scoprir\u00e0 che ad aver ucciso lo chef \u00e8 stato il suo aiuto cuoco Filippo, poich\u00e9 Ravasio aveva deciso di non partire pi\u00f9 per Londra dove i due avrebbero dovuto aprire un ristorante insieme.\nNel frattempo una linea rosa nasce: Margherita \u00e8 follemente innamorata del capitano ma ha paura a dichiararsi, temendo di perdere anche l\u2019amicizia che ha con lui. Il maresciallo escogita un piano che mette di mezzo Ghisoni, per far fare al capitano il primo passo e dichiararsi ma come al solito la cosa scappa di mano.\nLa diva.\nTrama.\nA Spoleto c\u2019\u00e8 la gara dei vaporetti e Amelie Rosario \u00e8 la madrina della festa. La felicit\u00e0 per la gara non tarda a venir meno a causa di un omicidio: viene trovato morto Antonio Morandini, manager della madrina. Viene messa agli arresti domiciliari la madrina, sospettata dell\u2019omicidio, che per\u00f2 non ricorda se e perch\u00e9 ha litigato con il manager. Grazie a delle e-mail si scopre che Morandini vendeva a un giornale scandalistico delle info private sulla Rosario e si pensa che sia questo il movente. La situazione cambia quando si scopre che Amelie Rosario aveva cambiato il suo testamento a favore di Morandini, eliminando quindi la figlia Lorenza che sarebbe divenuta l\u2019unica erede del patrimonio. I sospetti ricadono su quest\u2019ultima ma alla fine si scoprir\u00e0 che a ucciderlo \u00e8 stata Giuliana, cognata di Amelie, che aveva sempre tentato di proteggere Lorenza da sua madre, affinch\u00e9 non si riavvicinassero dopo che Amelie aveva preferito la carriera all'essere madre. Nel frattempo si svolge la gara dei vaporetti, vinta al termine dal team canonica. Grazie a un trucco per farlo ingelosire, Margherita riesce finalmente a far confessare pubblicamente a Giulio il loro fidanzamento. Il PM Gualtiero Ferri, scoperta la relazione, decide per un trasferimento.\nL'inganno.\nTrama.\nDon Matteo trova in fin di vita un giovane investigatore privato. Intanto Lia ritorna a Spoleto e oltre a fare i conti con le ultime novit\u00e0 deve affrontare anche la sua famiglia.\nL'ultimo ricordo.\nTrama.\nI carabinieri indagano su un uomo che soffre di un disturbo della memoria e potrebbe aver ucciso una donna senza ricordarsene. Intanto il parto di Lia \u00e8 alle porte e Cecchini non vuole trovarsi impreparato.\nResurrezione.\nTrama.\nRaffaele e Cristiana, amici di Don Matteo, sono fratello e sorella e sono proprietari di un podere per la produzione di olio. A completare la gestione familiare dello stesso ci sono Valerio, il botanico che ha saputo selezionare gli ulivi in modo da non farli attaccare dai parassiti e marito di Cristiana, e Manuela, fidanzata di Raffaele: il marito di Manuela \u00e8 morto 10 anni fa senza che il cadavere sia mai stato ritrovato e la ragazza si \u00e8 cos\u00ec trovata da sola con un figlio, Niccol\u00f2, da crescere: il rapporto tra il bambino e Raffaele \u00e8 molto buono. Ma la felicit\u00e0 della famiglia viene interrotta da un omicidio: la vittima \u00e8 proprio Raffaele. Il primo sospettato \u00e8 un senzatetto che girava per il podere della vittima. Le indagini riveleranno che si tratta di Giorgio, che altri non \u00e8 che il marito di Manuela: l'uomo infatti non \u00e8 morto come si credeva: l'uomo, un ex-militare e commilitone di Raffaele, non sopportava di aver ucciso per errore un bambino mentre era in guerra, scambiandolo per un corriere delle bombe.Manuela in seguito confessa che il podere una volta apparteneva a lei e suo marito, solo successivamente lo ha passato a Raffaele e sua sorella, visto l'impegno che l'uomo ci metteva nel podere e l'affetto che egli donava tanto a lei quanto al figlio. Ma il ritorno di Giorgio avrebbe significato, per Manuela, la perdita totale del podere, dal momento che Manuela, per la legge, era ancora legata a Giorgio, di conseguenza nel momento in cui Giorgio era tornato lei avrebbe dovuto seguire il marito, ora non pi\u00f9 proprietario, davanti alla legge, del podere. Si scopre poi che Giorgio premette il grilletto che uccise il bambino su ordine proprio di Raffaele, suo superiore, e si era assunto ogni responsabilit\u00e0 essendo stato lui ad avere sparato. La verit\u00e0 verr\u00e0 a galla quando Don Matteo scopre che Valerio collabora con la Caritas: durante il volontariato, l'uomo aveva scoperto che Giorgio era in citt\u00e0 e lo aveva detto al cognato, il quale, preso dai sensi di colpa di quell'ordine, aveva successivamente deciso di restituire il podere a Giorgio. Valerio, vedendo crollare tutto quello per cui aveva lavorato, lo ha ucciso in un raptus.\nTomas \u00e8 alle prese con il campo volo che non riceve contributi e non riesce a pagare le tasse. Decide cos\u00ec, su consiglio di Sabrina, di tentare una mossa disperata: dare fuoco al campo volo per riscattare l'assicurazione, ma il piano viene bloccato dallo stesso Tom\u00e0s quando scopre la verit\u00e0 su Sabrina\nA casa Cecchini nel frattempo arriva Lia, con il piccolo Antonio e la madre di Lia. Sparisce il camicino della fortuna che avrebbe dovuto esser dato in dono al piccolo nel giorno del battesimo. Questo sparisce e in casa Cecchini iniziano strani rituali per togliere al piccolo la maledizione che sarebbe stata portata dalla scomparsa del camicino: si scoprir\u00e0 poi che tutto quello che era successo era stato architettato da Martina, gelosa del cuginetto (ma rimarr\u00e0 un segreto tra la bambina e il nonno)\nIl contagio.\nTrama.\nI carabinieri indagano su un nuovo caso di omicidio: una ragazza viene trovata morta nella piscina di un centro benessere. I primi sospetti ricadono sulla PM Volpi, lasciatasi con il marito, dopo aver scoperto una storia d'amore tra il coniuge e la vittima. Ulteriori indagini fanno ricadere i sospetti sul marito della Volpi, che potrebbe essere stato contagiato dalla vittima, sieropositiva. Al termine si scopre che a uccidere la ragazza \u00e8 stata la sua amica Lucilla, che l'aveva contagiata a causa di un ago non sterilizzato durante la somministrazione di una flebo.\nNel frattempo Tomas va alla ricerca di Sabrina, scomparsa dopo un litigio. \nUltimo giro di giostra.\nTrama.\nI carabinieri sono alle prese con un caso di aggressione. Silvio, la vittima, \u00e8 figlio di una famiglia di giostrai, della quale per\u00f2 non aveva deciso di seguire la tradizione, per seguire la sua vocazione. Il primo sospettato \u00e8 il padre, contrario alla sua scelta. Successivamente entra in gioco una donna che si pensa fosse l'amante di Silvio, ragion per cui la vocazione sarebbe stato solo un pretesto per scappare con lei. Dopo numerose indagini ulteriori, come sempre, sar\u00e0 don Matteo a far luce sul caso. Ad aggredire Silvio \u00e8 stato il ragazzo di Anna, sorella della vittima. Egli voleva che le giostre passassero in mano a lei, affinch\u00e9 anche Anna potesse avere le stesse opportunit\u00e0 del fratello. \nNel frattempo, Tommasi \u00e8 alle prese con delle scelte d\u2019amore. Chi sceglier\u00e0 tra Lia e Margherita? \nLa fuga.\nTrama.\nTomas riceve una chiamata da Sabrina, ma prima di capire cosa stia succedendo si sente uno sparo. La ragazza, grazie a una chiamata anonima al 118, viene portata in ospedale da una fabbrica tessile fuori Spoleto dove, si scopre, era a fare una rapina con il suo ex fidanzato, con il quale aveva tentato di uccidere la madre. Si sospetta sia stato lui a spararle ma cos\u00ec non sar\u00e0. Il fine intuito del nostro amico in tonaca riveler\u00e0 che a tentare di uccidere Sabrina \u00e8 stato Fulvio, il capo reparto dell\u2019azienda. Si scopre che la fabbrica tessile voleva trasferire tutte le sue macchine in Polonia per ridurre i costi di produzione. Fulvio, la notte della rapina, aveva visto Sabrina e temeva che essa potesse rivelare quanto stavano facendo nell'azienda e le ha sparato per timore. Nel frattempo molti eventi si intrecciano: a Spoleto arriva Alessandra, una ragazza di Napoli, che ha il cuore di Patrizia, figlia di Cecchini. Anche Tommasi porta una scossa sulla linea rosa della fiction annunciando le sue nozze con Margherita. Anche il maresciallo ci mette del suo: decide di partecipare a un talent su Radio2 dove gli verr\u00e0 chiesto di fare un annuncio per dare credito alla donazione degli organi.\nNei secoli fedele.\nTrama.\nAlessandra, la ragazza arrivata a Spoleto, sparisce misteriosamente. Visti gli indizi trovati, tutto fa pensare a un omicidio e il primo a essere sospettato \u00e8 Gaetano Siviero, camorrista ed ex ragazzo di Alessandra. Egli per\u00f2 viene trovato ucciso poco dopo. Viene inquisito il maresciallo Cecchini poich\u00e9 completamente uscito di senno a causa della scomparsa della ragazza. Le indagini per\u00f2 conducono verso un'altra persona: Emanuela Tammaro, ragazza di Siviero, che si era messa con lui solo per ottenere la giustizia mai avuta. Aveva infatti perso la sua piccola figlia in un attacco camorristico, compiuto da Siviero. Al termine delle indagini si scopre che il colpevole \u00e8 Francesco, fratello di Alessandra. I due avevano inscenato tutto, al fine di far arrestare Siviero, poich\u00e9 sapevano che era un camorrista. Nel frattempo Margherita e Giulio sono alle prese con la difficile organizzazione del matrimonio. Lia, innamorata di Giulio, si propone di aiutare Margherita nell'organizzazione con lo scopo di sabotare tutto. Dopo aver capito che non sarebbe stato facile sabotare il tutto, Lia si dichiara a Giulio, spiegandogli che aveva fatto tutto volontariamente, facendo infuriare il capitano. Al termine la cerimonia delle nozze avr\u00e0 luogo ma con una sorpresa: Giulio dir\u00e0 di no a Margherita, avendo capito di amare veramente Lia. Margherita, fuggita dalla chiesa, se ne andr\u00e0 con il PM Ferri. "}
{"id": "5771892", "revid": "101768", "url": "https://it.wikipedia.org/wiki?curid=5771892", "title": "Vallelaghi", "text": "Vallelaghi \u00e8 un comune italiano sparso di abitanti appartenente alla valle del Sarca, provincia autonoma di Trento in Trentino-Alto Adige.\n\u00c8 stato istituito il 1\u00ba gennaio 2016 dall'unione dei comuni di Padergnone, Terlago e Vezzano, che ne costituisce il capoluogo."}
{"id": "5771893", "revid": "339392", "url": "https://it.wikipedia.org/wiki?curid=5771893", "title": "CD Shop Mozart Danilovgrad", "text": ""}
{"id": "5771897", "revid": "287204", "url": "https://it.wikipedia.org/wiki?curid=5771897", "title": "Marmaduke (disambigua)", "text": ""}
{"id": "5771904", "revid": "287204", "url": "https://it.wikipedia.org/wiki?curid=5771904", "title": "Tito Barbini", "text": "Biografia.\nImpegnato giovanissimo nella Federazione Giovanile Comunista e nel movimento studentesco fu uno dei protagonisti in Toscana della stagione di lotta del sessantotto.\nEletto Sindaco di Cortona nel 1970, all\u2019et\u00e0 di 23 anni, ha svolto questa funzione istituzionale fino al 1980. \u00c8 stato poi presidente della provincia di Arezzo. Segretario della federazione aretina del PCI, nel 1984 \u00e8 stato anche membro del Comitato Centrale dello stesso fino al XIX Congresso. Eletto consigliere regionale nel maggio 1990, ha ricoperto gli incarichi di assessore alla sanit\u00e0, all'urbanistica e all'agricoltura nella Giunta Regionale della Toscana per oltre quindici anni. \u00c8 stato tra i fondatori del Partito Democratico.\nAmico personale di Fran\u00e7ois Mitterrand, fin dagli anni dei loro rispettivi incarichi amministrativi. Nel 2004 ha interrotto la sua esperienza politica, lasciando tutti gli incarichi politici e istituzionali per intraprendere un viaggio lungo 100 giorni, con uno zaino come unico bagaglio, che lo ha portato dalla Patagonia all'Alaska. Al ritorno ha scritto del viaggio nel libro \"Le nuvole non chiedono permesso\" . Da allora non ha pi\u00f9 smesso di viaggiare e di raccontare luoghi e incontri, con libri di successo che oggi lo propongono come uno dei grandi scrittori di letteratura di viaggio in Italia. Malgrado l\u2019abbandono degli incarichi politici e amministrativi mantiene viva la passione per la politica, quale luogo di possibilit\u00e0 di cambiamento e utopie. Nel 2016 \u00e8 uscito il libro \"Quell'idea che ci era sembrata cos\u00ec bella -Da Berlinguer a Renzi, il lungo viaggio\u201d. Cinquant'anni di vita politica e istituzionale nel filo di un racconto sul fallimento storico del comunismo."}
{"id": "5771905", "revid": "2022787", "url": "https://it.wikipedia.org/wiki?curid=5771905", "title": "Borgo Chiese", "text": "Borgo Chiese \u00e8 un comune italiano sparso di abitanti della provincia autonoma di Trento in Trentino-Alto Adige.\nIl comune \u00e8 stato istituito il 1\u00ba gennaio 2016 dalla fusione dei preesistenti comuni di Brione, Cimego e Condino, di cui quest'ultimo \u00e8 sede municipale."}
{"id": "5771917", "revid": "281901", "url": "https://it.wikipedia.org/wiki?curid=5771917", "title": "Sigano", "text": ""}
{"id": "5771923", "revid": "729019", "url": "https://it.wikipedia.org/wiki?curid=5771923", "title": "Kim Hak-min", "text": "Gioca nel ruolo di schiacciatore nei Korean Air Jumbos.\nCarriera.\nLa carriera di Kim Hak-min inizia nei tornei scolastici sudcoreani, prima di giocare a livello universitario per la Kyung Hee University: al termine della carriera universitaria, nel 2006, riceve inoltre le prime convocazioni nella nazionale sudcoreana. Nel 2006 viene selezionato come prima scelta al primo turno del draft dai Korean Air Jumbos, esordendo cos\u00ec in V-League nella stagione 2006-07, venendo premiato come miglior esordiente del torneo, per poi aggiudicarsi il primo trofeo della propria carriera, vincendo la Coppa KOVO 2007; nella stagione successiva raggiunge invece le finali scudetto.\nNelle annate successive si classifica due volte consecutive al terzo posto in campionato, prima di tornare in finale scudetto nel campionato 2010-11, nel quale conquista anche la Coppa KOVO 2011, ci\u00f2 nonostante fa incetta di premi individuali, ricevendo anche diversi titoli di MVP in campionato, oltre che quello in coppa nazionale; con la nazionale vince la medaglia di bronzo ai XVI Giochi asiatici. Raggiunge altre due finali scudetto nei campionati 2011-12 e 2012-13, perse sempre contro i Samsung Bluefangs, ma, nonostante le sconfitte, ricevi ancora due titoli di miglior giocatore in campionato.\nDopo aver annunciato il proprio ritiro dalla pallavolo giocata, dopo circa un anno e mezzo di inattivit\u00e0, torna in campo nel gennaio 2015, disputando la fase finale della stagione 2014-15, sempre coi Korean Air Jumbos."}
{"id": "5771929", "revid": "1318658", "url": "https://it.wikipedia.org/wiki?curid=5771929", "title": "Organi della chiesa di Saint-Germain-l'Auxerrois a Parigi", "text": "Gli organi della chiesa di Saint-Germain-l'Auxerrois a Parigi sono due strumenti storici:\nStoria.\nIl primo organo della chiesa di Saint-Germain-l'Auxerrois venne costruito nella seconda met\u00e0 del XV secolo; di modeste dimensioni, si trovava lungo una delle pareti laterali della navata maggiore, poggiante su una cantoria a nido di rondine. Fu restaurato radicalmente nel 1648 da Jean Bessart e, dopo l'installazione del grande organo in controfacciata (1791), se ne perse ogni traccia.\nL'11 maggio 1787, due anni prima dell'inizio della Rivoluzione francese, il Conseil du Roi stabil\u00ec che la Sainte-Chapelle, situata all'interno del complesso dell'antico palazzo reale, sull'\u00cele de la Cit\u00e9, fosse chiusa al culto. Per la cappella palatina, nel 1771, era stato costruito un organo a canne da Fran\u00e7ois-Henri Clicquot, con cassa lignea disegnata da Pierre-No\u00ebl\nRousset e realizzata tra il 1756 e il 1756; venne inaugurato il 25 marzo 1771 con un concerto di B\u00e9nigne Balbastre e Louis-Claude Daquin. Tale strumento, la cui cassa fu riadattata utilizzando parti degli organi della collegiata di Saint-Honor\u00e9 (chiusa nel 1790 e successivamente demolita) e della cappella dell'\u00c9cole militaire, venne installato nella chiesa di Saint-Germain nel 1791. Aveva 36 registri su quattro manuali e pedale, per un totale di 2209 canne.\nNel corso del XIX secolo, l'organo sub\u00ec una serie di interventi: la prima fu ad opera di Louis-Paul Dallery nel 1838, lo stesso anno in cui John Abbey costru\u00ec un secondo strumento per la chiesa per l'accompagnamento del canto durante le liturgie; tra il 1847 e il 1850 Pierre-Alexandre Ducroquet oper\u00f2 diverse modifiche, tra cui la riduzione dei manuali da quattro a tre, e la sostituzione di alcuni registri; nel 1864, Joseph Merklin install\u00f2 la leva Barker, sostitu\u00ec altri registri e reinton\u00f2 il materiale fonico.\nDurante il XX secolo, ambedue gli strumenti furono oggetto di modifiche: l'organo del coro da parte di Joseph Merklin (1900), poi della ditta Hermann (1961) e di Bernard Dargassies (1995); quello maggiore, invece, venne restaurato nel 1970-1980 da Adrien Maciet, che ripristin\u00f2 i due registri \"Trompette 8\"' del \"Grand-Orgue\" di Clicquot, dei quali il primo era stato trasformato in \"Bombarde 16'\". Nel 1995 smise di funzionare, fino al 2005, quando intervenne Michel Goussou; nel 2008, Laurent Plet, grazie ad un finanziamento della citt\u00e0 di Parigi, effettu\u00f2 un intervento di manutenzione straordinaria, con revisione dell'intonazione, lasciando tuttavia ai fondi l'impostazione romantica data da Merklin nel 1864.\nLa cassa dell'organo maggiore \u00e8 stata dichiarata monumento storico di Francia nel 1862, mentre la parte strumentale lo \u00e8 dal 15 giugno 1961.\nOrgano maggiore.\nL'organo maggiore \u00e8 situato sulla cantoria in controfacciata; essa, costruita su progetto di Claude Bacarit nel 1745 o 1754, presenta tre arcate a sesto acuto, delle quali la maggiore pi\u00f9 larga, poggianti su quattro colonne, i cui capitelli sono decorati con festoni ad altorilievo.\nIl materiale fonico \u00e8 integralmente accolto all'interno della cassa lignea barocca, uno dei primi esempi dello stile Luigi XVI. Questa venne progettata da Pierre-No\u00ebl Rousset nel 1752 e realizzata tra il 1756 e il 1757. Leggermente concava, presenta ai lati due tourelles e, al centro, tre serliane, all'interno delle quali sono accolte le canne di mostra, con bocche \"a scudo\"; l'architettura \u00e8 decorata con drappeggi e festoni e, al di sopra della serliana centrale, la statua del \"Re David\". Il corpo tergale venne aggiunto nel 1771; lo schema di ripartizione delle canne di mostra \u00e8 quello classico, con tre tourelles, delle quali la centrale pi\u00f9 bassa.\nLa consolle \u00e8 a finestra e risale all'intervento di Joseph Merklin del 1864; essa dispone di tre tastiere di 54 note ciascuno (\"Do\"-\"Fa\") e pedaliera dritta di 27 note (\"Do\"-\"Re\"); i registri sono azionati da pomelli ad estrazione, posti su pi\u00f9 colonne verticali ai lati dei manuali. Il sistema di trasmissione \u00e8 integralmente meccanico.\nLa disposizione fonica \u00e8 la seguente:\nOrgano del coro.\nL'organo del coro si trova al di sotto della seconda arcata di sinistra del coro.\nLo strumento si articola in un unico corpo, e l'intero materiale fonico \u00e8 alloggiato all'interno di una cassa lignea in stile neogotico, riccamente decorata con rilievi architettonici e guglie. La mostra \u00e8 inserita all'interno di tre monofore ogivali, delle quali la centrale \u00e8 pi\u00f9 ampia e sormontata da una slanciata ghimberga, con alla sommit\u00e0 la statua di un \"Angelo musicante\"; le canne di facciata hanno le bocche \"a mitria\".\nLa consolle, fissa, \u00e8 posta tra gli stalli del coro, davanti alla parete anteriore della cassa; essa dispone di due manuali di 54 note ciascuno (\"Do\"-\"Fa\") e pedaliera dritta di 27 note (\"Do\"-\"Re\"). La trasmissione \u00e8 mista: meccanica per i manuali e i registri ed elettrica per il pedale.\nDi seguito la disposizione fonica attuale:\nLa disposizione originale, invece, era la seguente:"}
{"id": "5771946", "revid": "77510615", "url": "https://it.wikipedia.org/wiki?curid=5771946", "title": "Crisi finanziaria del 2007", "text": ""}
{"id": "5771948", "revid": "765851", "url": "https://it.wikipedia.org/wiki?curid=5771948", "title": "25884 Asai", "text": "25884 Asai \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 1,9546753\u00a0UA e da un'eccentricit\u00e0 di 0,0803059, inclinata di 21,56233\u00b0 rispetto all'eclittica.\nL'asteroide \u00e8 dedicato a Yoshihiko Asai, professore alla Higashi Nippon International University."}
{"id": "5771950", "revid": "86599", "url": "https://it.wikipedia.org/wiki?curid=5771950", "title": "34817 Shiominemoto", "text": "34817 Shiominemoto \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 1,8791623\u00a0UA e da un'eccentricit\u00e0 di 0,1181398, inclinata di 22,22824\u00b0 rispetto all'eclittica."}
{"id": "5771952", "revid": "86599", "url": "https://it.wikipedia.org/wiki?curid=5771952", "title": "36424 Satokokumasaki", "text": "36424 Satokokumasaki \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3053557\u00a0UA e da un'eccentricit\u00e0 di 0,1114409, inclinata di 3,98241\u00b0 rispetto all'eclittica."}
{"id": "5771969", "revid": "1566286", "url": "https://it.wikipedia.org/wiki?curid=5771969", "title": "Willeke van Ammelrooy", "text": "Biografia.\nHa frequentato la famosa Scuola d'Arte Drammatica di Amsterdam. A 27 anni ha cominciato recitare nel film \"Mira\" del 1971.\nNel 1995 \u00e8 stata la protagonista del film \"L'albero di Antonia\", vincitore dell'Oscar al miglior film straniero.\n\u00c8 sposata con il cantante lirico Marco Bakker.\nDoppiatrici italiane.\nNelle versioni in italiano dei suoi lavori, Willeke van Ammelrooy \u00e8 stata doppiata da:"}
{"id": "5771971", "revid": "1573940", "url": "https://it.wikipedia.org/wiki?curid=5771971", "title": "Siganus luridus", "text": "Siganus luridus (), noto in italiano come sigano, , \u00e8 un pesce osseo marino appartenente alla famiglia Siganidae.\nDescrizione.\nQuesto pesce ha una sagoma ovale e corpo compresso lateralmente. La bocca \u00e8 piccola (non raggiunge l'occhio) ma con labbra evidenti. Il muso \u00e8 ottuso e rivolto in basso. Denti incisiviformi. Scaglie molto piccole e poco visibili. Pinna dorsale con una lunga parte anteriore a raggi spinosi acuti (di cui il primo brevissimo, rivolto anteriormente, e spesso infossato nella pelle) e una pi\u00f9 breve posteriore a raggi molli. La pinna anale ha da 8 a 10 raggi spinosi seguiti da raggi molli. I margini posteriori della pinna dorsale e della pinna anale sono rotondeggianti. La pinna caudale ha margine tronco o leggermente arrotondato. La colorazione \u00e8 variabile anche su base geografica, in genere piuttosto uniforme, bruna o verdastra con del giallo sulle pinne. La livrea notturna \u00e8 marmorizzata.\nLa taglia massima nota \u00e8 di 30 cm ma normalmente sui 20 cm.\nDistribuzione e habitat.\nQuesta specie \u00e8 endemica dell'Oceano Indiano occidentale compresi il mar Rosso e il golfo Persico. In seguito alla migrazione lessepsiana ha colonizzato la parte orientale del mar Mediterraneo. Attualmente (2015) \u00e8 molto comune lungo le coste di Creta e continentali dalla Cirenaica all'isola di Rodi. Pi\u00f9 raro sulle coste tunisine e della Grecia continentale. Vi sono segnalazioni dalla Francia meridionale (Provenza), dall'Albania, dalla Croazia e dal canale di Sicilia\nCostiero, non si trova a pi\u00f9 di 20 metri di profondit\u00e0. Vive su fondi duri corallini con presenza di sedimento e di vegetazione. Nel Mediterraneo popola fondi duri ricchi di copertura algale.\nBiologia.\nI giovanili sono fortemente gregari e formano fitti banchi, gli adulti sono solitari o si riuniscono in piccoli gruppi, spesso frammisti ad altre specie. Quando viene minacciato erige i raggi spinosi tossici delle pinne.\nAlimentazione.\n\"S. luridus\" ha una dieta erbivora si nutre (in Mediterraneo) soprattutto di alghe brune dei generi \"Padina\", \"Sargassum\", \"Dictlyotales\" e \"Sphacelaria\". I giovanili sono planctofagi.\nRiproduzione.\nAvviene in primavera ed estate. Le uova e le larve sono pelagiche e si trovano nei pressi della superficie.\nPesca.\nLa pesca a questa specie non ha un interesse rilevante, ne vengono catturate piccole quantit\u00e0 con le reti da posta e, occasionalmente, con le reti da circuizione. Le sue carni hanno provocato numerosi casi di ciguatera.\nAcquariofilia.\nPare che non si adatti bene alla vita in acquario.\nVeleno.\nI raggi delle pinne sono velenosi, le punture sono molto dolorose ma non mortali. Inoltre il consumo della carne ha causato ciguatera."}
{"id": "5771973", "revid": "86599", "url": "https://it.wikipedia.org/wiki?curid=5771973", "title": "31230 Tuyouyou", "text": "31230 Tuyouyou \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6865414\u00a0UA e da un'eccentricit\u00e0 di 0,1462452, inclinata di 14,21316\u00b0 rispetto all'eclittica."}
{"id": "5771974", "revid": "300067", "url": "https://it.wikipedia.org/wiki?curid=5771974", "title": "Philadelphia Tapers 1962-1963", "text": "La stagione 1962-63 dei Philadelphia Tapers fu la 2\u00aa e ultima nella ABL per la franchigia.\nAl momento del fallimento della lega, i Philadelphia Tapers erano quinti con un record di 10-18."}
{"id": "5771991", "revid": "300067", "url": "https://it.wikipedia.org/wiki?curid=5771991", "title": "Chicago Majors 1961-1962", "text": "La stagione 1961-62 dei Chicago Majors fu la 1\u00aa nella ABL per la franchigia.\nI Chicago Majors arrivarono terzi nella \"Eastern Division\" con un record di 39-44. Nei play-off persero i quarti di finale con i New York Tapers (1-0)."}
{"id": "5771994", "revid": "1347902", "url": "https://it.wikipedia.org/wiki?curid=5771994", "title": "Xi'an Aircraft Industrial Corporation", "text": "La Xi'an Aircraft Industrial Corporation, conosciuta anche come Xi'an Aircraft Company Limited (XAC), \u00e8 un'azienda aeronautica cinese, specializzata nella produzione di aerei da trasporto di medie e grandi dimensioni. Ha sede nella citt\u00e0 di Xi'an, nella provincia dello Shaanxi. Fondata nel 1958, l'azienda oggi conta pi\u00f9 di dipendenti.\nTra i suoi clienti vi \u00e8 l'Aviazione di Marina dell'Esercito Popolare di Liberazione e l'Aeronautica Militare dell'Esercito Popolare di Liberazione. Dal 1980, la XAC \u00e8 tra i fornitori di alcune aziende occidentali, tra cui Boeing e Airbus. La societ\u00e0 fa parte del gruppo Aviation Industry Corporation of China (AVIC)."}
{"id": "5771996", "revid": "290023", "url": "https://it.wikipedia.org/wiki?curid=5771996", "title": "La ballata del Mich\u00e9/La ballata dell'eroe", "text": ""}
{"id": "5771999", "revid": "729019", "url": "https://it.wikipedia.org/wiki?curid=5771999", "title": "Strada principale 16", "text": "La strada principale 16 \u00e8 una delle strade principali della Svizzera.\nPercorso.\nLa strada n. 16 \u00e8 definita dai seguenti capisaldi d'itinerario: \"\"(Costanza)\" - T\u00e4gerwilen - M\u00e4rstetten - Wil - Wattwil - Wildhaus - Buchs - \"(Feldkirch)\"\"."}
{"id": "5772003", "revid": "547034", "url": "https://it.wikipedia.org/wiki?curid=5772003", "title": "Dipartimento delle Bocche della Schelda", "text": "Dipartimento delle Bocche della Schelda era il nome di un dipartimento del Primo Impero francese, negli attuali Paesi Bassi. Il nome era dovuto alla prossimit\u00e0 della parte terminale del fiume Schelda.\nFu creato il 15 maggio 1810, in seguito all'annessione del Regno d'Olanda da parte della Francia; il capoluogo era Middelburg.\nFu suddiviso negli \"arrondissement\" di Middelburg, Goes e Zierikzee.\nSi stima che nel 1813, su una superficie di 63.000 ettari ( km\u00b2), avesse abitanti.\nIl dipartimento fu eliminato con la costituzione del Regno Unito dei Paesi Bassi dopo la sconfitta di Napoleone nel 1814. Il territorio dell'ex dipartimento corrisponde approssimativamente alla provincia della Zelanda, con l'esclusione della regione delle Fiandre zelandesi.\nSuddivisione amministrativa.\nIl dipartimento era suddiviso nei seguenti arrondissement e cantoni (situazione al 1812):"}
{"id": "5772004", "revid": "729019", "url": "https://it.wikipedia.org/wiki?curid=5772004", "title": "Strada principale 18", "text": "La strada principale 18 \u00e8 una delle strade principali della Svizzera.\nPercorso.\nLa strada n. 18 \u00e8 definita dai seguenti capisaldi d'itinerario: \"La Chaux-de-Fonds - Saignel\u00e9gier - Glovelier - Del\u00e9mont - Laufen - Basilea - \"(Weil)\"\"."}
{"id": "5772006", "revid": "729019", "url": "https://it.wikipedia.org/wiki?curid=5772006", "title": "Strada principale 19", "text": "La strada principale 19 \u00e8 una delle strade principali della Svizzera.\nPercorso.\nLa strada n. 19 \u00e8 definita dai seguenti capisaldi d'itinerario: \"Briga - Gletsch - passo della Furka - Realp - Andermatt - sommit\u00e0 del passo dell'Oberalp/Cuolm d'Ursera - Disentis/Must\u00e9r - Ilanz - Flims - Reichenau\"."}
{"id": "5772007", "revid": "287204", "url": "https://it.wikipedia.org/wiki?curid=5772007", "title": "Chicago Majors 1962-1963", "text": "La stagione 1962-63 dei Chicago Majors fu la 2\u00aa e ultima nella ABL per la franchigia.\nAl momento del fallimento della lega, i Chicago Majors erano sesti con un record di 8-20."}
{"id": "5772008", "revid": "278830", "url": "https://it.wikipedia.org/wiki?curid=5772008", "title": "Miss 365 - Prima Miss dell'Anno", "text": "Miss 365 - Prima Miss dell'anno \u00e8 un concorso di bellezza italiano che ogni anno elegge la prima miss dell'anno solare. La vincitrice del concorso viene ammessa di diritto alle prefinali nazionali di Miss Italia e, qualche volta, direttamente alla finale.\nLa Miss 365 in carica \u00e8 Beatrice Scolletta.\nStoria.\nIdeato da Enzo Mirigliani, premia una ragazza che vuole lanciarsi nel mondo dello spettacolo o, in qualche caso, una miss scelta in base a motivazioni con contenuti a sfondo sociale o di altro genere. Dopo la sua morte, Enzo Mirigliani \u00e8 stato sostituito dalla figlia Patrizia nel ruolo di direttore artistico.\nIn alcune occasioni la premiazione si \u00e8 svolta all'interno del programma \"L'anno che verr\u00e0\"."}
{"id": "5772015", "revid": "729019", "url": "https://it.wikipedia.org/wiki?curid=5772015", "title": "Strada principale 20", "text": "La strada principale 20 \u00e8 una delle strade principali della Svizzera.\nPercorso.\nLa strada n. 20 \u00e8 definita dai seguenti capisaldi d'itinerario: \"\"(Morteau)\" - Le Locle - La Chaux-de-Fonds - Neuch\u00e2tel\"."}
{"id": "5772017", "revid": "729019", "url": "https://it.wikipedia.org/wiki?curid=5772017", "title": "Strada principale 22", "text": "La strada principale 22 \u00e8 una delle strade principali della Svizzera.\nPercorso.\nLa strada n. 22 \u00e8 definita dai seguenti capisaldi d'itinerario: \"Murten - Lyss - B\u00fcren an der Aare - Soletta - Wiedlisbach - Herzogenbuchsee\"."}
{"id": "5772019", "revid": "729019", "url": "https://it.wikipedia.org/wiki?curid=5772019", "title": "Strada principale 23", "text": "La strada principale 23 \u00e8 una delle strade principali della Svizzera.\nPercorso.\nLa strada n. 23 \u00e8 definita dai seguenti capisaldi d'itinerario: \"Kirchberg - Burgdorf - Ramsei - Huttwil - Sursee - Berom\u00fcnster - Reinach - Unterkulm - Suhr - Aarau\"."}
{"id": "5772020", "revid": "767487", "url": "https://it.wikipedia.org/wiki?curid=5772020", "title": "Ma ma - Tutto andr\u00e0 bene", "text": "Ma ma - Tutto andr\u00e0 bene (\"Ma ma\") \u00e8 un film del 2015 scritto e diretto da Julio Medem.\nTrama.\nMadrid. Magda \u00e8 un'insegnante che ha appena perso il lavoro e che \u00e8 stata lasciata dal marito, professore di filosofia, per una studentessa. La torrida estate a Madrid \u00e8 appena cominciata e la donna, per superare le avversit\u00e0 recenti, decide di passare l'estate col figlio, aspirante calciatore. Ma durante una visita dal ginecologo, scopre che un nodulo al seno che aveva trascurato \u00e8 un cancro, e che dovr\u00e0 sottoporsi ad un intervento di asportazione del seno. Nonostante la tragedia, Magda decide di non rivelare nulla al figlio e di mandarlo a passare l'estate con dei parenti.\nA una partita di calcio del ragazzino Magda conosce Arturo, osservatore e talent scout del Real Madrid, che nota la bravura del figlio, e i due conversano finch\u00e9 una chiamata urgente fa precipitare l'uomo in ospedale. La donna, gi\u00e0 inconsciamente attratta da lui, lo segue in ospedale per scoprire che la famiglia di Arturo ha avuto un grave incidente: la figlia \u00e8 morta, la moglie combatte fra la vita e la morte. Da questo momento in poi Magda, sebbene malata e sofferente per la chemioterapia, va a trovare spesso Arturo per infondergli la forza vitale che riesce ancora ad animarla. Poco tempo dopo subisce l'operazione, che ha esito positivo.\nAl risveglio trova il figlio, portato dall'ex marito, e Arturo, la cui moglie intanto \u00e8 deceduta. I tre decidono di trascorrere una settimana al mare durante la convalescenza di Magda. Qua fra Arturo e il figlio della donna comincia a instaurarsi un rapporto padre/figlio. Magda e Arturo si supportano nel loro dolore, ma l'attrazione che li aveva uniti gi\u00e0 al primo incontro emerge e i due decidono,al ritorno, di andare a vivere insieme a Madrid. La vita continua a scorrere tranquilla: il nucleo famigliare si salda ogni giorno di pi\u00f9; Arturo e Magda sono uniti nella nuova felicit\u00e0, anche se lui non riesce ad avere rapporti sessuali per lo shock recente della perdita della moglie.\nL'equilibrio \u00e8 rotto ancora per\u00f2 dalla notizia che il tumore non solo non \u00e8 guarito, ma ha formato molte metastasi: a Magda restano solo sei mesi di vita. Questa volta la donna decide di comportarsi diversamente e affronta la tragedia con le persone a lei vicine fin da subito. Arturo, disperato di poterla perdere, si unisce a lei e, in modo miracoloso, la donna rimane incinta. Decisa a portare avanti la gravidanza e a vedere il viso della sua bambina, il corpo di Magda resiste strenuamente alla malattia per permettere a una nuova vita di nascere.\nDistribuzione.\nIl film \u00e8 stato distribuito in Spagna l'11 settembre 2015. Nello stesso mese, \u00e8 stato presentato al Toronto International Film Festival, nella sezione \"Special Presentations\". In Italia \u00e8 uscito il 16 giugno 2016."}
{"id": "5772021", "revid": "1573940", "url": "https://it.wikipedia.org/wiki?curid=5772021", "title": "Siganus rivulatus", "text": "Siganus rivulatus (), noto in italiano come sigano, \u00e8 un pesce osseo marino appartenente alla famiglia Siganidae.\nDescrizione.\nQuesto pesce ha una sagoma ovale e corpo compresso lateralmente. La bocca \u00e8 piccola (non raggiunge l'occhio) ma con labbra evidenti. Il muso \u00e8 ottuso e rivolto in basso. Denti incisiviformi. Scaglie molto piccole e poco visibili. Pinna dorsale con una lunga parte anteriore a raggi spinosi acuti (di cui il primo brevissimo, rivolto anteriormente, e spesso infossato nella pelle) e una pi\u00f9 breve posteriore a raggi molli. La pinna anale ha 7 raggi spinosi seguiti da raggi molli. I margini posteriori della pinna dorsale e della pinna anale sono dritti. La pinna caudale \u00e8 incisa al centro. La colorazione \u00e8 variabile, in genere pi\u00f9 chiara che in \"Siganus luridus\", grigiastra, verdastra o bruno chiara, pi\u00f9 chiara sul ventre sul quale sono presenti delle linee longitudinali dorate (che per\u00f2 possono mancare). La livrea notturna \u00e8 marmorizzata. L'iride dell'occhio \u00e8 dorata.\nLa taglia massima nota \u00e8 di ma normalmente sui .\nDistribuzione e habitat.\nQuesta specie vive nell'Oceano Indiano occidentale lungo la costa africana nonch\u00e9 nel mar Rosso e nel golfo di Aden. In seguito alla migrazione lessepsiana ha colonizzato la parte orientale del mar Mediterraneo. Attualmente (2015) \u00e8 molto comune lungo le coste di Creta e continentali dalla Cirenaica all'isola di Rodi. Pi\u00f9 raro sulle coste tunisine e della Grecia continentale. Segnalato anche nel mar Adriatico, lungo le coste di Croazia, Montenegro e Albania.\nCostiero, non si trova a pi\u00f9 di 30 metri di profondit\u00e0. Vive su fondi sabbiosi, specie se con copertura algale. Preferisce zone protette dalle onde.\nBiologia.\nSpecie gregaria, si incontra di solito in gruppi di almeno 50 individui.\nAlimentazione.\n\"S. luridus\" ha una dieta erbivora si nutre (in Mediterraneo) soprattutto di alghe verdi e alghe rosse dei generi \"Ulva\" e \"Hypnea\"..\nRiproduzione.\nAvviene in primavera ed estate. Le uova e le larve sono pelagiche.\nPesca.\nLa pesca a questa specie non ha un interesse rilevante anche se ne vengono catturate notevoli quantit\u00e0 con le reti da posta e con le reti da circuizione. Si \u00e8 tentato, con buon successo, l'allevamento in piscicoltura.\nVeleno.\nI raggi delle pinne sono velenosi, le punture sono molto dolorose ma non mortali.\nConservazione.\nQuesta specie viene pescata in gran parte dell'areale ma le popolazioni non sembrano risentire di fenomeni di sovrapesca, per questo la IUCN considera questa specie a rischio minimo."}
{"id": "5772025", "revid": "254059", "url": "https://it.wikipedia.org/wiki?curid=5772025", "title": "Lega toscana", "text": "La Lega toscana (o Societas inter civitates Tuscie, o Lega di San Genesio) \u00e8 un trattato internazionale siglato l'11 novembre 1197 tra la maggior parte delle autorit\u00e0 politiche della Toscana.\nStoria.\nCon la morte dell'Imperatore Enrico VI di Svevia e la guerra di successione che ne consegu\u00ec, le varie autorit\u00e0 toscane colsero al volo l'occasione per sfilarsi dalla tutela imperiale e tentare di darsi un ordinamento pienamente sovrano, impegnandosi a difendersi reciprocamente dall'Impero e da coloro che, invitati nella Lega, non aderissero ad essa; nonch\u00e9 stabilendo con precisione la sovranit\u00e0 ed i confini territoriali reciproci.\nSoltanto quarantacinque giorni dopo la morte del sovrano, la Lega toscana venne siglata presso Borgo San Genesio sede abituale degli incontri che avvenivano tra il delegato imperiale (che aveva sede nella poco distante San Miniato) e gli esponenti delle varie citt\u00e0 e dei vari feudatari della regione. In secondo luogo la localit\u00e0 era posta nell'area di incrocio tra i due principali assi comunicativi e simbolici della Toscana medievale: la Via Francigena in direzione Lucca-Siena-Viterbo e il fiume Arno. Luogo dedicato all'incontro fu la Chiesa di San Cristofano (o San Cristoforo), patrono dei viaggiatori e particolarmente invocato contro le calamit\u00e0 e la morte violenta, e quindi augurante unit\u00e0 e concordia.\nIl giuramento venne tenuto dai consoli rappresentanti delle Repubbliche di Lucca, Firenze e Siena, insieme a San Miniato ed il Vescovato di Volterra, i Conti Aldobrandeschi ed i Conti Guidi, alla presenza di due cardinali.\nIl 4 dicembre 1197, in occasione del secondo incontro della Lega, il vescovo di Volterra Ildebrando Pannocchieschi venne nominato Capitano della Lega di Tuscia.\nCome era consuetudine nel medioevo, il giuramento espresso dai rappresentanti dei vari stati toscani a San Genesio fu successivamente ratificato dalle rispettive assemblee popolari. Relativamente alla ratifica da parte del popolo fiorentino si \u00e8 conservata una lista di oltre cinquencento cittadini abitanti in Porta S. Pancrazio.\nNei mesi successivi aderiranno anche le citt\u00e0 di Arezzo, Prato, i rappresentanti di Poggibonsi, Colle Val d'Elsa, Figline, Certaldo e di numerose altre cittadine minori, il conte Alberto, i vescovi di Firenze e Fiesole, un gran numero di prelati, Manente conte di Sarteano, il perugino \"Amedeo\" (che nel 1203 fu nominato rettore della Lega).\nTra le citt\u00e0 non propriamente toscane che furono accolte nella Lega troviamo Orvieto e Viterbo. in cui comunque sopravviveva una forte identit\u00e0 pan-etrusca di origine antica. Viterbo per\u00f2 non pot\u00e9 effettivamente aderire a causa dell'opposizione del pontefice romano Innocenzo III, che - come i suoi successori - videro in questa lega un pericolo alle mire espansionistiche del futuro Stato della Chiesa. Durissime erano state le parole del papa verso i due cardinali (Pandolfo da Lucca e Bernardo di San Pietro in Vincoli) che avevano presenziato al giuramento di Borgo San Genesio (\u00abnec utilitatem contineat, nec sapiat honestatem\u00bb).\nDi fronte per\u00f2 agli immediati successi della Lega, papa Innocenzo III fu costretto a rivedere le sue posizioni, a moderare i toni e addirittura a porre sotto la sua protezione la Lega stessa (lettera del 30 ottobre 1198), facendosene inoltre promotore presso la Repubblica di Pisa.\nA sancire la crisi della Lega furono la mancata adesione di due citt\u00e0 importanti come Pistoia e, soprattutto, Pisa, e la tendenza di Firenze ad egemonizzare il sodalizio pantoscano (il primo rettore della Lega fu un fiorentino di nome Acerbo, anche se ufficialmente risultasse guida il vescovo di Volterra, con il titolo di \"capitaneus\", Ildebrando Pannocchieschi.\nLa Lega segna l'aprirsi di una nuova fase storica della storia toscana che porter\u00e0 in un secolo all'isolamento di Pisa dal resto della Toscana.\nBibliografia.\nF. Cantini, F. Salvestrini, \"Vico Wallari-San Genesio\", Firenze University Press, 2010"}
{"id": "5772029", "revid": "729019", "url": "https://it.wikipedia.org/wiki?curid=5772029", "title": "Autoroute A19 (Francia)", "text": "L\u2019autoroute A19 \u00e8 un'autostrada francese."}
{"id": "5772030", "revid": "812213", "url": "https://it.wikipedia.org/wiki?curid=5772030", "title": "Autostrada A19 (Francia)", "text": ""}
{"id": "5772031", "revid": "767487", "url": "https://it.wikipedia.org/wiki?curid=5772031", "title": "Vinni-Puch", "text": "Vinni-Puch ( ) \u00e8 un cortometraggio animato sovietico del 1969 ispirato al personaggio di Winnie the Pooh. Negli anni successivi furono realizzati dallo studio di animazione Sojuzmul'tfil'm altri due episodi (\"Vinni-Puch id\u00ebt v gosti\" e \"Vinni-Puch i den' zabot\")."}
{"id": "5772045", "revid": "812213", "url": "https://it.wikipedia.org/wiki?curid=5772045", "title": "8 Video Calabria", "text": ""}
{"id": "5772053", "revid": "124123", "url": "https://it.wikipedia.org/wiki?curid=5772053", "title": "Ija Sergeevna Savvina", "text": "Artista del Popolo dell'Unione Sovietica nel 1990, ha ottenuto nel 1983 il Premio di Stato dell'URSS."}
{"id": "5772054", "revid": "271907", "url": "https://it.wikipedia.org/wiki?curid=5772054", "title": "Ija Savvina", "text": ""}
{"id": "5772078", "revid": "767487", "url": "https://it.wikipedia.org/wiki?curid=5772078", "title": "Le vacanze di Bonifacio", "text": "Le vacanze di Bonifacio () \u00e8 un film d'animazione sovietico del 1965 diretto da F\u00ebdor Chitruk."}
{"id": "5772081", "revid": "6923", "url": "https://it.wikipedia.org/wiki?curid=5772081", "title": "Nuove cartiere di Tivoli", "text": "Nuove cartiere di Tivoli \u00e8 una storica azienda cartaria.\nStoria.\nFondata nel 1869 a Tivoli, prosegu\u00ec e favor\u00ec la storica tradizione delle grandi cartiere della citt\u00e0, tra le pi\u00f9 conosciute d'Italia.\nIl suo stabilimento pi\u00f9 vecchio \u00e8 sito a Villa Adriana.\nNel 2009 la cartiera del centro storico di Tivoli, ormai da tempo abbandonata, croll\u00f2."}
{"id": "5772085", "revid": "110157", "url": "https://it.wikipedia.org/wiki?curid=5772085", "title": "Antica curata di San Secondo", "text": "L'Antica curata di San Secondo fu un edificio religioso costruito fra i secolo VIII e IX sopra ad un dosso al margine di una zona acquitrinosa e che diede il nome al territorio di San Secondo Parmense\nStoria.\nLa prima menzione dell'esistenza della cappella dedicata a San Secondo risale al 894 dC dove, fra i beni che l'imperatore Arnolfo di Carinzia riconosceva al vescovo di Parma Guibodo, figurano alcuni territori fra i quali \"\"... Altera pecia de silva est sita in Gajo de Soranca\", ec., \"et fossa Guittaldi usque ad Lacum Sancti Secundi usque in silvam de Stagno\".\nIl lacus di cui si parla era in realt\u00e0 una palude alimentata periodicamente da bracci vivi e morti del fiume Taro essendo essa il naturale sbocco di paleoalveo attivo in epoca romana. In un punto un po' pi\u00f9 alto rispetto al terreno circostante, ai margini della palude e ai confini meridionali del territorio della curtis supponide di Palasone, sorgeva quindi una cappella dedicata a San Secondo che dava il nome al lago.\nLa cappella, gi\u00e0 di pertinenza dei canonici del Capitolo della Cattedrale di Parma, non fu inglobata nella corte che gli Attonidi costruirono sullo stesso dosso alla met\u00e0 del X secolo, come si evince chiaramente da un documento di cessione di una parte del castello a favore dei canonici stessi avvenuta nel 1039 nel quale dice \"In loco et fundo qui nominatur Sancto Secundo cum mea suprascripta portionem de castro ... et de capella foris eodem castro consecrata ad honorem Sancti Secundi\"\" (Nel luogo che \u00e8 chiamato San Secondo con la mia sopra menzionata porzione di castello e della cappella, posta al di fuori dello stesso castello, consacrata ad onore di San Secondo)\nPur essendo all'interno del territorio della Pieve di San Genesio la curata di San Secondo non compare nell'elenco delle 11 cappelle che erano indicate \"Capitulum decimarum\" del 1230 come dipendendi dalla vicina Pieve, essa era infatti di pertinenza dei canonici del capitolo della cattedrale creato dal vescovo Guibodo nel 877, i canonici quindi ne detenevano le rendite e si avocavano il diritto di nominare gli arcipreti e ne mantennero i privilegi anche in contrasto con i Vescovi come avvenne nel 1046 quando l'arciprete Martino della cappella rivendic\u00f2 i diritti del capitolo di fronte al messo del vescovo ribelle Cadalo\nLa cappella mantenne la parrochialit\u00e0 sull'abitato di San Secondo, sviluppatosi al tempo sul luogo del castello attonide ancora per due secoli, tuttavia il crescente potere dei Rossi e la costruzione da essi voluta di un nuovo insediamento abitativo a partire dal XIII secolo segnarono la definitiva decadenza dell'antica curata. Circondata da un nucleo abitativo in via di abbandono e ormai spopolato, mantenne la funzione di centro spirituale sino al 1470 quando su richiesta di Pier Maria II de' Rossi la parrochialit\u00e0 gli fu tolta a favore della nuova Collegiata della Beata Vergine Annunciata, sul luogo dove un tempo sorgeva il primo insediamento si insediarono i frati di San Francesco, che costruirono un convento e con tutta probabilit\u00e0 ripararono o riedificarono la vetusta e fatiscente cappella dedicandola a Santa Maria delle Grazie.\nCon la soppressione del convento avvenuta nel 1805 la cappella di Santa Maria delle Grazie venne abbandonata e demolita con parte del convento nel 1820.\nUbicazione della cappella.\nL'Ubicazione della cappella di San Secondo e dell'insediamento originario \u00e8 in una localit\u00e0 posta circa 1\u00a0km a nord est dell'attuale piazza centrale del capoluogo in localit\u00e0 Zoccolanti, dove sorgeva la struttura dell'antico convento, parte del quale \u00e8 ancora esistente. Analisi topografiche, geomorfologiche e planoaltimetriche confermano che quel punto \u00e8 leggermente rialzato rispetto al piano di campagna che lo circonda.\nDescrizione.\nNon ci sono indicazioni specifiche in merito alla struttura della chiesa, comunque almeno nel primo periodo dovrebbe essere stata una struttura di dimensioni contenute, ad una sola navata, con abside orientata ed ingresso ad occidente. La planimetria di Santa Maria delle Grazie sembra confermare queste considerazioni.\nDedica della cappella.\nNonostante la tradizione rinascimentale faccia coincidere il Santo a cui era dedicata la chiesa con San Secondo d'Asti tanto che nel 1694 fu traslata una reliquia del santo astigiano nella Collegiata appare molto pi\u00f9 probabile che l'antica cappella fosse dedicata al San Secondo appartenente alla legione tebana martire a Victimulae, il cui culto si diffuse nell'alto medioevo. Di non secondaria importanza il fatto che la data in cui si festeggiava a San Secondo Parmense il santo eponimo era il 26 agosto il giorno in cui si ricorda il martire di Victimulum, mentre San Secondo d'Asti \u00e8 ricordato il 29 marzo.\nQuesta ultima considerazione \u00e8 confermata anche dallo stemma stesso del comune di San Secondo Parmense, ove sono rappresentate quattro lance simbolo della legione tebana."}
{"id": "5772087", "revid": "729019", "url": "https://it.wikipedia.org/wiki?curid=5772087", "title": "Ascensore di Quezzi", "text": "L'ascensore di Quezzi \u00e8 uno dei pochi impianti a fune di questo tipo in servizio di trasporto pubblico e presenta la peculiarit\u00e0 di essere il primo in Italia a vedere applicata l'innovazione della doppia pendenza.\nL'impianto \u00e8 entrato in funzione a Genova nel 2015.\nStoria.\nProgettata nel 2004 allo scopo di alleviare una situazione urbanistica particolarmente critica e risultato di un cofinanziamento fra Comune di Genova e Regione Liguria, l'opera cost\u00f2 complessivamente 5 milioni di euro. I lavori furono affidati alla Maspero Elevatori, societ\u00e0 specializzata per questo particolare tipo di soluzioni.\nLa consegna all'AMT, individuato come gestore dell'impianto al pari degli analoghi sistemi di risalita presenti in citt\u00e0, avvenne nel 2014. Presentato alla stampa il 21 gennaio 2015, entr\u00f2 in servizio, nei soli giorni feriali, il successivo 8 maggio.\nCaratteristiche.\nL'ascensore, costituito da una cabina singola, copre un dislivello complessivo di 75,85 metri con una rampa caratterizzata dalla doppia pendenza di 44,13\u00b0 e 30,33\u00b0 , che rappresenta un'innovazione in Italia e che viene percorsa in circa cento secondi. La cabina pu\u00f2 trasportare fino a 25 passeggeri, per una portata complessiva di 300 passeggeri l'ora.\nL'illuminazione della cabina, dotata di ampie superfici vetrate panoramiche, e la sua ventilazione sono agevolate dalla presenza di pannelli fotovoltaici.\nIl percorso, che si svolge nel quartiere di Quezzi, ha origine da via Pinetti in corrispondenza di una galleria che fungeva da rifugio antiaereo durante la seconda guerra mondiale ed \u00e8 stato per l'occasione riadattato. Uscito all'aperto dopo 27 metri e superato un tratto in trincea di ulteriori 23 metri, l'ascensore osserva poi la fermata intermedia di via Portazza, per poi impegnare la seconda rampa, quella che conduce alla stazione superiore di via Fontanarossa per un totale di circa 131 metri"}
{"id": "5772088", "revid": "22356", "url": "https://it.wikipedia.org/wiki?curid=5772088", "title": "Utegenia shpinari", "text": "L'utegenia (Utegenia shpinari) \u00e8 un tetrapode estinto, appartenente ai seymouriamorfi. Visse tra il Carbonifero superiore e il Permiano inferiore (circa 300 - 290 milioni di anni fa) e i suoi resti fossili sono stati ritrovati in Kazakistan e (forse) in Francia e in Cina. \nDescrizione.\nQuesto animale \u00e8 noto grazie a oltre quattrocento esemplari ritrovati in un singolo giacimento in Kazakistan, ed \u00e8 quindi possibile ricostruirne l'aspetto con dovizia di particolari. Come molti animali appartenenti ai seymouriamorfi, \"Utegenia\" doveva avere l'aspetto di una grossa salamandra. I fossili, inoltre, documentano una serie di crescita che parte dallo stadio larvale per arrivare a esemplari subadulti. Questa serie ontogenetica mostra che gli archi neurali si ossificavano prima dei centri vertebrali, e che le branchie esterne scomparivano quando il cranio raggiungeva la lunghezza di circa 1,5 centimetri. In ogni caso, la scarsa ossificazione dello scheletro suggerisce che non \u00e8 stato rinvenuto nessun esemplare completamente maturo. La lunghezza cranica degli esemplari variava da 1 a 3,5 centimetri (Kuznetsoz e Ivakhnenko, 1981).\nLe prime ricostruzioni di \"Utegenia\" mostravano un cranio molto largo, ma studi pi\u00f9 recenti hanno indicato che il cranio era leggermente pi\u00f9 stretto; la scatola cranica \u00e8 pressoch\u00e9 sconosciuta, poich\u00e9 i suoi elementi endocondrali erano cartilaginei e non si sono fossilizzati. Il parasfenoide era largo, triangolare e coperto da denticoli. \"Utegenia\" possedeva un tronco moderatamente lungo, con 28 vertebre presacrali (tre o quattro in pi\u00f9 che negli altri seymouriamorfi). Gli archi neurali erano appaiati e disarticolati dai pleurocentri anche negli esemplari pi\u00f9 grandi, ma ci\u00f2 \u00e8 probabilmente una caratteristica giovanile. Lo scheletro appendicolare \u00e8 poco conosciuto a causa della scarsa ossificazione; la scapola era quasi circolare. La parte terminale delle zampe era cartilaginea. \"Utegenia\" possedeva scaglie circolari su gran parte del corpo, come altri seymouriamorfi (ad esempio \"Discosauriscus\"). Erano presenti scaglie romboidali in posizione ventrale, e vi era un contatto tra ossa postorbitali e sopratemporali.\nClassificazione.\n\"Utegenia\" venne descritto per la prima volta nel 1981, sulla base di fossili ritrovati nella regione di Alama-Ata nel Kazakistan meridionale. Successivamente, nel 1984, vennero descritti fossili provenienti dalla provincia dello Xinjiang in Cina come Urumqia liudaowanensis, ma nel 1987 questi fossili vennero attribuiti a \"Utegenia\". altri fossili provenienti dal giacimento di Autun (Francia) e noti come Promelanerpeton sacheti potrebbero appartenere a \"Utegenia\". \nIn ogni caso, \"Utegenia\" e le forme simili appartengono a un ramo basale dei seymouriamorfi, un gruppo di tetrapodi tipici del Permiano, spesso inclusi tra i rettiliomorfi. Alcune caratteristiche (come il contatto tra postorbitale e sopratemporale, e la presenza di scaglie romboidali ventrali) suggeriscono che \"Utegenia\" non fosse strettamente imparentato con \"Discosauriscus\", \"Ariekanerpeton\" e \"Seymouria\", ma che fosse in qualche modo ancestrale a essi."}
{"id": "5772090", "revid": "22356", "url": "https://it.wikipedia.org/wiki?curid=5772090", "title": "Utegenia", "text": ""}
{"id": "5772099", "revid": "22356", "url": "https://it.wikipedia.org/wiki?curid=5772099", "title": "Letoverpeton", "text": ""}
{"id": "5772103", "revid": "339392", "url": "https://it.wikipedia.org/wiki?curid=5772103", "title": "Antonio Rossi (militare)", "text": ""}
{"id": "5772115", "revid": "287204", "url": "https://it.wikipedia.org/wiki?curid=5772115", "title": "Kaindorf (disambigua)", "text": ""}
{"id": "5772120", "revid": "104458", "url": "https://it.wikipedia.org/wiki?curid=5772120", "title": "Kaindorf bei Hartberg", "text": ""}
{"id": "5772123", "revid": "6923", "url": "https://it.wikipedia.org/wiki?curid=5772123", "title": "Specie lessepsiane", "text": "Di seguito la lista delle specie marine che, in seguito alla migrazione lessepsiana hanno colonizzato il mar Mediterraneo a partire dal mar Rosso attraverso il canale di Suez. La migrazione inversa, verso il mar Rosso, si \u00e8 verificata solo in pochissimi casi.\nL'anno indicato \u00e8 quello di prima scoperta nel Mediterraneo."}
{"id": "5772132", "revid": "767487", "url": "https://it.wikipedia.org/wiki?curid=5772132", "title": "La fantastica sfida", "text": "La fantastica sfida (\"Used Cars\") \u00e8 un film del 1980 diretto da Robert Zemeckis; il film \u00e8 conosciuto in Italia anche con il titolo \"Cars Duel\"."}
{"id": "5772133", "revid": "339392", "url": "https://it.wikipedia.org/wiki?curid=5772133", "title": "Loipersdorf bei Fuerstenfeld", "text": ""}
{"id": "5772137", "revid": "287204", "url": "https://it.wikipedia.org/wiki?curid=5772137", "title": "Loipersdorf", "text": ""}
{"id": "5772138", "revid": "767487", "url": "https://it.wikipedia.org/wiki?curid=5772138", "title": "Welcome to L.A.", "text": "Welcome to L.A. \u00e8 un film del 1976 diretto da Alan Rudolph."}
{"id": "5772151", "revid": "751106", "url": "https://it.wikipedia.org/wiki?curid=5772151", "title": "Ealdred, Earl di Bernicia", "text": ""}
{"id": "5772155", "revid": "767487", "url": "https://it.wikipedia.org/wiki?curid=5772155", "title": "Lake City (film)", "text": "Lake City \u00e8 un film del 2008 diretto da Perry Moore e Hunter Hill."}
{"id": "5772156", "revid": "1318658", "url": "https://it.wikipedia.org/wiki?curid=5772156", "title": "Architettura del Pakistan", "text": "L'architettura del Pakistan si riferisce alle varie strutture costruite durante diversi periodi storici nell'attuale regione del Pakistan. Con l'inizio della civilt\u00e0 della valle dell'Indo intorno alla met\u00e0 del III millennio a.C., per la prima volta nell'area che abbraccia l'odierno Pakistan si svilupp\u00f2 un'avanzata cultura urbana con grandi infrastrutture, alcune delle quali sopravvivono ancora oggi. Questa fu seguita dallo stile Gandh\u0101ra dell'architettura buddhista che prendeva in prestito elementi dall'antica Grecia. Questi resti sono visibili a Taxila, la capitale del regno di Gandh\u0101ra.\nCivilt\u00e0 della valle dell'Indo.\nGli archeologi portarono alla luce numerose citt\u00e0 antiche, tra le quali Mohenjo Daro, Harappa e Kot Diji, che hanno una struttura uniforme, adeguata, con ampie strade nonch\u00e9 ben studiati impianti igienici e fognari. La maggioranza delle costruzioni di mattoni scoperte sono edifici pubblici come bagni termali e laboratori. Legno e limo servivano come materiali da costruzione. Templi con grandi scalinate, come quelli trovati in altre citt\u00e0 antiche, sono assenti. Con il crollo della civilt\u00e0 della valle dell'Indo anche l'architettura sub\u00ec considerevoli danni.\nSfortunatamente poco si sa di questa civilt\u00e0, spesso chiamata harappana, in parte perch\u00e9 scomparve intorno al 1700 a.C. per ragioni sconosciute e perch\u00e9 la sua lingua rimane indecifrata; la sua esistenza fu rivelata solo alla met\u00e0 del XIX secolo e gli scavi sono stati limitati. Le testimonianze sopravvissute indicano una civilt\u00e0 sofisticata. Citt\u00e0 come Harappa e Mohenjo-Daro (= la \"Citt\u00e0 dei Morti\") avevano popolazioni di circa 35.000 abitanti, erano disposte secondo un sistema a griglia. Gli abitanti vivevano in case di mattoni cotti senza finestre, costruite intorno a un cortile centrale. Queste citt\u00e0 avevano anche una cittadella, dove erano localizzati gli edifici pubblici e religiosi, grandi piscine per i bagni rituali, granai per l'immagazzinamento del cibo, e un complesso sistema di scarichi e fognature coperte. Queste ultime rivaleggiavano con l'abilit\u00e0 ingegneristica dei Romani circa 2.000 anni pi\u00f9 tardi.\nArchitettura buddhista e ind\u00f9.\nCon l'ascesa del Buddhismo furono di nuovo sviluppati notevoli monumenti architettonici, che sono durati fino al presente. In aggiunta, l'influenza persiana e greca port\u00f2 allo sviluppo dello stile greco-buddhista, a partire dal I secolo d.C. Il punto pi\u00f9 alto di questa era fu raggiunto con il culmine dello stile Gandh\u0101ra. Resti importanti delle costruzioni buddhiste sono le stupa e altri edifici con statue e altri elementi greci chiaramente riconoscibili come colonne di sostegno che, accanto alle rovine di altre epoche, si trovano a Taxila, l'antica capitale del regno di Gandh\u0101ra, nell'estremo nord-est del Punjab. Un esempio particolarmente bello di architettura buddhista sono le rovine del monastero buddhista di Takht-i-Bahi nella provincia nordoccidentale di Khyber Pakhtunkhwa.\nArchitettura moghul.\nL'arrivo dell'Islam nell'odierno Pakistan - dapprima nel Sindh - durante l'VIII secolo d.C. signific\u00f2 la fine improvvisa dell'architettura buddhista. Tuttavia, si verific\u00f2 una transizione tranquilla verso l'architettura islamica, prevalentemente senza immagini. Il modo in cui furono costruite le prime moschee con decorazioni le orient\u00f2 fortemente allo stile arabo. Il pi\u00f9 antico esempio di una moschea del tempo dell'infanzia dell'Islam in Asia meridionale \u00e8 la moschea Mihrablose di Banbhore, dell'anno 727, il primo luogo di culto musulmano sul subcontinente indiano. Sotto il sultano di Delhi lo stile persiano-centroasiatico prevalse sulle influenze arabe. Caratteristica molto importante di questo stile \u00e8 l'\"iwan\", una sala o spazio rettangolare, chiuso su tre lati con uno completamente aperto, perlopi\u00f9 sormontato da un arco. Ulteriori elementi caratteristici sono le ampie sale di preghiera, le cupole rotonde con mosaici e motivi geometrici e l'uso di mattonelle dipinte. Il pi\u00f9 importante dei pochi edifici di stile persiano completamente preservati \u00e8 la Tomba di Shah Rukn-i-Alam (costruita dal 1320 al 1324) a Multan. All'inizio del XVI secolo, l'architettura indo-islamica era all'apice della sua esplosione. Durante l'era moghul elementi ornamentali dell'architettura islamico-persiana furono fusi con le forme dell'arte indostana, producendo spesso motivi vivaci. Lahore, residenza occasionale dei sovrani moghul, esibisce una molteplicit\u00e0 di importanti edifici dell'impero, tra i quali la Moschea Imperiale (costruita nel 1673-1674), la Fortezza di Lahore (XVI e XVII secolo) con la Porta Alamgiri, la colorata Moschea di Wazir Khan, (1634-1635) nonch\u00e9 numerose altre moschee e mausolei, tra cui lo stupendo mausoleo di Jahangir e Nur Jahan. Anche la Moschea di Shah Jahan di Thatta nel Sindh ha origine nell'epoca dei Moghul. Tuttavia, essa esibisce caratteristiche stilistiche parzialmente diverse. Singolarmente, le innumerevoli tombe Chaukhandi sono di influenza orientale. Sebbene costruite tra il XVI e il XVIII secolo, esse non possiedono alcuna somiglianza con l'architettura moghul. Le opere murarie in pietra mostrano piuttosto la tipica fattura sindhi, probabilmente da prima dei tempi islamici. L'attivit\u00e0 edilizia dei Moghul giunse quasi a scomparire alla fine del XVIII secolo. Dopo non fu intrapreso quasi nessun particolare progetto architettonico locale.\nArchitettura coloniale britannica.\nNell'et\u00e0 coloniale britannica si svilupparono prevalentemente edifici di rappresentanza di stile indo-europeo, a partire da un miscuglio di componenti europee e indo-islamiche. Tra le opere pi\u00f9 eminenti vi sono il Palazzo Mohatta e la Sala Frere a Karachi.\nArchitettura post indipendenza.\nDopo l'indipendenza nel 1947 il Pakistan si sforz\u00f2 di esprimere la sua identit\u00e0 nazionale appena ritrovata attraverso l'architettura. Questo si riflette particolarmente in strutture moderne come la Moschea Faysal a Islamabad. In aggiunta, edifici di importanza monumentale come il Minar-e-Pakistan a Lahore o il mausoleo in marmo bianco noto come Mazar-e-Quaid realizzato per il fondatore dello stato esprimevano la sicurezza di s\u00e9 del nascente stato. Il Monumento Nazionale a Islamabad \u00e8 uno dei pi\u00f9 recenti esempi di integrazione tra cultura, indipendenza e architettura moderna.\nSiti patrimonio dell'umanit\u00e0.\nCi sono attualmente sei siti in Pakistan elencati tra i patrimoni dell'umanit\u00e0 dell'UNESCO:"}
{"id": "5772158", "revid": "767487", "url": "https://it.wikipedia.org/wiki?curid=5772158", "title": "Le violette sono blu", "text": "Le violette sono blu (\"Violets Are Blue\") \u00e8 un film del 1986 diretto da Jack Fisk; il film \u00e8 conosciuto anche con il titolo Nostalgia di un amore."}
{"id": "5772159", "revid": "530538", "url": "https://it.wikipedia.org/wiki?curid=5772159", "title": "Aulo Sempronio Atratino (console 428 a.C.)", "text": ""}
{"id": "5772164", "revid": "767487", "url": "https://it.wikipedia.org/wiki?curid=5772164", "title": "Una donna, una storia vera", "text": "Una donna, una storia vera (\"Marie\") \u00e8 un film del 1985 diretto da Roger Donaldson."}
{"id": "5772166", "revid": "2519", "url": "https://it.wikipedia.org/wiki?curid=5772166", "title": "Kloster Tempzin", "text": "Kloster Tempzin \u00e8 un comune della Germania, nello stato del Meclemburgo-Pomerania Anteriore.\nStoria.\nIl comune di Kloster Tempzin venne creato il 1\u00ba gennaio 2016 dalla fusione dei comuni di Langen Jarchow e di Zahrensdorf."}
{"id": "5772169", "revid": "767487", "url": "https://it.wikipedia.org/wiki?curid=5772169", "title": "Nuovo anno, nuovo amore", "text": "Nuovo anno, nuovo amore (\"Ginger in the Morning\") \u00e8 un film del 1974 diretto da Gordon Wiles."}
{"id": "5772175", "revid": "110157", "url": "https://it.wikipedia.org/wiki?curid=5772175", "title": "Prima Divisione IFL 2016", "text": "La Prima Divisione IFL 2016 \u00e8 la 9\u00aa edizione del campionato di football americano di Prima Divisione, organizzato dalla IFL e dalla FIDAF. \nCon la promozione dei Guelfi in sostituzione dei retrocessi Briganti, il campionato rimane a 12 squadre. \nCon i 12 Team partecipanti non cambia la formula del campionato, che sar\u00e0 diviso in due gironi, Nord e Sud, formati da 6 team ciascuno.\nStagione regolare.\nClassifica.\nLa classifica della regular season \u00e8 la seguente:"}
{"id": "5772179", "revid": "812213", "url": "https://it.wikipedia.org/wiki?curid=5772179", "title": "Nostalgia di un amore", "text": ""}
{"id": "5772180", "revid": "287204", "url": "https://it.wikipedia.org/wiki?curid=5772180", "title": "Prima Lega 1986-1987 (calcio)", "text": "La Prima Lega B 1986-1987, campionato svizzero di terza serie, si concluse con la promozione in LNB di 5 squadre. Il titolo di campione della Prima Lega non fu disputato e assegnato.\nQualificazioni.\nGruppo 1.\nClassifica.\nLegenda:\nNote:\nGruppo 2.\nClassifica.\nLegenda:\nNote:\nGruppo 3.\nClassifica.\nLegenda:\nNote:\nGruppo 4.\nClassifica.\nLegenda:\nNote:\nPromozione in Lega Nazionale B.\nPrimo turno.\nIl primo turno vede impegnate tutte le prime e seconde classificate di ogni girone di Prima Lega.\nPoule promozione/retrocessione.\nIl secondo turno vide scendere in campo, contro le squadre perdenti le gare del primo turno, le ultime 4 classificate della Lega Nazionale B: Bienne, Kriens, Olten e Renens."}
{"id": "5772182", "revid": "771017", "url": "https://it.wikipedia.org/wiki?curid=5772182", "title": "Catan", "text": ""}
{"id": "5772184", "revid": "1305772", "url": "https://it.wikipedia.org/wiki?curid=5772184", "title": "Where in the World Is Carmen Sandiego?", "text": "Where in the World Is Carmen Sandiego? \u00e8 un videogioco educativo sulla geografia, a tema investigativo, pubblicato da Br\u00f8derbund nel 1985 per Apple II e successivamente per Amstrad CPC, Commodore 64, DOS e Sega Master System.\nUna versione con aggiornamenti nell'interfaccia usc\u00ec a partire dal 1988 per Amiga, Apple IIGS, Atari ST, DOS, Mac OS, Sega Mega Drive, Super Nintendo e TurboGrafx-16.\nUn'edizione \"Deluxe\" con nuovi contenuti usc\u00ec nel 1990 per DOS e FM Towns, anche su CD-ROM.\n\u00c8 il primo titolo della lunga serie di \"Carmen Sandiego\", che comprende videogiochi, libri e programmi televisivi. Lo stesso titolo \"Where in the World Is Carmen Sandiego?\" venne ripreso in particolare da un quiz televisivo per bambini (1991-1995), un libro (Golden Books, 1991, ISBN 0307223019), un gioco da tavolo (1992), un gioco di carte (1993), un remake del videogioco su CD-ROM per Windows e Mac (1996), un fumetto DC Comics (1996-1997) e un gioco per Facebook (2011-2012).\nModalit\u00e0 di gioco.\nIl giocatore entra nei panni di un investigatore che collabora con l'Interpol per indagare sui furti di tesori inestimabili compiuti dalla banda di ladri internazionali V.I.L.E. (\"Villains' International League of Evil\", ma anche in inglese l'acronimo significa \"vile\"), capeggiata dall'astuta Carmen Sandiego.\nIl gioco ha il formato di un'avventura testuale con comandi a scelta multipla, dotata di illustrazioni grafiche e alcune animazioni. I testi originali sono in inglese, ma a seconda della piattaforma uscirono anche versioni in spagnolo, francese, italiano, tedesco, portoghese. Bisogna risolvere un caso di furto alla volta, cominciando dalla citt\u00e0 dove \u00e8 stato compiuto il misfatto. Si raccolgono indizi per identificare, rintracciare in vari paesi del mondo e infine catturare il membro della banda responsabile del furto, avendo circa una settimana di tempo. Vengono detratte ore di tempo per ogni azione e per dormire la notte.\nIn ogni localit\u00e0 si hanno quattro opzioni:\nPer catturare il ladro bisogna infine raggiungere il luogo dove si trova, avendo anche il mandato d'arresto corretto. Il colpevole e il percorso non sono sempre gli stessi, il caso cambia da partita a partita. Completata una missione si ottiene un nuovo rango e si passa a investigare su un nuovo furto, fino ad affrontare Carmen Sandiego in persona.\nCi sono 10 sospetti, 30 citt\u00e0 tutte in nazioni diverse e quasi 1000 indizi possibili.\nLa confezione originale include una copia di \"Il libro dei fatti\", che pu\u00f2 essere utile a collegare un indizio alla nazione che rappresenta."}
{"id": "5772189", "revid": "33689", "url": "https://it.wikipedia.org/wiki?curid=5772189", "title": "Where in the World is Carmen Sandiego?", "text": ""}
{"id": "5772191", "revid": "530538", "url": "https://it.wikipedia.org/wiki?curid=5772191", "title": "Gaio Giulio Mentone", "text": ""}
{"id": "5772214", "revid": "287204", "url": "https://it.wikipedia.org/wiki?curid=5772214", "title": "Tatsuma Ito", "text": ""}
{"id": "5772216", "revid": "287204", "url": "https://it.wikipedia.org/wiki?curid=5772216", "title": "Go Soeda", "text": ""}
{"id": "5772217", "revid": "287204", "url": "https://it.wikipedia.org/wiki?curid=5772217", "title": "Shuzo Matsuoka", "text": ""}
{"id": "5772226", "revid": "741864", "url": "https://it.wikipedia.org/wiki?curid=5772226", "title": "Francesco Tanadei", "text": "Biografia.\nFrancesco Tanadey (Tanadei, Tanade, Canadei, Canadej) fu attivo fra il XVIII e il XIX secolo a Torino. Fu avviato alla scultura da Antonio Pelleago per proseguire la sua formazione a Torino presso la bottega di Giuseppe Maria Bonzanigo di cui fu il miglior allievo. Nel capoluogo piemontese, abile ebanista, fu assai celebre ed apprezzato per la virtuosistica realizzazione di gioielli e cammei in microsculture in avorio di gusto neoclassico. Lavor\u00f2 per i Savoia a Palazzo Reale di Torino. Godette di grande fama e fortuna durante il Governo del Principe Camillo Filippo Ludovico Borghese a Torino, partecipando con suoi lavori alla Esposizione \"d'objets d'art, manufactures et m\u00e9tier\" dell'aprile 1805 tenutasi in occasione di una visita di Napoleone Bonaparte e Giuseppina. Con il ritorno dei Savoia nel 1815 la sua professionalit\u00e0 e maestria gli valsero la nomina di \u201dregio nostre scultore in legno ed avorio\u201d conferitagli dal Re Vittorio Emanuele I di Savoia nel 1816. Partecip\u00f2 a numerose mostre ed esposizioni tra le quali si ricordano quella tenutasi all'Accademia delle Scienze di Torino nel 1809, l'Esposizione del 1812 quale \"Sculpteur en ivoire et bois de SAI le Prince Gouverneur G\u00e9n\u00e9ral\" (Camillo Borghese) e l'Esposizione al \"Salon de peinture et de sculpture\" di Parigi del 1819. Mor\u00ec prematuramente nel 1828."}
{"id": "5772229", "revid": "281587", "url": "https://it.wikipedia.org/wiki?curid=5772229", "title": "Odontoiatria forense", "text": ""}
{"id": "5772241", "revid": "1776051", "url": "https://it.wikipedia.org/wiki?curid=5772241", "title": "Enrico De Seta (politico)", "text": ""}
{"id": "5772243", "revid": "767487", "url": "https://it.wikipedia.org/wiki?curid=5772243", "title": "Luigi Dentice di Frasso", "text": ""}
{"id": "5772249", "revid": "110157", "url": "https://it.wikipedia.org/wiki?curid=5772249", "title": "Ransdorp", "text": "Ransdorp \u00e8 una localit\u00e0 dei Paesi Bassi situata nella provincia dell'Olanda Settentrionale. Fa parte della municipalit\u00e0 di Amsterdam ed \u00e8 situata nello stadsdeel Amsterdam-Noord.\nSituata a 7 km a est della citt\u00e0 di Amsterdam, la localit\u00e0 conta 245 abitanti (2004).\nDurgerdam \u00e8 stata un comune autonomo fino al 1\u00ba gennaio 1927, quando fu assorbita, dal comune di Amsterdam. Nel suo territorio contava anche le localit\u00e0 di Durgerdam, Holysloot, e Schellingwoude."}
{"id": "5772250", "revid": "1033690", "url": "https://it.wikipedia.org/wiki?curid=5772250", "title": "Cappuccilli", "text": ""}
{"id": "5772251", "revid": "124123", "url": "https://it.wikipedia.org/wiki?curid=5772251", "title": "Persone di nome Mario/Pittori", "text": ""}
{"id": "5772253", "revid": "767487", "url": "https://it.wikipedia.org/wiki?curid=5772253", "title": "I dodici mesi (film 1956)", "text": "I dodici mesi () \u00e8 un film d'animazione sovietico del 1956, tratto dall'omonima opera teatrale di Samuil Jakovlevi\u010d Mar\u0161ak."}
{"id": "5772254", "revid": "110157", "url": "https://it.wikipedia.org/wiki?curid=5772254", "title": "Schellingwoude", "text": "Durgerdam \u00e8 una localit\u00e0 dei Paesi Bassi situata nella provincia dell'Olanda Settentrionale. Fa parte della municipalit\u00e0 di Amsterdam ed \u00e8 situata nello stadsdeel Amsterdam-Noord.\n\u00c8 situata a est della citt\u00e0 di Amsterdam. Il nome pare possa derivare da un bosco esistente nell'area e distrutto durante l'inondazione di Santa Elisabetta del 1421.\nDurgerdam \u00e8 stata un comune autonomo dal 1817 al 1857, quando fu assorbita dal comune di Ransdorp."}
{"id": "5772255", "revid": "1494169", "url": "https://it.wikipedia.org/wiki?curid=5772255", "title": "I dodici mesi", "text": "I dodici mesi () \u00e8 il titolo di un'opera teatrale di Samuil Jakovlevi\u010d Mar\u0161ak e di alcuni film da essa tratti."}
{"id": "5772258", "revid": "125838301", "url": "https://it.wikipedia.org/wiki?curid=5772258", "title": "Film, film, film", "text": "Film, film, film () \u00e8 un film d'animazione sovietico del 1968.\nTrama.\nAll'inizio del cartone animato, vediamo uno sceneggiatore in crisi d'ispirazione passeggiare davanti a una macchina da scrivere, passando dalla disperazione all'entusiasmo e viceversa, tentando persino di suicidarsi, finch\u00e9 letteralmente una musa dell'ispirazione scende su di lui e si mette a scrivere a gran velocit\u00e0. Un regista che compare in quel momento legge il suo lavoro e gli promette di farne un film. I due attraversano il labirinto della censura sovietica e di richieste contraddittorie, fino a tentare con il capo supremo che d\u00e0 la sua approvazione. Il direttore mette insieme una troupe, e partono le riprese del film, poi continuamente interrotte da piccoli inconvenienti, fino alla (quasi) conclusione, dove un ultimissimo ordine dall'alto impone il lieto fine alla storia tragica. \nAlla fine il film viene proiettato e applaudito, e regista e scrittore crollano spossati."}
{"id": "5772268", "revid": "305330", "url": "https://it.wikipedia.org/wiki?curid=5772268", "title": "Ginevrino", "text": ""}
{"id": "5772270", "revid": "298229", "url": "https://it.wikipedia.org/wiki?curid=5772270", "title": "Vladimir Poljakov", "text": "Nel 1981 stabil\u00ec il nuovo record mondiale con la misura di 5,81 m, migliorando di 1\u00a0cm il precedente primato del francese Thierry Vigneron. Il record di Poljakov venne battuto nell'agosto 1983 dal francese Pierre Quinon con la misura di 5,82 m.\nIn carriera Poljakov vinse una medaglia d'argento agli Europei di , nonch\u00e9 una medaglia d'oro agli Europei indoor di e una d'argento agli Europei indoor di ."}
{"id": "5772271", "revid": "767487", "url": "https://it.wikipedia.org/wiki?curid=5772271", "title": "Maly\u0161 i Karlson", "text": "Maly\u0161 i Karlson ( , lett. \"Il ragazzino e Karlsson\") \u00e8 un film d'animazione sovietico del 1968 tratto dal racconto per bambini di Astrid Lindgren \"Karlsson sul tetto\".\nNel 1970 \u00e8 stato realizzato dallo studio Sojuzmul'tfil'm un secondo episodio intitolato \"Karlson vernulsja\"."}
{"id": "5772276", "revid": "767487", "url": "https://it.wikipedia.org/wiki?curid=5772276", "title": "Karlson vernulsja", "text": "Karlson vernulsja ( , lett. \"Karlsson \u00e8 tornato\") \u00e8 un film d'animazione sovietico del 1970 tratto dal racconto per bambini di Astrid Lindgren \"Karlsson sul tetto\". Si tratta del seguito del film realizzato dallo studio Sojuzmul'tfil'm nel 1968 e intitolato \"Maly\u0161 i Karlson\"."}
{"id": "5772277", "revid": "1573940", "url": "https://it.wikipedia.org/wiki?curid=5772277", "title": "Twatasha (Kitwe)", "text": "Twatasha \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772278", "revid": "1573940", "url": "https://it.wikipedia.org/wiki?curid=5772278", "title": "Kawama (Kitwe)", "text": "Kawama \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772279", "revid": "932457", "url": "https://it.wikipedia.org/wiki?curid=5772279", "title": "The Firing Line", "text": ""}
{"id": "5772280", "revid": "1573940", "url": "https://it.wikipedia.org/wiki?curid=5772280", "title": "Buntungwa (Kitwe)", "text": "Buntungwa \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772282", "revid": "1573940", "url": "https://it.wikipedia.org/wiki?curid=5772282", "title": "Lubuto (Kitwe)", "text": "Lubuto \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772290", "revid": "1573940", "url": "https://it.wikipedia.org/wiki?curid=5772290", "title": "Chimwemwe", "text": "Chimwemwe \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772291", "revid": "729019", "url": "https://it.wikipedia.org/wiki?curid=5772291", "title": "Racing Club de Cannes 2013-2014", "text": "Questa voce raccoglie le informazioni riguardanti il Racing Club de Cannes nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5772292", "revid": "1652635", "url": "https://it.wikipedia.org/wiki?curid=5772292", "title": "Josh Shaw", "text": "Biografia.\nCincinnati Bengals.\nDopo avere giocato al college a Florida (2010-2011) e USC (2012-2014), Shaw fu selezionato nel corso del quarto giro (120\u00ba assoluto) dai Cincinnati Bengals nel Draft NFL 2015. Debutt\u00f2 come professionista subentrando nella gara del secondo turno contro i San Diego Chargers in cui mise a segno un tackle. Nella settimana 14 contro i Pittsburgh Steelers disput\u00f2 la prima gara come titolare, terminando con un massimo stagionale di 8 tackle. La sua prima annata si chiuse con 23 tackle in 15 presenze."}
{"id": "5772293", "revid": "1428919", "url": "https://it.wikipedia.org/wiki?curid=5772293", "title": "Bupe", "text": "Bupe \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772294", "revid": "1573940", "url": "https://it.wikipedia.org/wiki?curid=5772294", "title": "Ndeke", "text": "Ndeke \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772295", "revid": "686936", "url": "https://it.wikipedia.org/wiki?curid=5772295", "title": "C.J. Uzomah", "text": "Carriera.\nCincinnati Bengals.\nDopo avere giocato al college ad Auburn, Uzomah fu selezionato nel corso del quinto giro (157\u00ba assoluto) dai Cincinnati Bengals nel Draft NFL 2015. Debutt\u00f2 come professionista subentrando nella gara del tredicesimo turno contro i San Diego Chargers in cui ricevette un passaggio da 4 yard. La sua stagione da rookie si chiuse con 5 presenze, nessuna delle quali come titolare.\nNella settimana 2 della stagione 2020 contro i Cleveland Browns, Uzomah si ruppe il tendine d'Achille, perdendo il resto dell'annata.\nNella settimana 4 della stagione 2021 Uzomah ricevette un nuovo primato personale di 95 yard dal quarterback Joe Burrow nella vittoria sui Jacksonville Jaguars. Il 13 febbraio 2022 part\u00ec come titolare nel Super Bowl LVI ma i Bengals furono sconfitti dai Los Angeles Rams per 23-20."}
{"id": "5772296", "revid": "729019", "url": "https://it.wikipedia.org/wiki?curid=5772296", "title": "B\u00e9ziers Volley 2013-2014", "text": "Questa voce raccoglie le informazioni riguardanti il B\u00e9ziers Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5772297", "revid": "830939", "url": "https://it.wikipedia.org/wiki?curid=5772297", "title": "Santi Muratori", "text": "Biografia.\nNato in una famiglia modesta, frequent\u00f2 prima gli studi classici poi l'universit\u00e0 di Bologna dove consegu\u00ec la laurea in lettere. In seguito si dedic\u00f2 all'insegnamento in diverse citt\u00e0, per poi diventare docente di lettere al ginnasio di Ravenna.\nMassone, fu affiliato Maestro nella Loggia \"Dante Alighieri\" di Ravenna il 16 marzo 1903.\nNel 1914 assunse la direzione della biblioteca Classense, a cui dedic\u00f2 quasi trent'anni della sua vita.\nScrisse molte pubblicazioni, per la maggior parte aventi come soggetto la storia della sua citt\u00e0 e lo studio delle opere di Dante Alighieri. Ebbe un costante rapporto di collaborazione con Corrado Ricci, basato sulla comune passione per la ricerca ravennate.\nMor\u00ec in un'abitazione di via Paolo Costa a Ravenna durante la seconda guerra mondiale."}
{"id": "5772298", "revid": "1573940", "url": "https://it.wikipedia.org/wiki?curid=5772298", "title": "Kafue (Kitwe)", "text": "Kafue \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772300", "revid": "113546396", "url": "https://it.wikipedia.org/wiki?curid=5772300", "title": "Derron Smith", "text": "Biografia.\nCincinnati Bengals.\nDopo avere giocato al college alla Fresno State University, Smith fu selezionato nel corso del sesto giro (197\u00ba assoluto) dai Cincinnati Bengals nel Draft NFL 2015. Debutt\u00f2 come professionista subentrando nella gara del primo turno contro gli Oakland Raiders. La sua stagione da rookie si chiuse con 4 tackle, disputando tutte le 16 partite, nessuna delle quali come titolare."}
{"id": "5772301", "revid": "1573940", "url": "https://it.wikipedia.org/wiki?curid=5772301", "title": "Kamfinsa", "text": "Kamfinsa \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772304", "revid": "149485", "url": "https://it.wikipedia.org/wiki?curid=5772304", "title": "Vladimir Polyakov", "text": ""}
{"id": "5772306", "revid": "1573940", "url": "https://it.wikipedia.org/wiki?curid=5772306", "title": "Kwacha (Kitwe)", "text": "Kwacha \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772307", "revid": "8660", "url": "https://it.wikipedia.org/wiki?curid=5772307", "title": "Doran Grant", "text": "Biografia.\nPittsburgh Steelers.\nDopo avere giocato al college a football ad Ohio State dove vinse il campionato NCAA nel 2014, Grant fu scelto nel corso del quarto giro (121\u00ba assoluto) del Draft NFL 2015 dai Pittsburgh Steelers. Debutt\u00f2 come professionista subentrando nel quattordicesimo turno contro i Cincinnati Bengals. La sua stagione da rookie termin\u00f2 con tre presenze."}
{"id": "5772310", "revid": "1573940", "url": "https://it.wikipedia.org/wiki?curid=5772310", "title": "Bulangililo", "text": "Bulangililo \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5772321", "revid": "686936", "url": "https://it.wikipedia.org/wiki?curid=5772321", "title": "Jesse James (giocatore di football americano)", "text": "Carriera.\nPittsburgh Steelers.\nDopo avere giocato al college a football a Penn, James fu scelto nel corso del quinto giro (160\u00ba assoluto) del Draft NFL 2015 dai Pittsburgh Steelers. Debutt\u00f2 come professionista subentrando nel nono turno contro gli Oakland Raiders segnando subito un touchdown su una ricezione da 4 yard. La settimana successiva part\u00ec la prima volta come titolare. La sua stagione da rookie termin\u00f2 con 56 yard ricevute in 8 presenze, di cui due come partente."}
{"id": "5772325", "revid": "838137", "url": "https://it.wikipedia.org/wiki?curid=5772325", "title": "ASPTT Mulhouse Volley-Ball 2013-2014", "text": "Questa voce raccoglie le informazioni riguardanti l'ASPTT Mulhouse Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5772329", "revid": "838137", "url": "https://it.wikipedia.org/wiki?curid=5772329", "title": "Saint-Cloud Paris Stade Fran\u00e7ais 2013-2014", "text": "Questa voce raccoglie le informazioni riguardanti il Saint-Cloud Paris Stade Fran\u00e7ais nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica\nArea sanitaria"}
{"id": "5772330", "revid": "124123", "url": "https://it.wikipedia.org/wiki?curid=5772330", "title": "Leterrius Walton", "text": "Biografia.\nPittsburgh Steelers.\nDopo avere giocato al college a football alla Central Michigan University, Walton fu scelto nel corso del sesto giro (199\u00ba assoluto) del Draft NFL 2015 dai Pittsburgh Steelers. Debutt\u00f2 come professionista subentrando nel terzo turno contro i St. Louis Rams. La sua stagione da rookie si concluse con sei presenze, nessuna delle quali come titolare."}
{"id": "5772331", "revid": "1543377", "url": "https://it.wikipedia.org/wiki?curid=5772331", "title": "Entente Sportive Le Cannet-Rocheville Volley-Ball 2013-2014", "text": "Questa voce raccoglie le informazioni riguardanti l'Entente Sportive Le Cannet-Rocheville Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5772332", "revid": "686936", "url": "https://it.wikipedia.org/wiki?curid=5772332", "title": "Anthony Chickillo", "text": "Carriera.\nPittsburgh Steelers.\nDopo avere giocato al college a football a Miami, Chickillo fu scelto nel corso del sesto giro (212\u00ba assoluto) del Draft NFL 2015 dai Pittsburgh Steelers. Debutt\u00f2 come professionista subentrando nel sesto turno contro gli Arizona Cardinals. La sua stagione da rookie si concluse con sette presenze, nessuna delle quali come titolare.\nNew Orleans Saints.\nIl 26 maggio 2020 Chickillo firm\u00f2 con i New Orleans Saints. Il 5 settembre fu svincolato per poi rifirmare con la squadra di allenamento.\nDenver Broncos.\nIl 18 settembre 2020 Chickillo firm\u00f2 con i Denver Broncos."}
{"id": "5772333", "revid": "125836750", "url": "https://it.wikipedia.org/wiki?curid=5772333", "title": "Taylor Fritz", "text": "Allenato dai coach Paul Annacone e David Nainkin e figlio degli ex professionisti Guy Fritz e Kathy May, \u00e8 stato uno dei tennisti pi\u00f9 promettenti della sua generazione, avendo concluso il 2015 al primo posto del ranking juniores dopo aver vinto la prova Juniores degli US Open ed essere giunto in finale in quella del Roland Garros. In singolare ha raggiunto la posizione numero 16 della classifica mondiale e ha conquistato un titolo ATP su sei finali disputate.\nCarriera.\n2015-2018: esordio nel professionismo, 2 Challenger consecutivi e prima finale ATP.\nDebutta nel circuito maggiore al torneo di Nottingham 2015 superando il primo turno contro Pablo Carre\u00f1o Busta, prima di essere sconfitto in due set da Feliciano L\u00f3pez. \nNel mese di ottobre dello stesso anno si impone in due tornei Challenger consecutivi, a Sacramento e a Fairfield, diventando il primo giocatore al mondo a compiere questa impresa prima di compiere i 18 anni di et\u00e0.\nL'exploit gli consente di chiudere la stagione 2015 al 174\u00ba posto della classifica ATP. \nInaugura la stagione 2016 con il successo nel torneo Challenger di Happy Valley. \nNel torneo di Memphis, al quale partecipa grazie a una wild card, raggiunge la sua prima finale ATP battendo nell'ordine il qualificato Michael Mmoh, Steve Johnson, Benjamin Becker e Ri\u010dardas Berankis. Nell'atto conclusivo si arrende a Kei Nishikori, testa di serie n\u00ba 1. \nChiude la stagione 2016 al n\u00ba 76 del ranking mondiale.\nNel 2017 raggiunge i sedicesimi di finale al Masters 1000 di Indian Wells dopo aver sconfitto al secondo turno Marin \u010cili\u0107, n\u00ba 7 del mondo, primo top 10 da lui battuto in carriera. Nel resto della stagione non va oltre i quarti di finale ATP, raggiunti nei tornei di Los Cabos, Winston Salem e Chengdu. Termina la stagione alla posizione n\u00ba 104 del ranking mondiale.\nLa stagione 2018 lo vede raggiungere le semifinali nei tornei di Houston e Chengdu, dove viene sconfitto rispettivamente da Steve Johnson e Fabio Fognini. In classifica mondiale chiude l'anno alla posizione n\u00ba 49.\n2019: primo titolo ATP e top 30.\nGiunge ai quarti di finale al torneo di Auckland, dove al secondo turno supera in due tie-break John Isner, n\u00ba 10 del mondo, secondo top 10 da lui sconfitto in carriera, prima di arrendersi in due set alla wild card Cameron Norrie. Agli Australian Open raggiunge i sedicesimi di finale dove viene sconfitto in tre set da Roger Federer, dopo aver battuto Cameron Norrie in tre partite e Ga\u00ebl Monfils in cinque. \nAl torneo di Lione approda per la quarta volta a una semifinale del circuito maggiore dove viene eliminato da Beno\u00eet Paire, dopo aver sconfitto nell'ordine il qualificato Ji\u0159\u00ed Vesel\u00fd, Richard Gasquet e Roberto Bautista Agut.\nIl 29 giugno, sull'erba di Eastbourne vince il suo primo titolo ATP, grazie ai successi ottenuti contro Paul Jubb, Guido Pella, l'unico in grado di strappargli un set, Hubert Hurkacz, Kyle Edmund e in finale Sam Querrey, che sconfigge col punteggio di 6-3, 6-4. I 250 punti conquistati lo fanno salire fino al 31\u00ba posto della graduatoria mondiale.\nDopo l'eliminazione al secondo turno a Wimbledon per mano di Jan-Lennard Struff, raggiunge due finali ATP consecutivamente, rispettivamente nei tornei di Atlanta, dove viene sconfitto in finale da Alex De Minaur in due set, e di Los Cabos, battuto ancora in due set da Diego Schwartzman. Il 5 agosto sale al gradino n\u00ba 25 del ranking ATP. Esce poi al primo turno agli US Open, battuto in quattro set da Feliciano L\u00f3pez. Torna quindi alla vittoria dopo cinque sconfitte consecutive a Shanghai, dove batte al primo turno Fernando Verdasco in tre set, per poi arrendersi a Khachanov in due partite. A Basilea, sconfigge per la terza volta in stagione un top ten, superando al primo turno Alexander Zverev numero sei del mondo, per poi essere battuto al turno seguente da Alex De Minaur. Nel doppio in coppia con Reilly Opelka, raggiunge la finale ma viene sconfitto per 7-5, 6-3 da Jean-Julien Rojer e Horia Tec\u0103u.\n2020: prima finale in un 500.\nInizia il 2020 sul cemento di Adelaide venendo eliminato al primo turno dal kazako Alexander Bublik. Agli Australian Open riconferma il risultato dell'anno precedente raggiungendo il terzo turno eliminando Tallon Griekspoor in 3 set e Kevin Anderson in 5 set rimontando da uno svantaggio di due set a zero. nel terzo turno viene eliminato dal futuro finalista del torneo e numero 4 del ranking Dominic Thiem in 4 set.\nPartecipa al challenger di Newport Beach, di cui era vincitore nelle ultime due edizioni, ma viene eliminato nel terzo turno da Mitchell Krueger. Scende poi in campo a Delray Beach, ma viene sconfitto in tre set da Cameron Norrie. Prende quindi parte al torneo di Acapulco, dove raggiunge la sua prima finale in un ATP 500, eliminano in sequenza John Millman, Ugo Humbert, Kyle Edmund e John Isner. Nell'ultimo atto viene sconfitto dal numero due del mondo Rafael Nadal col punteggio di 6-3, 6-2. Grazie a questo risultato sale alla posizione numero 24 della classifica.\n2022.\nDopo gli Australian Open ottiene il suo \"best ranking\" raggiungendo la posizione n.20.\nVita privata.\nNel 2016, non ancora diciannovenne, si \u00e8 sposato (testimone di nozze il collega connazionale Reilly Opelka, che \u00e8 anche il suo migliore amico) e l'anno dopo \u00e8 diventato padre di un maschio, Jordan."}
{"id": "5772339", "revid": "61146", "url": "https://it.wikipedia.org/wiki?curid=5772339", "title": "Taylor Harry Fritz", "text": ""}
{"id": "5772341", "revid": "599013", "url": "https://it.wikipedia.org/wiki?curid=5772341", "title": "Laura Pirovano", "text": "Biografia.\nOriginaria di Spiazzo in Val Rendena e attiva in gare FIS dal dicembre del 2013, la Pirovano in Coppa Europa ha debuttato il 18 febbraio 2014 a Monte Pora in slalom gigante (43\u00aa) e ha conquistato la prima vittoria, nonch\u00e9 primo podio, l'11 dicembre 2015 a Lillehammer Kvitfjell nella medesima specialit\u00e0. Tre settimane dopo, il 28 dicembre 2015, ha fatto il suo esordio in Coppa del Mondo, nello slalom gigante di Lienz, senza qualificarsi per la seconda manche. A fine stagione in Coppa Europa si \u00e8 piazzata al 3\u00ba posto nella classifica generale, staccata di 301 punti dalla vincitrice Maren Skj\u00f8ld.\nIl 12 marzo 2017 ha vinto il titolo mondiale juniores nello slalom gigante alla rassegna iridata giovanile di \u00c5re. Il 28 ottobre 2017 si \u00e8 piazzata 19\u00aa nello slalom gigante di Soelden, ottenendo i primi punti in Coppa del Mondo. Il 17 novembre, in allenamento, ha riportato una distorsione al ginocchio destro con contusione ossea, che le ha imposto due mesi di stop precauzionale. Proprio in occasione del rientro alle competizioni, a Cortina d'Ampezzo, il 21 gennaio 2018 una nuova caduta (stavolta in supergigante) le ha causato la rottura del legamento crociato anteriore e del menisco del ginocchio destro, che l'ha obbligata a terminare anzitempo l'annata agonistica. Ai Mondiali di Cortina d'Ampezzo 2021, sua prima presenza iridata, si \u00e8 classificata 12\u00aa nella discesa libera, 26\u00aa nello slalom gigante, 8\u00aa nella gara a squadre e non si \u00e8 qualificata per la finale nello slalom parallelo. Il 15 ottobre 2021, nel corso di un allenamento a Soelden in vista dell'esordio in Coppa del mondo previsto per la settimana successiva, a seguito di una caduta riporta la rottura del legamento crociato del ginocchio sinistro, vedendo cos\u00ec terminare la sua stagione agonistica. \nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nGS = slalom gigante"}
{"id": "5772346", "revid": "287204", "url": "https://it.wikipedia.org/wiki?curid=5772346", "title": "Pittsburgh Rens 1961-1962", "text": "La stagione 1961-62 dei Pittsburgh Rens fu la 1\u00aa nella ABL per la franchigia.\nI Pittsburgh Rens arrivarono secondi nella \"Eastern Division\" con un record di 41-40. Nei play-off persero il turno preliminare con i San Francisco Saints (1-0)."}
{"id": "5772350", "revid": "363629", "url": "https://it.wikipedia.org/wiki?curid=5772350", "title": "Want Some?", "text": "Want Some? \u00e8 il secondo album in studio del cantautore britannico Ed Sheeran, pubblicato nel 2007 dalla Sheeran Lock."}
{"id": "5772363", "revid": "729019", "url": "https://it.wikipedia.org/wiki?curid=5772363", "title": "Attilio Corrubia", "text": "Tenente del Corpo della Regia Guardia di Finanza, insignito di Medaglia d'oro al valor militare alla memoria durante il corso della seconda guerra mondiale.\nBiografia.\nNacque a Barile (provincia di Potenza) il 30 gennaio 1918, figlio di Giovanni, e di Margherita Ginnasi. Dopo aver interrotto gli studi di giurisprudenza all'universit\u00e0 di Bari nell'ottobre del 1939, venne ammesso a frequentare il Corso Allievi Ufficiali presso l'Accademia della Guardia di Finanza. Brevettatosi nel settembre 1941 con il grado di sottotenente, fu inviato prestare servizio presso il V Battaglione G.d.F. mobilitato di stanza nel Peloponneso, Grecia. Il 1\u00ba settembre 1943 fu promosso al grado di tenente, ma pochi giorni dopo, l'8 settembre, all'atto della proclamazione dell'armistizio con gli anglo-americani, la reazione tedesca port\u00f2 al disarmo di gran parte dei reparti dell'11\u00aa Armata del generale Carlo Vecchiarelli. Entrato subito nel movimento di resistenza, si un\u00ec ai partigiani greci che combattevano contro i tedeschi. Impiegato, con altri militari italiani, nel Battaglione partigiano greco \"Elio\", operante nella zona di Kalavryta, sul finire del mese di dicembre l'unit\u00e0 si spost\u00f2 nella zona di Arafar\u00e0 \u2013Abele. \nIl 19 gennaio 1944 fu catturato dai tedeschi, e dopo quattro giorni di duri interrogatori, durante i quali si rifiut\u00f2 di fornire notizie utili per la cattura degli altri partigiani del battaglione, venne impiccato sulla piazza di Epidauro insieme ad altri quattro partigiani greci. Per onorarne la memoria venne decretata la concessione della Medaglia d'oro al valor militare, massima onorificenza italiana.\nLa caserma del Comando Compagnia Guardia di finanza di Lauria porta il suo nome, ed inoltre gli sono state intitolate vie a Barile, Bari, e Fiumicino. La prima unita da pattugliamento marittimo della Classe Corrubia della Guardia di Finanza, il \"G.90\", \u00e8 a lui intitolata."}
{"id": "5772365", "revid": "38120", "url": "https://it.wikipedia.org/wiki?curid=5772365", "title": "Atom (personaggio)", "text": ""}
{"id": "5772367", "revid": "339392", "url": "https://it.wikipedia.org/wiki?curid=5772367", "title": "Indaco-1", "text": ""}
{"id": "5772372", "revid": "38120", "url": "https://it.wikipedia.org/wiki?curid=5772372", "title": "Saint Walker", "text": ""}
{"id": "5772387", "revid": "125680852", "url": "https://it.wikipedia.org/wiki?curid=5772387", "title": "Porte di Rendena", "text": "Porte di Rendena \u00e8 un comune italiano di abitanti nella provincia autonoma di Trento in Trentino-Alto Adige. Il comune \u00e8 nato il 1\u00ba gennaio 2016 dalla fusione dei comuni di Dar\u00e8, Vigo Rendena e Villa Rendena. Si tratta di un comune sparso con sede municipale a Villa Rendena; oltre al capoluogo e agli altri due ex comuni sono presenti le frazioni di Javr\u00e8 e Verdesina, gi\u00e0 appartenenti a Villa Rendena."}
{"id": "5772388", "revid": "810736", "url": "https://it.wikipedia.org/wiki?curid=5772388", "title": "L'uccisione del drago", "text": ""}
{"id": "5772389", "revid": "287204", "url": "https://it.wikipedia.org/wiki?curid=5772389", "title": "Pittsburgh Rens 1962-1963", "text": "La stagione 1962-63 dei Pittsburgh Rens fu la 2\u00aa e ultima nella ABL per la franchigia.\nAl momento del fallimento della lega, i Pittsburgh Rens erano terzi con un record di 12-10."}
{"id": "5772391", "revid": "38120", "url": "https://it.wikipedia.org/wiki?curid=5772391", "title": "Star Sapphire", "text": ""}
{"id": "5772394", "revid": "38120", "url": "https://it.wikipedia.org/wiki?curid=5772394", "title": "Zaffiri Stellari", "text": ""}
{"id": "5772395", "revid": "38120", "url": "https://it.wikipedia.org/wiki?curid=5772395", "title": "Star Sapphires", "text": ""}
{"id": "5772396", "revid": "38120", "url": "https://it.wikipedia.org/wiki?curid=5772396", "title": "Zaffiro Perduto", "text": ""}
{"id": "5772397", "revid": "38120", "url": "https://it.wikipedia.org/wiki?curid=5772397", "title": "Trib\u00f9 Indigo", "text": ""}
{"id": "5772401", "revid": "827882", "url": "https://it.wikipedia.org/wiki?curid=5772401", "title": "Luigi Grassi (politico 1891)", "text": ""}
{"id": "5772403", "revid": "599013", "url": "https://it.wikipedia.org/wiki?curid=5772403", "title": "Jon Cincebox", "text": "Carriera.\nDopo la carriera universitaria a Syracuse, venne selezionato dai Syracuse Nationals al terzo giro del Draft NBA 1959, con la 21\u00aa scelta assoluta.\nDisput\u00f2 una stagione nella ABL con i Pittsburgh Rens, con cui gioc\u00f2 65 partite con 9,0 punti di media."}
{"id": "5772404", "revid": "125240895", "url": "https://it.wikipedia.org/wiki?curid=5772404", "title": "Madruzzo (Italia)", "text": "Madruzzo \u00e8 un comune italiano sparso di abitanti della provincia autonoma di Trento in Trentino-Alto Adige, nato il 1\u00ba gennaio 2016 dall'unione dei comuni di Calavino e Lasino, che ne \u00e8 il capoluogo.\nStoria.\nSimboli.\nLo stemma del comune di Madruzzo \u00e8 stato approvato dal Presidente della Giunta Regionale di Trento con decreto n. 2108 del 7 dicembre 2017.\nIl profilo turrito ricalca quello della torre di Gumpone, un tempo appartenente al casato dei locali principi vescovi, coronata da merlatura alla guelfa, che dall'alto di una rupe domina la valle di Cavedine."}
{"id": "5772421", "revid": "287204", "url": "https://it.wikipedia.org/wiki?curid=5772421", "title": "Unione Sportiva Basket Recanati 2015-2016", "text": "Questa voce raccoglie le informazioni riguardanti l'Unione Sportiva Basket Recanati nelle competizioni ufficiali della Stagione 2015-2016."}
{"id": "5772423", "revid": "1573940", "url": "https://it.wikipedia.org/wiki?curid=5772423", "title": "Antonio Coppi (politico)", "text": ""}
{"id": "5772424", "revid": "767487", "url": "https://it.wikipedia.org/wiki?curid=5772424", "title": "Associazione Calcio Vicenza 1931-1932", "text": "Questa voce raccoglie le informazioni riguardanti il Associazione Calcio Vicenza nelle competizioni ufficiali della stagione 1931-1932.\nStagione.\nIn questa stagione arriv\u00f2 il nuovo presidente Pio Vasco Barbieri, il quale riport\u00f2 sulla panchina biancorossa l'allenatore ungherese Imre J\u00e1nos Bekey. Il Vicenza concluse il campionato a met\u00e0 classifica, a seguito di un girone di ritorno parecchio al di sotto delle aspettative."}
{"id": "5772430", "revid": "212348", "url": "https://it.wikipedia.org/wiki?curid=5772430", "title": "Opposto (pallavolo)", "text": ""}
{"id": "5772432", "revid": "124416659", "url": "https://it.wikipedia.org/wiki?curid=5772432", "title": "Episodi di Chicago P.D. (terza stagione)", "text": "La terza stagione della serie televisiva Chicago P.D. \u00e8 trasmessa sul canale statunitense NBC dal 30 settembre 2015 al 25 maggio 2016.\nIn Italia la serie \u00e8 andata in onda su Premium Crime, canale a pagamento della piattaforma Mediaset Premium, dal 12 febbraio al 1\u00ba luglio 2016, mentre in chiaro \u00e8 trasmessa su Italia 1 dal 19 giugno 2017.\nTutto scorre.\nTrama.\nLinsday \u00e8 da due settimane che si \u00e8 dimessa dalla Polizia e Voight ha smesso di cercarla. Solo Halstead cerca delle risposte da lei. Durante un\u2019operazione sotto copertura per catturare uno dei criminali pi\u00f9 ricercati di Chicago, il detective Halstead viene rapito. Sar\u00e0 proprio questo che riporter\u00e0 in pista Linsday pronta per effettuare lo scambio con i malviventi decidendo di tornare al lavoro alle dure condizioni imposte da Voight.\nUn cantastorie nato.\nTrama.\nMentre Lindsay riceve l\u2019ordine di tagliare i ponti con Bunny, Burgess trova il corpo di un bambino in un frigorifero durante un inseguimento. Le prime indagini portano ad una comunit\u00e0 molto unita ma tutto cambia quando un altro bambino sparisce nel nulla. Burgess rimane sorpresa da una notizia sul suo partner, Roman. Olinsky tenta di legare con la figlia che da poco ha scoperto di avere.\nViolenza fisica.\nTrama.\nUn uomo armato entra nel distretto disperato per la sparizione della figlia. Puntandogli una pistola alla testa, l\u2019uomo prende in ostaggio Mouse dichiarando di essere sicuro che le sia successo qualcosa di terribile e che ora si trovi a Chicago. Voight decide di dargli una mano ma, intanto, deve affrontare un procedimento che porta alla scarcerazione improvvisa di un criminale accusato dalla madre di Lindsay di falsa testimonianza.\nDebiti con il passato.\nTrama.\nUn noto criminale incastrato da Voight anni prima, mette una bomba davanti a casa di Voight. Da quel momento \u00e8 una caccia all'uomo per tutta la squadra. Burgess scopre che Ruzek ha celebrato l'addio al celibato altre due volte e questa cosa la turba parecchio e decide di rimandare la data del matrimonio. Olinsky deve decidere se fare il test di paternit\u00e0 per vedere se \u00e8 veramente sua figlia.\nConseguenze inattese.\nTrama.\nIn una missione sotto copertura Ruzek rimane coinvolto in una sparatoria senza avvertire i suoi superiori e per questo passer\u00e0 dei guai. Il bambino a cui Roman aveva deciso di donare il midollo osseo, si scopre che ha l'anemia e che morir\u00e0 presto.\nMissioni immaginarie.\nTrama.\nUn corpo viene trovato in un SUV. L'Intelligence scopre che si trattava di un uomo mentalmente instabile che credeva di fare parte della CIA. Intanto Ruzek torna in servizio attivo. Olinsky riceve i risultati del test per sapere se Michelle \u00e8 realmente sua figlia, ma decide di non sapere la verit\u00e0. Jay bacia al bar davanti a tutti i loro colleghi Lindsay, cos\u00ec facendo la loro relazione diventa una cosa seria.\nUn ragazzino morto, un taccuino e tanti dubbi.\nTrama.\nL'Intelligence parte alla ricerca di un ragazzo scomparso che si crede possa essere un pericolo per la sua scuola. Olinsky viene lasciato dalla moglie perch\u00e9 decide di non rinunciare a Michelle, anche se non sa se \u00e8 realmente sua figlia. Decide quindi sia lui che Michelle di trasferirsi a sorpresa a casa di Ruzek mettendo cos\u00ec in difficolt\u00e0 il rapporto con Burgess.\nL'amore \u00e8 tutto.\nTrama.\nUn informatore di Antonio fa una soffiata su un carico di eroina ma durante l'operazione, le indagini virano su un caso di omicidio.\nNon dimenticare che ti voglio bene.\nTrama.\nL'Intelligence indaga sull'omicidio di una ballerina di strip club trovata decapitata sul fondo del fiume Michigan, ma scoprono che la vittima era incinta di tre settimane. Intanto Roman commette un errore portando ad essere sospeso dal servizio.\nSono Dio.\nTrama.\nUn oncologo, colui che tempo prima aveva tentato di curare la moglie di Voight, \u00e8 accusato di aver prescritto illegalmente le chemio ai pazienti che non avevano il cancro, portandoli alla morte. Questa volta il caso si svolge in tribunale. Burgess, intanto, tenta di aiutare Roman per indagare sull'accaduto. \nUna famiglia distrutta.\nTrama.\nL'Intelligence indaga su una rapina in un'abitazione, in cui viene usato un gas per tramortire gli abitanti, ma il caso di rapina si rivela in un caso di stupro, infatti una delle vittime \u00e8 stata stuprata, intanto Lindsay viene attirata in una trappola e rapita. Intanto Roman \u00e8 tornato in servizio e il sergente Platt organizza le sue nozze. Invece Voight aiuta il suo vecchio amico a riprendere la sua vita.\nCompagni di cella.\nTrama.\nUn vecchio amico di cella di Voight esce di prigione, pretendendo di essere ripagato del favore fatto a Voight e facendo una soffiata su un carico di droga. Burgess capisce che Ruzek non \u00e8 pronto a sposarsi e a malincuore lo lascia ridandogli l'anello di fidanzamento. Inoltre Platt pianifica l'imminente matrimonio con Mouch.\nColpiscimi.\nTrama.\nA seguito di un'indagine su un poliziotto che rapinava le donne che uscivano dal casin\u00f2, la squadra viene a conoscenza di un'operazione pi\u00f9 grande. Burgess chiede il trasferimento dal distretto 21, a causa di Adam. A causa di un incidente sul lavoro Burgess rimane ferita insieme a Roman, Adam va subito da lei per sapere come sta e per dirle che sta male per via che si sono lasciati, ma lei mente dicendo che sta benissimo. Alla fine dell'episodio Lindsay cerca di far cambiare idea a Burgess circa il suo trasferimento mentre Adam parecchio gi\u00f9 di morale se ne va dal pub dove era con i suoi colleghi.\nLa canzone di Gregory Williams Yates.\nTrama.\nGreg Yates, evade dal penitenziario di Attica a New York, dopo aver fatto altre vittime torna a Chicago, prima uccide tre infermiere, poi perseguita Linsday, il serial killer raggiunge la casa di Lindsay per ucciderle il padre biologico. Alla fine Lindsay uccide Yates, vendicando Nadia.\nAnimale notturno.\nTrama.\nUn noto professore universitario, viene fermato a un posto di blocco da Burgess e da Roman. Nel portabagagli della sua auto la polizia trova in uno scomparto segreto dieci chili di eroina. Inizialmente il professore sembra essere stato vittima di un imbroglio. In realt\u00e0 dava assistenza a degli ex detenuti in difficolt\u00e0 e si era innamorato di un truffatore. Aveva accettato di trasportare la droga per salvargli la vita. Burgess per questa volta sar\u00e0 la partner di Lindsay, mentre Roman passa una giornata con Platt, che deve capire se sia in grado di diventare istruttore.\nUn caso da risolvere.\nTrama.\nL'Intelligence indaga sull\u2019omicidio di un bambino di sei anni, e sospettano che dietro ci sia un regolamento di conti fra gang. Dopo un'altra sparatoria nel territorio della banda, Mouse, Lindsay e Halstead cercano le prove delle due sparatorie e dell'omicidio.\nLa pista della calibro 40.\nTrama.\nDurante un trasporto di valori privato per Brianna, la squadra di Halstead viene attaccata da un gruppo di rapinatori armati che si impossessano del denaro. Nello scontro a fuoco Terry rimane gravemente ferito, per poi morire subito dopo in ospedale lasciando la moglie che proprio in questi giorni aveva scoperto di essere incinta. Toccher\u00e0 ad Halstead trovare la forza di reagire e mettersi sulle tracce dell'assassino e dei rapinatori. Nel frattempo Ruzek si rivolge con cattiveria a Burgess e Roman perch\u00e9 \u00e8 geloso di lei e non riesce a dimenticarla.\nKasual con la K.\nTrama.\nLa squadra indaga su un omicidio avvenuto in un rifugio per donne che hanno subito maltrattamenti. Una delle ospiti scompare, forse vittima di un rapimento. Burgess scopre che Roman si \u00e8 iscritto in una chat per conoscere donne, la stessa chat che rubano le ignare persone che si presentano ad un appuntamento al buio. Roman e Burgess decidono di iscriversi alla chat con un profilo finto per attirare il ladro e catturarlo e alla fine ci riescono. alla fine dell'episodio Bugess e Roman si incontrano a teatro e vanno a vedere lo spettacolo insieme.\nUna storia torbida.\nTrama.\nL'Intelligence indaga su un agente immobiliare che rapisce e stupra le donne. Burgess confida a Lindsay che prova qualcosa per Roman e che non sa cosa fare, visto che fino a poco tempo fa era fidanzata con Ruzek. Infatti tra Ruzek e Roman c'\u00e8 parecchia tensione.\nUna bambina abbandonata.\nTrama.\nL'Intelligence indaga su un neonato abbandonato in un posto gelido e sospettano un traffico di madri minorenni. Intanto Burgess finisce a letto con Roman.\nGiustizia.\nTrama.\nBurgess e Roman sono di pattuglia, si fermano in una strada vicino al fiume. Mentre parlano del loro iniziale rapporto amoroso vengono assaliti da un ragazzo di colore che spara contro Roman. Burgess scende dall\u2019auto e lo insegue. Dopo averlo perso di vista per un attimo, vede un ragazzo con le stesse sembianze dell\u2019assalitore e gli spara. Roman, intanto \u00e8 a terra sanguinante. Portano al Chicago Med sia Roman sia Ellis, il ragazzo accusato di aver sparato. La notizia fa presto il giro di tutti i notiziari tv. Adam trova Kim nello spogliatoio del dipartimento e le dichiara tutto il suo sostegno e le dice che le vuole ancora bene, ma Kim lo guarda senza rispondergli, \u00e8 chiaramente sotto shock. Ellis, il ragazzo di colore, viene interrogato in ospedale e si dichiara innocente. I poliziotti del dipartimento non trovano l'arma con cui si ipotizza Ellis abbia sparato a Roman e Burgess comincia a essere nei guai, infatti per prima cosa viene sospesa e poi indagata. Il viceprocuratore Stone, che in passato aveva fatto arrestare Voight, segue personalmente le indagini e alla fine accusa Ellis di aver sparato a Roman e Burgess dopo aver visto un video dove si vedeva Elis buttare via qualcosa nel lago. Infatti nel lago verr\u00e0 recuperata proprio la pistola. Il caso rischia di causare un forte attrito con la comunit\u00e0 nera di Chicago, molte persone nere infatti si posizionano davanti al dipartimento di Chicago a manifestare contro la polizia. Roman viene dimesso dall'ospedale sulla sedia a rotelle e Burgess riammessa di nuovo al lavoro, provvisoriamente con una funzione amministrativa. Burgess comincia ad avere dei sensi di colpa, ma tutti le dicono che ha fatto solo il suo lavoro e che ha salvato la vita a Roman. Durante il processo Kim viene chiamata a testimoniare e l'accusa mostra un video in cui si vede chiaramente che lei e Roman sono una coppia. Il video lo vede pure tutta l'intelligence che \u00e8 al processo, compreso Adam che rimane senza parole. Alla fine del processo si scopre che Ellis era veramente il colpevole perch\u00e9 voleva vendicare un suo zio suicidatosi anni prima in carcere.\nStrade pericolose.\nTrama.\nLindsay e Halstead rispondono a una chiamata per una sparatoria in cui \u00e8 stata massacrata una famiglia e scoprono una ragazzina superstite. Dawson e Olinsky indagano su un gruppo di \u201cauto-aiuto\u201d collegato, in qualche modo, al massacro della famiglia, Roman intanto continua a fare riabilitazione, ma ha dei problemi, ha ancora un proiettile e dei frammenti conficcati nel suo corpo e aspetta la decisione del comitato di polizia per l'operazione che dovrebbe fare. La Platt vuole convincere la Crowley che Burgess e Roman devono continuare a lavorare in coppia, anche se loro due sono una coppia nella vita.\nComincia a scavare.\nTrama.\nL'Intelligence indaga sull'omicidio di una madre vedova, ma durante l'indagine si scopre che era in contatto con il figlio di Voight, Justin. Quest'ultimo viene ucciso e il padre fa rapire l'assassino e lo uccide, vendicando il figlio. Roman decide di dimettersi e chiedere a Burgess di trasferirsi con lui a San Diego, ma lei vuole rimanere a Chicago."}
{"id": "5772434", "revid": "86599", "url": "https://it.wikipedia.org/wiki?curid=5772434", "title": "Cratere Tiziano", "text": "Tiziano \u00e8 un cratere da impatto sulla superficie di Mercurio.\nIl cratere \u00e8 dedicato al pittore italiano Tiziano Vecellio."}
{"id": "5772437", "revid": "767487", "url": "https://it.wikipedia.org/wiki?curid=5772437", "title": "Get Ugly", "text": "Get Ugly \u00e8 un singolo del cantante statunitense Jason Derulo, il quarto estratto dal quarto album in studio \"Everything Is 4\".\nIl brano.\n\"Get Ugly\" \u00e8 stata scritta dallo stesso Derulo, in collaborazione con Jason Evigan, Sean Douglas e Eric Frederic, e prodotto interamente da Ricky Reed.\nStile musicale.\nIl brano presenta un genere urban e pop-rap con sfumature di musica trap soprattutto nel ritornello, con uno stile paragonato ai precedenti singoli di Derulo, \"Talk Dirty\" e \"Wiggle\".\nVideo musicale.\nIl video musicale di \"Get Ugly\" \u00e8 stato pubblicato il 14 dicembre del 2015 si basa su una clip divertente e molto d'impatto che si basa su un connubio tra un'ottima coreografia hip hop e l'utilizzo di simbologia da fumetti. In diversi hanno notato una somiglianza nel video con quello di \"Uptown Funk\" nello stile delle coreografie e nei luoghi del video."}
{"id": "5772439", "revid": "2106478", "url": "https://it.wikipedia.org/wiki?curid=5772439", "title": "Colonna di Leone", "text": "La colonna di Leone era una colonna monumentale, oggi scomparsa, eretta nel 471 dall'imperatore Leone I il Trace (457-474) a Costantinopoli. \nL'esistenza di un foro, con una colonna monumentale, costruito da questo imperatore a Costantinopoli \u00e8 ricordata, senza molti dettagli nelle fonti scritte e la sua posizione nella citt\u00e0 \u00e8 stata dunque oggetto di discussione tra gli studiosi. In particolare, una traduzione latina quattrocentesca del \"Synkrisis\" (\"Confronto tra l'antica e la nuova Roma\") di Emanuele Crisolora riferisce che la Colonna si trovava sull'acropoli di Bisanzio, a destra della chiesa di Sant'Irene, dove oggi si trova il palazzo di Topkap\u0131. Pi\u00f9 precisamente la collocazione del foro di Leone \u00e8 stata ipotizzata nel secondo cortile del palazzo ottomano, dove si conservano oggi un grande capitello corinzio, la sua imposta ed un rocchio di fusto di colonna decorato con una ghirlanda di foglie, che sono stati attribuiti alla colonna di Leone.\nNell'area del secondo cortile del Topkap\u0131 Saray\u0131 \u00e8 stata scavata nel 1937 una basilica ad una sola navata, preceduta da un'area scoperta fiancheggiata da strutture porticate: secondo una ipotesi quest'area portica con chiesa al centro avrebbe costituito il foro di Leone, dove sorgeva la sua colonna. A questa chiesa appartiene un capitello corinzio di pilastro, intagliato insieme a un'imposta liscia e attualmente conservato nel lapidario dei giardini della Santa Sofia.\nLa statua che sormontava la colonna \u00e8 stata ipoteticamente identificata da alcuni studiosi con il colosso di Barletta, che altri attribuiscono invece all'imperatore Marciano o ad altri imperatori della prima met\u00e0 del V secolo."}
{"id": "5772451", "revid": "300067", "url": "https://it.wikipedia.org/wiki?curid=5772451", "title": "Hawaii Chiefs 1961-1962", "text": "La stagione 1961-62 degli Hawaii Chiefs fu la 1\u00aa nella ABL per la franchigia.\nGli Hawaii Chiefs arrivarono terzi nella \"Western Division\" con un record di 29-53. Nei play-off persero il turno preliminare con i New York Tapers (1-0)."}
{"id": "5772456", "revid": "1266208", "url": "https://it.wikipedia.org/wiki?curid=5772456", "title": "Foot-Ball Associazione Novara 1926-1927", "text": "Questa pagina raccoglie le informazioni riguardanti il Foot-Ball Associazione Novara nelle competizioni ufficiali della stagione 1926-1927.\nStagione.\nNella stagione 1926-1927 il Novara ha disputato il girone A del campionato di Prima Divisione, vincendo il suo girone con 30 punti. \u00c8 promosso in Divisione Nazionale. Vince poi anche la coppa del titolo nazionale cadetto."}
{"id": "5772462", "revid": "124123", "url": "https://it.wikipedia.org/wiki?curid=5772462", "title": "Antonio Michele Coppi", "text": ""}
{"id": "5772464", "revid": "287204", "url": "https://it.wikipedia.org/wiki?curid=5772464", "title": "Latvijas kauss 1999", "text": "La Coppa di Lettonia 1999 (in lettone \"Latvijas kauss\") \u00e8 stata la 58\u00aa edizione del torneo a eliminazione diretta. Il FK R\u012bga ha vinto il trofeo per la prima volta.\nFormula.\nTutti i turni ad eliminazione diretta: ottavi, quarti e finale in gara unica, semifinali con gare di andata e ritorno.\nOttavi di finale.\nLe partite si sono giocate il 13 e il 14 aprile 1999.\nQuarti di finale.\nLe partite si sono giocate tra il 5 maggio 1999.\nSemifinali.\nLe partite si sono giocate il 12 maggio, quelle di ritorno il 19 e 20 maggio 1999."}
{"id": "5772465", "revid": "964734", "url": "https://it.wikipedia.org/wiki?curid=5772465", "title": "Cratere Titian", "text": ""}
{"id": "5772475", "revid": "1543377", "url": "https://it.wikipedia.org/wiki?curid=5772475", "title": "Luigi Grassani", "text": ""}
{"id": "5772492", "revid": "1573940", "url": "https://it.wikipedia.org/wiki?curid=5772492", "title": "Eryx jaculus", "text": "Il boa delle sabbie (Eryx jaculus ()) \u00e8 un serpente innocuo della famiglia Boidae.\nDescrizione.\nSono boidi di media taglia, lunghi da 30 a 60\u00a0cm.\nBiologia.\n\u00c8 una specie crepuscolare, che trascorre le ore diurne in rifugi scavati nel terreno sabbioso.\nAlimentazione.\nSi nutre di lucertole, topi e lumache.\nRiproduzione.\n\u00c8 una specie ovovivipara; la femmina produce da 6 a 12 uova che sono incubate e si schiudono nell'organismo materno.\nDistribuzione e habitat.\nVive in Nordafrica, in Medio Oriente, in Asia minore e nell'Europa orientale.\nDato per estinto dal 1937 in Romania, quando l'ultimo esemplare era stato avvistato nei pressi del villaggio di Cochirleni, di recente \u00e8 stato riscoperto (2011), ritrovato anche vicino al Danubio, nel settembre del 2014.\nLa sua presenza \u00e8 stata accertata nella parte meridionale della Sicilia, osservando esemplari catturati vivi e uccisi in strada nel territorio di Licata, nella costa meridionale, vicino al fiume Salso.\nGi\u00e0 in passato si erano avute segnalazioni di questa specie nel territorio di Licata, ma la conferma dell'esistenza di una popolazione riproduttiva era sinora mancata. La sua introduzione viene attribuita agli antichi Greci, che abitarono a lungo nell'area, presso i quali tali ofidi potrebbero essere stati utilizzati per rituali bellici; attorno all'area del ritrovamento si consumarono in effetti due note battaglie (405 a.C. circa/310 a.C.), nella colonia dell'antica Imera.\nTassonomia.\nSono note tre sottospecie:"}
{"id": "5772493", "revid": "125937561", "url": "https://it.wikipedia.org/wiki?curid=5772493", "title": "Beretta APX", "text": "La Beretta APX \u00e8 una pistola semiautomatica concepita per uso militare, di polizia e civile, progettata e costruita dalla Fabbrica d'Armi Pietro Beretta.\nStoria.\n\u00c8 stata presentata per la prima volta all'International Defence Exhibition &amp; Conference (IDEX) di Abu Dhabi nel febbraio 2015, ma la messa in commercio non era prevista prima del 2016. Nelle intenzioni della casa di Gardone Val Trompia, essa era destinata a soppiantare il modello M9, in dotazione dal 1985 all'esercito statunitense. Tuttavia, nel gennaio 2017 ha perso la commessa (vinta dalla SIG Sauer P320).\nIl 12 febbraio 2017 \u00e8 stata presentata la versione per il mercato civile all'Hit show di Vicenza, nei calibro 9\u00d721 e .40 S&amp;W.\nCaratteristiche.\nSi caratterizza per la costruzione modulare e per l'ampio uso di tecno polimeri; \u00e8 disponibile in 3 calibri diversi: 9x19 mm, 40 Smith &amp; Wesson e 9x21 mm IMI.\nHa il carrello in acciaio lavorato dal pieno e dal design innovativo, con 9 profonde scanalature che ne favoriscono la presa per tutta la sua lunghezza.\nEsce dalla fabbrica con mire metalliche, ma consente la loro sostituzione con un sistema al trizio e fibra ottica.\nLa pistola viene fornita di valigetta nera in materiale plastico per il trasporto. Il caricatore bifilare in metallo e polimero di colore nero da 17 colpi pu\u00f2 essere acquistato anche separatamente dal sito ufficiale Beretta.\nL'impugnatura di colore nero opaco antiriflesso, presenta la possibilit\u00e0 di sostituire in modo molto semplice i dorsalini esistenti in 3 diverse dimensioni e/o colori.\nEssa \u00e8 concepita per essere usata anche da mancini ed \u00e8, inoltre, priva di sicurezze manuali (solo opzionali per destrimani) ma ha solo sicure interne antiurto ed anti sgancio. \u00c8 dotata di slitta Picatinny ed \u00e8 studiata con impugnature ergonomiche con dorsalini intercambiabili adatti a tutte le mani.\nInoltre \u00e8 possibile lo smontaggio della stessa pistola senza usare il grilletto; grilletto che ha una corsa di solo 6 mm con reset a 3 mm e che necessita di uno sforzo (carico) di 2,8 kg. Essa usa un \"percussore lanciato\".\nHa chiusura stabile geometrica tipo Browning modificata ed il meccanismo di sparo \u00e8 ad azione singola. Usa caricatori bifilari a 17 colpi per il calibro 9 \u00d7 19 mm Parabellum e 15 colpi per i calibri 9 \u00d7 21 mm IMI e .40 S&amp;W.\nImpiego.\nLa Beretta APX \u00e8 stata adottata dai seguenti corpi di polizia e forze armate:"}
{"id": "5772501", "revid": "287204", "url": "https://it.wikipedia.org/wiki?curid=5772501", "title": "Vincenzo Riolo (pittore)", "text": "Biografia.\nInizi\u00f2 sotto gli insegnamenti di Antonio Manno e Francesco Sozzi. Compiuti vent'anni si trasfer\u00ec a Roma e l\u00ec conobbe e lavor\u00f2 con Giovanni Battista Wicar, imparando anche la lezione della nuova corrente neoclassica, che import\u00f2 nella sua Sicilia al ritorn\u00f2.\nSpos\u00f2 Anna Velasco, figlia del celebre pittore concittadino Giuseppe Velasco. Nel 1828, sostitu\u00ec suo suocero come docente presso l'Accademia del Nudo. Tra i suoi contemporanei a Palermo conobbe Giuseppe Patania e fu il maestro di Giuseppe Carta.\nRitrasse anche il suo amico Vincenzo Monti. Tra le altre opere conosciute che realizz\u00f2 vari affreschi tra Palazzo Tasca e Gangi, nel Real Casino (Villa) di Caccia alla Favorita, la chiesa dell'Olivella, e il Palazzo Reale (Reggia) di Ficuzza. Mor\u00ec durante un'epidemia di colera."}
{"id": "5772505", "revid": "767487", "url": "https://it.wikipedia.org/wiki?curid=5772505", "title": "Yves Devernay", "text": "Allievo di Jeanne Joulain al conservatorio di Roubaix, nel 1958 entr\u00f2 nel conservatorio di Parigi sotto la guida di Rolande Falcinelli, dopo un breve periodo passato al conservatorio di Lille. Ottenne il Primo premio in organo ottenuto nel 1971 a Chartres insieme a Daniel Roth (attuale organista della chiesa di Saint Sulpice a Parigi).\nProfessore d'organo nei conservatori di Roubaix e Valenciennes, \u00e8 stato anche un organista virtuoso dotato di una tecnica eccezionale. Nominato nel 1985 organista titolare della Cattedrale di Notre-Dame de Paris assieme ad Olivier Latry, Philippe Lef\u00e8bvre e Jean-Pierre Leguay, al seguito della morte di Pierre Cochereau (1924-1984) \u00e8 stato titolare ugualmente degli organi della chiesa di Saint-Christophe de Tourcoing dal 1965. Mor\u00ec improvvisamente il 10 dicembre 1990, nonostante ci\u00f2 aveva tenuto il suo ultimo concerto il 2 dicembre. Yves Devernay aveva dichiarato di \"respirare\" con l'organo di Notre Dame tanto da essere interessato al progetto di restauro (1989-1992) dopo le modifiche di Jean Hermann e Robert Boisseau sotto i gusti di Pierre Cochereau. Il 10 dicembre 2010, un ricordo commemorativo in sua memoria \u00e8 stato depositato nell'entrata del cimitero del comune di Mouvaux dove lui riposa."}
{"id": "5772507", "revid": "113530205", "url": "https://it.wikipedia.org/wiki?curid=5772507", "title": "Palazzo di Citt\u00e0 (Cava de' Tirreni)", "text": "Il Palazzo di Citt\u00e0 (precedentemente Teatro municipale Giuseppe Verdi) \u00e8 il municipio del comune campano di Cava de' Tirreni: l'edificio fu edificato nell'Ottocento per ospitare un teatro, attivo fino alla fine della seconda guerra mondiale. La struttura si affaccia su piazza Abbro.\nStoria.\nIl teatro venne edificato dopo l\u2019abbattimento, nel 1860, della sala teatrale esistente nell\u2019antica sede del Comune, dall'architetto Lorenzo Gelanz\u00e9. I progetti presentati furono due: in uno si prevedeva la costruzione di un teatro pi\u00f9 piccolo rispetto al precedente, ampliando il vestibolo, dando maggiore rilevanza al foyer e con un totale di posti di 450; il progetto \"B\" (il primo era contrassegnato con la lettera \"A\") prevedeva che l'intero teatro doveva occupare la scena e con una capacit\u00e0 posti di 360. Alla fine fu approvata una variazione del progetto \"A\" nel 1872 e durante la sua realizzazione, i lavori vennero bloccati da Andrea Maddaloni di Napoli, in quanto i costi dell'opera superavano quelli previsti. La Corte d'Appello di Napoli, rispetto a quella al Tribunale di Salerno, diede ragione al costruttore e il 26 ottobre 1875 l'architetto Fausto Nicolini presenta un nuovo progetto, ultimandolo il 2 ottobre 1878. Il teatro fu inaugurato nel 1879 con la denominazione di \"Teatro Municipale\", cambiando nome nel 1901 in \"Teatro Giuseppe Verdi\" vista la morte del compositore omonimo. Viene costruito su volere del sindaco di allora, Giuseppe Trara Genoino, con una capienza che si aggira all'incirca sui 600 posti, divisi tra platea, palchi di prima fila e palchi di seconda fila e in un loggione. Alla sua realizzazione, collabora anche Gaetano D'Agostino che riveste il soffitto di tela dipinta. L'illuminazione era data da lampioni sospesi a forma di lira con globi di cristallo ed altri lampioni a candelabro. Tra le opere che venivano rappresentate si possono ricordare le operette e concerti di musica bandistica. Il progetto viene anche richiesto dal comune di Lecce per realizzarne uno simile in questa citt\u00e0.\nNel 1912 la sala fu concessa per la trasmissione del lungometraggio \"Quo vadis?\" diretto da Enrico Guazzoni e \"Gli ultimi giorni di Pompei\" di Eleuterio Rodolfi. In una relazione dell'ingegnere Filippo Guerritore, responsabile dell'ufficio tecnico comunale, scrisse che il teatro era motivo di orgoglio per la popolazione locale Alla fine del primo conflitto mondiale, inizi\u00f2 la decadenza del teatro, maggiormente per motivi economici, in quanto erano necessarie alcune ristrutturazioni, senza poter portare a termine l'opera. Negli anni del fascismo, il teatro viene utilizzato per le adunanze del regime, mentre durante la seconda guerra mondiale il tetto viene distrutto e la struttura viene occupata dall'esercito anglo-americano.\nConcesso ormai a solo cinema, con una delibera del 12 ottobre 1946 del commissario prefettizio Emanuele Cotugno, diventa \"Palazzo di Citt\u00e0\" e viene ampliato: innanzitutto viene costruito un secondo piano, poi il lato ad est della struttura viene allargato nel 1965, mentre nel lato ovest viene inglobato un pezzo del \"Circolo Tennis\", dove era presente la sede, per un periodo, della Biblioteca Comunale. Nell'aula consiliare \u00e8 presente un ritratto del nobile cavese Don Giovanni Camillo De Curtis, risalente al '500, nonch\u00e9 parente dell'attore Tot\u00f2 che lo richiese nel 1961, senza ottenere risposta positiva.\nNel 2016 sono state fatte alcune opere di ristrutturazione alla facciata e la copertura del palazzo.\nRappresentazioni.\nIl teatro era aperto per circa 150 volte all'anno non solo per rappresentazioni teatrali, ma anche per conferenze, tra le quali quella di Enrico De Marinis nel 1903. Inoltre, ci fu un ciclo di spettacoli con protagonisti alcuni attori come Amedeo Palumbo, Alfonso Molina, Ettore De Bonis, Eugenio Moretti e la Rotonda su Dante Alighieri. \nTra gli spettacoli teatrali si possono ricordare quelli della Compagnia drammatica Duse, Compagnia di Anita D'Agostino e della Gennaro Pantalena. Inoltre, oltre al teatro dal 1912 vengono trasmessi anche alcuni film.\nStruttura.\nTeatro.\nIl palcoscenico era lungo 16 metri e largo circa 17 metri con pavimentazione in legno; nei lati quattro siti per gli attori. La platea era lunga circa 10 metri e larga circa 12 con un totale di nove file: due di sole poltrone e altre sette di sedie, con la presenza di due porte per l'entrata ed uscita. Era presente poi un loggione con circa 100 posti, raggiungibile da una scala a chiocciola. Nella parte anteriore del palcoscenico c'erano sei palchi, tre per ogni lato.\nMunicipio.\nL'attuale struttura presenta un \"Salone di rappresentanza\" per le conferenze, gli uffici degli assessori e del sindaco, la sala della giunta comunale e altri uffici."}
{"id": "5772508", "revid": "643662", "url": "https://it.wikipedia.org/wiki?curid=5772508", "title": "Vladimir Kolesnicenko", "text": ""}
{"id": "5772509", "revid": "182347", "url": "https://it.wikipedia.org/wiki?curid=5772509", "title": "Campionato Italiano GT", "text": ""}
{"id": "5772510", "revid": "287204", "url": "https://it.wikipedia.org/wiki?curid=5772510", "title": "Latvijas kauss 2000", "text": "La Coppa di Lettonia 2000 (in lettone \"Latvijas kauss\") \u00e8 stata la 59\u00aa edizione del torneo a eliminazione diretta. Lo Skonto ha vinto il trofeo per la quinta volta.\nFormula.\nTutti i turni ad eliminazione diretta: preliminari, ottavi, quarti e finale in gara unica, semifinali con gare di andata e ritorno.\nTurno preliminare.\nLa gara doveva essere giocata l'8 aprile 2000.\nOttavi di finale.\nLe partite si sono giocate il 12 aprile 2000.\nQuarti di finale.\nLe partite si sono giocate il 5 maggio 2000.\nSemifinali.\nLe partite si sono giocate il 12 maggio, quelle di ritorno il 19 e 20 maggio 2000."}
{"id": "5772511", "revid": "182347", "url": "https://it.wikipedia.org/wiki?curid=5772511", "title": "Campionato Italiano GT 2012", "text": ""}
{"id": "5772514", "revid": "182347", "url": "https://it.wikipedia.org/wiki?curid=5772514", "title": "Campionato Italiano GT 2014", "text": ""}
{"id": "5772525", "revid": "182347", "url": "https://it.wikipedia.org/wiki?curid=5772525", "title": "Campionato Italiano GT 2015", "text": ""}
{"id": "5772532", "revid": "1514393", "url": "https://it.wikipedia.org/wiki?curid=5772532", "title": "Assessore (enti territoriali italiani)", "text": ""}
{"id": "5772536", "revid": "1061700", "url": "https://it.wikipedia.org/wiki?curid=5772536", "title": "IIII", "text": ""}
{"id": "5772561", "revid": "729019", "url": "https://it.wikipedia.org/wiki?curid=5772561", "title": "Arsenal Firearms AF2011A1", "text": "La Arsenal Firearms AF2011A1 o AF-2011 A1 Second Century \u00e8 la \u00abprima e sola\u00bb pistola semiautomatica, di produzione industriale al mondo, con la doppia canna a corto rinculo. Essa ha un doppio caricatore da 8 colpi ciascuno, pi\u00f9 due in canna, per una capacit\u00e0 totale di 18 proiettili. \nLa pistola \u00e8 stata progettata in Italia da Nicola Bandini ed \u00e8 prodotta in Italia dall'azienda italo-russa Arsenal Firearms, viene commercializzata negli Stati Uniti a partire del 2015.\nStoria.\nIl progettista Nicola Bandini insieme al finanziere appassionato di armi russo Dimitry Streshinskiy fondano a Gardone Val Trompia nel 2011 il Gruppo Arsenal Firearms. La nuova azienda segue la filosofia di innovare strategicamente il mondo conservatore delle pistole.\nLa pistola AF2011A1 viene progettata con modellazione 3D e stereolitografia dei pezzi e in soli 6 mesi viene prodotta e presentata per la prima volta a Norimberga all'IWA 2012 il 9 marzo.\nL'azienda, per la AF2011A1, riceve nel giugno 2014 l'autorizzazione per l'immissione in commercio negli USA dall\"United States Department of Justice, Bureau of Alcohol, Tobacco, Firearms and Explosives\" (BATFE).\nSuccessivamente nel settembre 2015 a seguito di un accordo commerciale intercorso con la \"International Firearm Corporation\", la pistola viene commercializzata nel mercato USA, a seguito di quest'accordo nasce la International Firearm Corporation ad Oklahoma city.\nPrecedenti storici.\nNon esistono altri esempi in tutta la produzione di armi mondiale di pistole semiautomatiche con doppia canna appaiata prodotte industrialmente e commercializzate.\nUn brevetto del 1916 l'US1202707 depositato in America dall'italiano Carmine A. Grieco \u00e8 molto simile alla AF2011A1. Esso propose la stessa soluzione delle canne appaiate, per\u00f2 questo brevetto non ebbe alcun seguito costruttivo.\nIn epoca recente una pistola della categoria (armi con vernice marcatore) Paintball Gun la CCI Phantom Phoenix Double Barrel Stock Class \u00e8 stata costruita per un breve tempo.\nAltri esempi storici con qualche elemento in comune con la AF2011A1 sono la: \nCaratteristiche.\nLa AF 2011 A1 \u00e8 una pistola a singola azione con 8 colpi per ognuno dei due caricatori, essa spara due colpi contemporaneamente ed \u00e8 industrialmente la prima realizzazione mondiale che utilizza questo sistema per determinare un maggiore potere di arresto. Infatti, la pistola \u00e8 stata cos\u00ec progettata per garantire un potere di arresto di 259 gr (460 grani), grazie ai due proietti del peso ciascuno di 29,80 gr sparati contemporaneamente. \nInoltre, il caricatore con 8 x 2 cartucce pu\u00f2 essere svuotato in soli 3 secondi.\nConcettualmente essa deriva dal gemellaggio di due Colt M1911, pur comportando la sua realizzazione industriale l'intera riprogettazione di tutte le sue componenti strutturali con una pi\u00f9 alta qualit\u00e0 meccanica rispetto al modello ispiratore.\nEssa \u00e8 disponibile nei calibri .45 ACP e .38 Super e in tre varianti: Standard, Dueller e Dueller Prismatic.\nIl peso del modello Dueller \u00e8 di 2,00\u00a0kg mentre il costo della stessa, negli USA, oscilla, secondo il modello, da 4,799 a 7,224 $ (al gennaio 2016).\nLa costruzione del telaio \u00e8 ottenute partendo da un acciaio ad alta resistenza al 39NiCrMo lavorato al tornio, il carrello, invece, \u00e8 ottenuto da fusione. Possiede due grilletti separati, alleggeriti da fori, che possono sparare in coppia o singolarmente. Ha un solo cane che agisce contemporaneamente su due percussori indipendentemente dal grilletto schiacciato; in altri termini spara sempre due colpi contemporaneamente anche agendo su un solo grilletto. Inoltre, \u00e8 costruita con estrattori diritti e lucidati a specchio, cosa che garantisce, a fronte di pi\u00f9 alti costi produzione, la massima affidabilit\u00e0 meccanica. \nI due caricatori in lamierino da 8 proiettili sono affiancati e sostenuti da un unico pad di sostegno. Grazie al corretto bilanciamento dell'arma, il rinculo della stessa si mantiene entro livelli pi\u00f9 che accettabili pur sparando allo stesso tempo, con le due canne affiancate, due colpi calibro .45 ACP.\nQualora una delle canne non facesse partire il colpo, la pistola si blocca finch\u00e9 non viene liberata con lo scarrellamento a mano e con un nuovo ciclo di caricamento.\nModelli.\n\u00c8 disponibile in diversi allestimenti e costi e in tre versioni diverse.\nMedia e videogiochi.\nLa AF2011A Dueller Prismatic \u00e8 stata usata dal \"cattivo\" il signor Hinx nel film di James Bond Spectre nel 2015."}
{"id": "5772565", "revid": "1100311", "url": "https://it.wikipedia.org/wiki?curid=5772565", "title": "Harry Arter", "text": "Dopo una sola stagione al Woking, viene acquistato dal Bournemouth, diventando un membro fondamentale della squadra. Con il Bournemouth avr\u00e0 due promozioni, in Championship nel 2013 e in Premier League nel 2015.\nNato e cresciuto in Inghilterra, Harry ha per\u00f2 scelto di giocare con la nazionale irlandese, avendo militato sia nell'under 17 che nell'under 19, prima di fare l'esordio a giugno 2015.\nCarriera.\nClub.\nGli inizi, Charlton Athletic.\nNato a Londra, Arter comincia la sua carriera con il Charlton Athletic. Ha fatto il suo debutto professionistico il 25 settembre 2007, subentrando a Svetoslav Todorov all'ottantaseiesimo minuto nella sfida in trasferta contro il Luton Town persa per 3-1. Questa sar\u00e0 la sua unica presenza con la squadra londinese, perch\u00e9 nella stagione seguente viene prestato allo Staines Town e al Welling United.\nWoking.\nIl 2 giugno 2009, Arter viene tesserato dal , squadra con cui milita un solo anno, perch\u00e9 poi verr\u00e0 acquistato dal con la somma del trasferimento scelta dal tribunale dalla FA, in quanto i due club non furono d'accordo sull'offerta.\nBournemouth.\nIl 7 giugno 2010, Arter viene acquistato dal , squadra guidata dal tecnico Eddie Howe. Due mesi dopo fa il suo debutto nel primo match della stagione, in trasferta contro la sua ex squadra, il Charlton. Dopo essere stato ammonito durante il primo tempo, viene sostituito a fine primo tempo. Completamente fuori condizione viene anche prestato per un mese alla squadra rivale il 4 marzo 2011, il Carlisle United.\nIl giorno dopo esord\u00ec con la nuova maglia entrando nell'ultima mezz'ora della partita in trasferta contro il Brighton &amp; Hove Albion, segnando il goal del pareggio nei minuti di recupero, goal che sar\u00e0 inutile per la squadra, perch\u00e9 un minuto dopo, il Carlisle, subir\u00e0 il goal del 3-4. Questo \u00e8 stato il suo primo goal da professionista.\nIl 13 agosto 2011, Arter sostituisce Mark Molesley durante il sessantaseiesimo minuto nella partita casalinga contro il Sheffield Wednesday, e diciassette minuti dopo segner\u00e0 il suo primo goal per le Cherries, segnando il 2-0. Nel corso della stagione segner\u00e0 in totale 5 goal in 34 presenze.\nNella stagione seguente, Arter segna 8 goal in 37 partite, compreso il goal nella vittoria per 3-1 contro il Carlisle, il 20 aprile 2013, che assicur\u00f2 per il Bournemouth la promozione in Championship.\nArter \u00e8 stato uno dei protagonisti nella stagione 2014-2015, segnando 9 goal in 43 partire e viene votato anche giocatore dell'anno da parte dei tifosi. Il 25 ottobre 2014, Arter scende in campo nella partita vinta per 8-0 contro il Birmingham City, che segna il record per la vittoria pi\u00f9 grande per la societ\u00e0. Insieme al centrocampista Andrew Surman, Harry forma una sensazionale coppia di centrocampo, con Surman che si occupa delle azioni difensive mentre Arter di quelle offensive. Harry \u00e8 conosciuto per il suo sinistro dalla distanza, ammirabile nel secondo goal nel 3-0 contro i rivali per la promozione del Middlesbrough, e il primo goal nell'1-1 contro il Watford.\nIl 27 aprile 2015 Arter gioca nella partita vinta per 3-0 contro il Bolton, che regala al Bournemouth, una storica promozione in Premier League. Cinque giorni dopo, Arter segna il secondo goal nella vittoria esterna per 3-0 contro il Charlton che, in concomitanza con il pareggio all'ultimo minuto dei rivali del Watford, consegna al Bournemouth addirittura il campionato.\nPer la prima volta, nei 127 anni della societ\u00e0 del dorset, il Bournemouth \u00e8 stato promosso in Premier League.\nA causa di un infortunio Harry \u00e8 costretto a saltare la prima parte della nuova stagione in Premier League, facendo il suo debutto il 1\u00ba novembre 2015 nella partita persa per 2-0 contro i rivali del Southampton. Due mesi dopo l'esordio in Premier League arriva anche il primo goal per Harry, infatti il 12 gennaio 2016, sar\u00e0 lui a sbloccare il match tra Bournemouth ed il West Ham davanti ai propri tifosi con un gran destro da 25 metri. Il goal risulter\u00e0 comunque inutile, dato che le cherries perdono in casa 1-3.\nPrestiti al Cardiff City, al Fulham e al Charlton.\nIl 9 agosto 2018 viene ceduto in prestito al .\nIl 6 agosto 2019 viene ceduto nuovamente a titolo temporaneo, questa volta al .\nNottingham Forest e Charlton.\nIl 22 settembre 2020, firma un contratto triennale con il , con cui colleziona 13 presenze nella stagione 2020-2021. La stagione successiva, nell'ultimo giorno della sessione estiva di calciomercato, viene ceduto in prestito al fino alla fine della stagione. Il 4 gennaio 2022 viene risolto il prestito in anticipo, facendo ritorno ai \"Reds\".\nNazionale.\nPur essendo nato e cresciuto in Inghilterra, Arter sceglie di giocare per la nazionale irlandese, avendo I nonni originari di Sligo. Con l'Irlanda gioca sia nell'under 17 che under 19.\nA febbraio 2015, l'allenatore della nazionale maggiore, Martin O\u2019Neill dichiara alla stampa che Harry Arter \u00e8 uno dei possibili convocabili per il match contro la Polonia, valevole per le qualificazioni a Euro 2016. La chiamata arriva il 12 marzo, anche se Harry non scende in campo. Per il debutto ufficiale bisogna aspettare il 7 giugno 2015, dato che Arter entra in campo al 63\u00ba minuto nella partita amichevole contro l' pareggiata 0-0.\nVita privata.\nArter \u00e8 fratellastro dell'ex capitano della nazionale inglese Scott Parker, che spos\u00f2 sua sorella Carly. Entrambi cominciarono la carriera al Charlton.\nA dicembre 2015, Harry Arter e sua moglie subiscono un grave lutto famigliare, in quanto perdono la propria figlia, nata morta. La squadra ed il tecnico Eddie Howe si stringono intorno al dolore della famiglia Arter, dedicandogli la storica vittoria per 2-1 contro il Manchester United il 12 dicembre.\nPalmar\u00e8s.\nClub.\n1 Bournemouth: 2014/2015\nStatistiche.\nStatistiche aggiornate al 12 gennaio 2016"}
{"id": "5772566", "revid": "1543377", "url": "https://it.wikipedia.org/wiki?curid=5772566", "title": "Vazimba", "text": "I Vazimba (in malgascio ), secondo la tradizione popolare, furono i primi abitanti del Madagascar. Nella tradizione orale essi sono generalmente descritti come un popolo di bassa statura, il che ha portato alcuni a sostenere che potesse trattarsi di pigmei migrati dalle isole che costituiscono la moderna Indonesia, stabilitisi in Madagascar tra il 100 e il 400 a.C.. Le storie sui Vazimba costituiscono un elemento significativo nella tradizione culturale e nella identit\u00e0 collettiva dei popoli del Madagascar, ispirando diverse credenze e pratiche in tutta l'isola.\nI primi coloni del Madagascar.\nI fatti relativi ai primi insediamenti in Madagascar da parte di esploratori provenienti dalla odierna Indonesia, includendo l'epoca esatta e le modalit\u00e0 di questa colonizzazione, sono tuttora oggetto di studi e di controversie. Si \u00e8 ipotizzato che vi siano state diverse ondate di colonizzazione. Secondo questa teoria, le diverse ondate ebbero origine nella stessa regione del sud est asiatico, e condividevano la stessa cultura. \nLe ricerche archeologiche e la tradizione orale hanno fornito alcune indicazioni sul presunto stile di vita di queste popolazioni.I Vazimba non conoscevano la metallurgia n\u00e9 la coltivazione del riso e usavano armi realizzate con l'argilla. Al loro arrivo nelle antiche foreste della regione degli altopiani, i Vazimba praticavano il \"tavy\" (una tecnica di agricoltura taglia-e-brucia) per ripulire il terreno al fine di coltivare banane, tuberi, zenzero ed altri alimenti di base. Raccoglievano miele, frutta e semi commestibili e cacciavano piccola selvaggina nelle foreste. Come la loro popolazione aument\u00f2, si stabilirono i primi villaggi, governati da capi e in seguito da re. Si ritiene che i governanti arrossassero i loro capelli utilizzando il pigmento contenuto in un fungo; l'associazione del colore rosso con la regalit\u00e0 \u00e8 tuttora presente in molte parti del Madagascar.\nLa tradizione orale classifica i Vazimba in base alla parte dell'isola in cui si ritiene si fossero insediati. I \"vazimba andrano\" (\"vazimba dell'acqua\") si sarebbero stabiliti lungo i corsi dei fiumi e sulle rive dei laghi. I \"vazimba antety\" (\"vazimba della terra\") si sarebbero insediati nella regione degli altopiani centrali. I \"vazimba antsingy\" (\"vazimba degli tsingy\") avrebbero creato i loro insediamenti nelle caverne degli tsingy di Bemaraha nel Madagascar occidentale.\nL'origine indonesiana delle prime popolazioni malgasce \u00e8 corroborata da numerose evidenze archeologiche , genetiche, linguistiche , etnologiche e storiche .\nAscesa e declino.\nIl primo periodo della storia malgascia \u00e8 nota come il periodo Vazimba (\"faha vazimba\"), e coincide con l'arrivo delle prime popolazioni sull'isola e l'instaurazione di regni - spesso retti da regine - nella regione degli altopiani centrali. Stando ad alcune fonti della tradizione orale, il primo sovrano vazimba si chiamava Andriandravindravina. \nIl secondo periodo nella storia orale inizia con la conquista degli altopiani centrali da parte dei sovrani Merina e la successiva instaurazione del regno Imerina. Ad Andriamanelo (1540-1575) - egli stesso ritenuto per met\u00e0 di origine vazimba, attraverso le sue antenate la regina Rangita e la regina Rafohy - viene attribuito (assieme con i suoi successori Ralambo e Andrianjaka) il merito di avere estromesso i vazimba dalla regione degli altopiani centrali e il loro confinamento nella parte occidentale dell'isola.\nSi ritiene che gli ultimi vazimba siano stati annientati durante il regno di Andrianjaka (1610-1630). Tuttavia, c'\u00e8 chi ritiene che i vazimba non si siano estinti, ma siano stati assimilati dalla cultura Merina. Nella tradizione orale sia dei Merina che dei Betsileo ricorre il racconto di matrimoni misti tra Merina e Vazimba, e alcuni autori sostengono che i Mikea, un popolo di cacciatori-raccoglitori, e i Vezo, una trib\u00f9 di pescatori, entrambi concentrati lungo le coste del Madagascar occidentale e meridionale, possano essere gli attuali discendenti dei vazimba.\nI Vazimba nell'immaginario popolare.\nNella tradizione orale esistono numerose storie e leggende correlate con i Vazimba. Per esempio, si racconta di una donna vazimba chiamata Ramboamana e di un uomo vazimba chiamato Ramboabesofy, noti come \"tompon-tany\" (\"padroni della terra\"), che sarebbero stati i primi abitanti del Madagascar, stabilitisi nella regione di Ankavandra. La coppia ebbe due figli, chiamati Rangoromana e Zafihisoky, che la leggenda vuole siano stati i primi ad introdurre nell'isola gli zeb\u00f9.\nI Merina fanno risalire la loro genealogia ad un uomo chiamato Ndrenavoavo e a sua sorella Pelamana, i quali sarebbero stati i primi non-Vazimba ad arrivare in Madagascar. I loro corpi sarebbero seppelliti in una foresta vicino Tsirendresaka e si dice che i loro corpi fossero venerati da tutti i Vazimba di Betsiriry. A loro volta, le popolazioni Tsirendresaka osservano una \"fady\" che proibisce l'uccisione degli zebu, in omaggio alla memoria dei vazimba e alla loro tradizione di allevare il bestiame senza ucciderlo.\nNell'odierno Madagascar \u00e8 diffusa la credenza di una origine non umana dei vazimba, considerati come una sorta di mostri o di spiriti malvolenti, che tuttora si rifugerebbero in siti naturali come fiumi, caverne o gole. Alcuni di questi siti, nei quali si ritiene siano sepolti i vazimba, sono considerati sacri, e sono oggetto di pellegrinaggi e di sacrifici rituali. I Vazimba sono spesso descritti come creature di bassa statura, dalla carnagione chiara o molto scura; alcune descrizioni li vogliono dotati di una faccia abnormemente allungata, con larghe labbra che nascondono denti simili a zanne. Tra le tante credenze diffuse rispetto ai Vazimba, si vuole che essi non possano toccare nessun oggetto che sia stato in contatto con il sale; nelle aree in cui si ritiene esistano antiche sepolture vazimba \u00e8 vietato introdurre aglio e carne di maiale."}
{"id": "5772569", "revid": "300067", "url": "https://it.wikipedia.org/wiki?curid=5772569", "title": "Bill Hay", "text": "Dopo il ritiro intraprese con successo la carriera da dirigente sportivo, lavorando a lungo per organizzazioni come Hockey Canada e l'Hockey Hall of Fame, di cui entr\u00f2 a far parte nel 2015.\nCarriera.\nHay proveniva da una famiglia fortemente legata all'hockey, infatti anche suo zio Earl Miller gioc\u00f2 in NHL a Chicago, mentre suo padre Charles membro della Hockey Hall of Fame svolse un ruolo decisivo per l'organizzazione della Summit Series del 1972. Bill inizi\u00f2 la carriera giovanile con i Regina Pats nella Western Canadian Junior Hockey League nella stagione 1952-53. Dopo una preve esperienza all'Universit\u00e0 del Saskatchewan Hay fece ritorno ai Pats nella stagione 1954-55, conclusa con la sconfitta nella finale della Memorial Cup contro i Toronto Marlboros.\nAllora i diritti su Hay erano detenuti dai Montreal Canadiens, tuttavia egli decise di proseguire gli studi e di andare a frequentare il Colorado College con la maglia dei Tigers, diventando uno dei giocatori pi\u00f9 forti di sempre nella storia dell'istituto. Hay disput\u00f2 due stagioni vincendo numerosi riconoscimenti individuali, incluse due selezioni nel First All-Star della WCHA e una nel team ideale della finale nazionale NCAA.\nHay fece finalmente il suo esordio nel mondo professionistico nella stagione 1958-59 con i Calgary Stampeders, squadra della WHL. In 53 partite segn\u00f2 24 reti e un totale di 54 punti, attirando le attenzioni dei Chicago Blackhawks, franchigia che gli offr\u00ec il suo primo contratto in NHL. Hay debutt\u00f2 nella stagione 1959-60 e conquist\u00f2 il Calder Memorial Trophy come miglior rookie della lega, oltre a prendere parte all'NHL All-Star Game.\nNella stagione successiva Hay e i Black Hawks raggiunsero la finale della Stanley Cup. Inserito nella stessa linea di Bobby Hull e Stan Mikita, la cosiddetta \"Million Dollar Line\" conquisto il primo titolo dalla stagione 1937-38. Hay avrebbe giocato per altre sei stagioni per poi ritirarsi a soli 31 anni nel 1967, nonostante fosse stato scelto durante l'NHL Expansion Draft dai St. Louis Blues, una delle sei nuove franchigie iscritte alla NHL.\nDal 1980 fino al 1997 Hay fece parte del comitato per la selezione degli atleti da inserire nella Hockey Hall of Fame, e ne fu presidente per quindici anni fino al pensionamento nel 2013; due anni pi\u00f9 tardi fu proprio lui ad essere selezionato per entrare a far parte della Hockey Hall of Fame. Durante il suo mandato fu decisivo per definire la collaborazione della Hall of Fame con altre organizzazioni come IIHF, NHL e NHLPA. Hay segu\u00ec le orme paterne quando nel 1990 assunse il ruolo di presidente di Hockey Canada quando essa si fuse con la Canadian Hockey Association. Per quattro anni, dal 1991 al 1995, Hay fu inoltre il presidente e amministratore delegato dei Calgary Flames."}
{"id": "5772570", "revid": "666668", "url": "https://it.wikipedia.org/wiki?curid=5772570", "title": "OFC Futsal Championship 2016", "text": "L'OFC Futsal Championship 2016 \u00e8 stato l'11\u00ba campionato oceaniano per le nazioni di calcio a 5, e si \u00e8 disputato a Suva nelle Figi dall'8 al 13 febbraio 2016.\nIl girone, composto da sei formazioni, si \u00e8 svolto nella Vodafone Arena ed \u00e8 stato vinto per la quinta volta dalle Isole Salomone.\nCampione.\nCampione d'Oceania 2016\nISOLE SALOMONE(5\u00ba titolo)"}
{"id": "5772585", "revid": "287204", "url": "https://it.wikipedia.org/wiki?curid=5772585", "title": "Marika Dominczyk", "text": ""}
{"id": "5772587", "revid": "1305772", "url": "https://it.wikipedia.org/wiki?curid=5772587", "title": "Lago di Valencia", "text": "Il lago di Valencia o lago di Tacaraigua \u00e8 un lago al confine tra gli stati di Carabobo e Aragua nel nord del Venezuela.\nGeografia.\n\u00c8 il terzo lago del Venezuela dopo il lago di Maracaibo e quello artificiale creato dalla diga di Guri.\nIl lago di Valencia \u00e8 situato in una delle valli dell'Aragua che si snodano tra le due catene montuose parallele in cui si suddivide la Cordigliera della Costa. Sulle sponde di nord-est si affaccia la citt\u00e0 di Maracay.\n\u00c8 un lago endoreico (privo di emissari) situato a 413\u00a0 m sul livello del mare con un bacino idrografico di 2.646\u00a0km\u00b2, una lunghezza di circa 30\u00a0km, una larghezza di circa 20\u00a0km, un'area di 350\u00a0km\u00b2 e con profondit\u00e0 media e massima di 18\u00a0m e 39\u00a0m. Al suo interno si incontrano delle piccole isole alcune delle quali abitate.\nL'immissario pi\u00f9 importante \u00e8 il fiume Aragua a cui si aggiungono altri fiumi tra cui El Lim\u00f3n, Guacara, G\u00fcig\u00fce, Mariara e Turmero i cui nomi ricordano le citt\u00e0 che essi attraversano prima di confluire nel lago.\nStoria.\nIl lago si \u00e8 formato circa 2-3 milioni di anni fa a seguito di cedimenti della crosta terrestre e si \u00e8 prosciugato completamente in diversi periodi della sua storia geologica.\nDal 1976 il livello del lago di Valencia si \u00e8 alzato a causa del cambio di direzione subito dalle acque di alcuni vicini bacini idrografici.\nAttualmente funge da riserva d'acqua per i centri urbani circostanti come quelli di Maracay e Valencia.\nEcologia.\nIl lago soffre a causa dell'eccessiva proliferazione delle alghe dovuta al continuo afflusso di acque non trattate provenienti dai centri urbani circostanti, dalle attivit\u00e0 agricole e industriali, e responsabile dell'attuale processo di eutrofizzazione, contaminazione e salinizzazione del lago.\nNonostante la pittoresca ubicazione tra le catene parallele della Cordigliera Litorale a nord e della Cordigliera Interiore a sud nelle quali si suddivide la Cordigliera della Costa, la scarsa qualit\u00e0 dell'acqua del lago di Valencia ne ostacola il turismo e le attivit\u00e0 ricreative.\nA causa dell'inquinamento e di altre attivit\u00e0 legate alla mano dell'uomo, quasi il 60% delle specie ittiche indigene sono scomparse tra il 1960 e il 1990. Fra i pesci che popolano il lago si incontrano la tetra diamante, molto comune negli acquari, e due specie di pesci gatto totalmente endemici, la \"Lithogenes valencia\" e la \"Pimelodella tapatapae\"."}
{"id": "5772591", "revid": "287204", "url": "https://it.wikipedia.org/wiki?curid=5772591", "title": "1001 (disambigua)", "text": ""}
{"id": "5772594", "revid": "599013", "url": "https://it.wikipedia.org/wiki?curid=5772594", "title": "Museo delle carrozze (Napoli)", "text": "Il Museo delle carrozze \u00e8 un museo di Napoli che ha sede all'interno di alcuni ambienti del complesso di villa Pignatelli.\nStoria e descrizione.\nIl progetto del Museo delle carrozze di Villa Pignatelli nasce negli anni '50 del secolo scorso dalla volont\u00e0 dell'allora Sovrintendente alle Gallerie della Campania Bruno Molajoli di acquisire la ricca collezione di carrozze, calessi e finimenti donati dal marchese di Civitanova Mario D'Alessandro. A questo primo nucleo originario si aggiunsero successivamente altre donazioni da parte di altri mecenati: il marchese Spennati (1960), conte Dusmet (1962), il conte Leonetti di Santojanni (1973) e infine quelle Strigari (1979).\nIl museo, ospitato nelle antiche scuderie di Villa Pignatelli, fu inaugurato solo nel 1975; chiuso al pubblico per diversi anni, \u00e8 stato, poi, restaurato e riaperto nel 2014 con un allestimento museografico innovativo arricchito di apparati didattici multimediali. \nLa collezione \u00e8 costituita da trentaquattro tra carrozze e calessi di produzione italiana, inglese e francese della fine dell'800 ed inizi del '900 ed \u00e8 corredata da una consistente raccolta di finimenti, morsi e fruste."}
{"id": "5772595", "revid": "287204", "url": "https://it.wikipedia.org/wiki?curid=5772595", "title": "1002 (disambigua)", "text": ""}
{"id": "5772626", "revid": "767487", "url": "https://it.wikipedia.org/wiki?curid=5772626", "title": "Associazione Calcio Pistoiese 2004-2005", "text": "Questa pagina raccoglie le informazioni riguardanti l'Associazione Calcio Pistoiese nelle competizioni ufficiali della stagione 2004-2005."}
{"id": "5772631", "revid": "36426", "url": "https://it.wikipedia.org/wiki?curid=5772631", "title": "Pieter Van Ruijven", "text": ""}
{"id": "5772633", "revid": "767487", "url": "https://it.wikipedia.org/wiki?curid=5772633", "title": "\u0160\u010delkun\u010dik", "text": "\u0160\u010delkun\u010dik ( , lett. \"Lo schiaccianoci\") \u00e8 un film d'animazione sovietico del 1973 ispirato alla fiaba di Ernst Theodor Amadeus Hoffmann \"Schiaccianoci e il re dei topi\" e al balletto di Marius Petipa, Lev Ivanov e P\u00ebtr Il'i\u010d \u010cajkovskij \"Lo Schiaccianoci\".\nTrama.\nUna servetta assiste alla festa natalizia dei bambini. Pi\u00f9 tardi, riordinando la sala, la fanciulla si mette a danzare. I giocattoli appesi all'albero di Natale si animano e combattono contro un esercito di topi in uniforme. La ragazza si trova ridotta alle dimensioni di un giocattolo, mentre il primo attacco dei topi viene respinto. Uno schiaccianoci a forma di soldato racconta alla fanciulla la sua triste storia: come venne trasformato in giocattolo dalla maligna Regina dei Topi (un topo con tre teste), prima che venisse distrutta.\nI topi attaccano di nuovo, e grazie al loro numero e ai poteri magici del Re dei Topi, neutralizzano i giocattoli catturano lo schiaccianoci. Prima che il Re dei Topi lo distrugga, un pezzo alla volta, la servetta lancia uno dei suoi zoccoli di legno che spacca la corona magica dei Re dei Topi. Il Re dei Topi viene disintegrato dal contraccolpo, insieme al suo esercito. Al contrario, lo zoccolo si trasforma in una scarpetta luccicante. Lo schiacciamoci si trasforma in un principe, la servetta si ritrova vestita da principessa, e danzando insieme tornano al regno del principe liberandolo dall'ultimo maleficio.\nL'ultima scena del cortometraggio mostra la sala deserta, dove rimangono l'albero di Natale, uno schiaccianoci fracassato e un paio di zoccoli di legno.\nEdizioni.\nLa versione originale \u00e8 senza dialoghi, accompagnata solo dalla colonna sonora, una selezione di musiche dai balletti di \u010cajkovskij.\nEsiste una edizione successiva, realizzata negli anni Novanta, per la serie \"Storie della mia infanzia\" (1998), in cui alla colonna sonora sono stati sovrapposti dialoghi tra i personaggi ed \u00e8 stata aggiunta anche una voce narrante.\nEntrambe le versioni sono state trasmesse dalla RAI, la prima negli anni Ottanta, la seconda negli anni Novanta."}
{"id": "5772634", "revid": "177967", "url": "https://it.wikipedia.org/wiki?curid=5772634", "title": "Runaway/I Still Love You", "text": "Runaway/I Still Love You \u00e8 un singolo di Mina, pubblicato su vinile a 45 giri nel 1974. Il singolo non \u00e8 uscito in Italia, ma invece, negli Paesi Bassi, per la Omega International, una etichetta di quel paese.\nTracce.\nLato A\nArrangiamento: Pino Presti\nLato B\nArrangiamento: Pino Presti\nIl disco.\nIl singolo contiene rare versioni in inglese di due brani conosciuti di Mina, \"E poi...\", dell'album Frutta e verdura e \"Fate piano\", tratto da Altro.\nIl singolo \u00e8 uscito per il mercato straniero."}
{"id": "5772643", "revid": "767487", "url": "https://it.wikipedia.org/wiki?curid=5772643", "title": "Perpetuum Jazzile", "text": "Perpetuum Jazzile \u00e8 un gruppo musicale sloveno, venuto alla ribalta internazionale per la cover a cappella di Africa dei Toto, il cui video a luglio 2020 ha totalizzato oltre 22 milioni di visualizzazioni su YouTube.\nFondato nel 1983 con il nome di Gaudeamus Chamber Choir, \u00e8 composto da un notevole numero di cantanti uomini e donne. Essi vengono occasionalmente integrati dagli strumentisti della Slovenian Radio and Television Big Band. Il coro si esibisce soprattutto a cappella, con uno dei suoi membri, Sa\u0161o Vrabi\u010d, come percussionista vocale.\nMusica.\nIspirato inizialmente da Gene Puerling, The Singers Unlimited, e The Swingle Singers, il coro interpreta brani musicali in stile bossa nova, swing, funk, gospel e pop.\nIl loro repertorio comprende arrangiamenti di brani di Toto, Daft Punk, David Guetta, Lady Gaga, Michael Jackson, Earth, Wind &amp; Fire, Billy Joel, ABBA, David Bowie, Joni Mitchell, George Benson, e di molte altre leggende della musica. Negli ultimi anni, nei loro concerti trova posto anche un numero crescente di composizioni originali.\nDirezione.\nFondato nel 1983 da Marko Tiran, la direzione artistica del coro \u00e8 passata nel 2001 a Toma\u017e Kozlev\u010dar, e, dieci anni dopo a Peder Karlsson.\nStoria.\nNel 2006, Perpetuum Jazzile registra l'album \"\u010cudna no\u010d\" (\"Strana notte\"), edito da Dallas Records, e si esibisce in un concerto con Mansound (da Kiev, Ucraina). Organizzano poi un seminario di jazz vocale a Lubiana con Ward Swingle, fondatore dei Swingle Singers.\nLa loro interpretazione di \"Africa\" dei Toto ottiene gli elogi del co-autore del brano, David Paich, e i Toto li invitano sul palco durante il loro concerto del 2011 a Udine.\nSempre nel 2011, il gruppo intraprende un tour mondiale che ottiene il tutto esaurito in Croazia, Repubblica Ceca, Germania, Canada e Stati Uniti.\nOgni autunno, il gruppo si esibisce in alcuni concerti serali chiamati \"Vokal Xtravaganzza\" nella Cankar Hall di Lubiana, con ospiti dalla Slovenia e dall'estero, come gli sloveni Alenka Godec, 6Pack \u010cukur, Alya, Oto Pestner, Jan Plestenjak, e Nu\u0161a Derenda, e gli stranieri Vocalica (Italia), The Real Group (Svezia), Mansound (Ucraina), BR6 (Brasile), The Real Six Pack (Germania).\nIn occasione di un'esibizione del gruppo al Politeama Rossetti di Trieste il 3 febbraio 2014, il direttore organizzativo e secondo tenore della formazione, Bostian Usenik, ha dichiarato:\nNel 2015 i Maraaya, il duo musicale sloveno che ha rappresentato la Slovenia all'Eurovision Song Contest 2015 con il brano Here for You, ha anche pubblicato un video in cui il loro brano \u00e8 accompagnato dai Perpetuum Jazzile. Il 19 giugno 2015, il gruppo si \u00e8 esibito durante la Giornata Nazionale slovena all'Expo 2015 di Milano Nell'autunno dello stesso anno Perpetuum Jazzile ha realizzato il suo primo tour in Cina con un concerto nel teatro dell'Opera di Canton.\nPeder Karlsson, noto specialista svedese di canto a cappella, reclutato nel 2011 come direttore artistico del gruppo, ha detto di loro in un documentario sul gruppo:\nPremi e riconoscimenti.\nNel 2008, Perpetuum Jazzile vince il \"Vokal.Total Award\" nell'International Choir Festival e nell'International A Cappella Competition e viene premiato anche nel concorso internazionale di jazz vocale che si tiene a Tilburg nei Paesi Bassi.\nNello stesso anno partecipano al 5\u00b0 World Choir Games a Graz, Austria dove vincono medaglie d'oro nelle sezioni di Jazz, Gospel e Musica popolare corale.\nNel 2010, vincono lo sloveno \"Viktor Award\", equivalente locale del Grammy Award."}
{"id": "5772644", "revid": "110157", "url": "https://it.wikipedia.org/wiki?curid=5772644", "title": "La fiaba dello zar Saltan", "text": "La fiaba dello zar Saltan, o La favola dello zar Saltan, (titolo originale in russo: \"\u0421\u043a\u0430\u0437\u043a\u0430 \u043e \u0446\u0430\u0440\u0435 \u0421\u0430\u043b\u0442\u0430\u043d\u0435, \u043e \u0441\u044b\u043d\u0435 \u0435\u0433\u043e \u0441\u043b\u0430\u0432\u043d\u043e\u043c \u0438 \u043c\u043e\u0433\u0443\u0447\u0435\u043c \u0431\u043e\u0433\u0430\u0442\u044b\u0440\u0435 \u043a\u043d\u044f\u0437\u0435 \u0413\u0432\u0438\u0434\u043e\u043d\u0435 \u0421\u0430\u043b\u0442\u0430\u043d\u043e\u0432\u0438\u0447\u0435 \u0438 \u043e \u043f\u0440\u0435\u043a\u0440\u0430\u0441\u043d\u043e\u0439 \u0446\u0430\u0440\u0435\u0432\u043d\u0435 \u041b\u0435\u0431\u0435\u0434\u0438\", Fiaba dello zar Saltan, di suo figlio il famoso e possente bogatyr, principe Gvidon Saltanovi\u010d, e della bellissima zarevna-Cigno), \u00e8 una fiaba in tetrametri trocaici e rime baciate di Aleksandr Sergeevi\u010d Pu\u0161kin, scritta nel 1831 e edita l'anno successivo.\nTrama.\nUna sera tre sorelle filano alla finestra e nel corso della conversazione, l'una si dice pronta, se fosse zarina, a preparare un sontuoso banchetto per tutti i cristiani, l'altra a tessere una tela grande quanto il mondo, e la terza a dare al marito un figlio valoroso. A queste parole, lo zar in persona, che aveva ascoltato il colloquio passando per il giardino, entra in casa e ordina alle tre di seguirlo alla reggia, per essere l'una cuoca, l'altra tessitrice e l'ultima, sua sposa. Il matrimonio \u00e8 celebrato immediatamente, la notte stessa la zarina resta incinta, e l'indomani Saltan parte per la guerra.\nQuando la zarina partorisce un bel bambino, invia subito un messo dal marito per annunciargli il lieto evento. Ma le due sorelle e la \"baba\" Babaricha, sostituiscono il corriere con un altro e a questo affidano un messaggio in cui \u00e8 detto che la zarina ha messo al mondo \u00abuno strano animaletto\u00bb. Saltan, ricevuta la notizia, consegna al nunzio un ordine nel quale \u00e8 scritto che punir\u00e0 la moglie al suo ritorno. Di nuovo le tre intriganti intercettano il messo, lo fanno ubriacare e scambiano il suo ordine con uno che comanda di annegare zarina e prole. I boiari obbediscono e mettono in una botte la moglie e il figlio dello zar, il principe Gvidon, e la gettano in mare.\nNella botte il principe cresce prodigiosamente e invoca l'aiuto delle onde, che fanno riparare lui e la zarina sull'isola di Bujan. Ormai giovane uomo, Gvidon, scoperchia la botte e ritrova la libert\u00e0 assieme alla madre. Dovendo procacciarsi il cibo costruisce un arco con il ramo di una quercia, il nastrino della croce che porta al collo e una canna flessibile, e parte per la caccia, quando ode un lamento levarsi dal mare. Vede un bellissimo cigno bianco minacciato da un nibbio e usa la sua unica freccia per colpire il rapace. Il cigno si avvicina al suo salvatore e, senza mostrare le sue vere fattezze, gli rivela di essere in realt\u00e0 una fanciulla, che il nibbio era uno stregone, e gli promette una degna ricompensa per l'atto compiuto. Difatti, l'indomani, al suo risveglio, lo zarevic scorge laddove non c'era nulla una meravigliosa citt\u00e0 dalle nivee cinta e apprende di esserne divenuto il re per volere dei suoi abitanti.\nApproda sull'isola una goletta. I marinai sono tutti stupiti di trovare una citt\u00e0 fortificata con le cupole dorate e uno scalo ben protetto su un luogo un tempo deserto. A Gvidon, che li interroga, dicono di avere a bordo pellicce da smerciare nel regno dello zar Saltan. Il principe, augurando loro buon viaggio, li invita a porgere i suoi saluti al gran sovrano. Ma poi mesto si spinge fino a riva e qui subito si presenta il cigno a domandargli ragione di tanta tristezza. Gvidon spiega che vorrebbe rivedere il padre, e il cigno, trasformatolo in una zanzara con gli schizzi d'acqua prodotti dal suo batter d'ali, gli consente di viaggiare, non riconosciuto, sulla nave e di pervenire alla corte dello zar.\nSaltan accoglie i visitatori e chiede loro se hanno visto qualche meraviglia. I mercanti gli raccontano dell'isola deserta di Bujan, abitata da una sola quercia che all'improvviso si era cangiata in una fastosa citt\u00e0 con giardini, cupole dorate, e aveva per sovrano il principe Gvidon. Lo zar esprime il desiderio di vedere l'isola, ma la cuoca, che gli sta accanto con la sorella e la \"baba\" Babaricha, ribatte che una cosa simile non \u00e8 nulla in confronto a uno scoiattolo canterino, che sotto un abete si nutre di noci dai gusci d'oro e i gherigli di smeraldo. Si stupisce Saltan e s'adira la zanzara che, pungendo la zia all'occhio destro, la lascia orba, per volare poi verso il mare. Il cigno gli va incontro e lui gli parla dello scoiattolo e di quanto vorrebbe avere sulla sua isola un prodigio tanto stupefacente. Cos\u00ec accade e Gvidon, felice, fa costruire per il roditore una casa di cristallo e ordina a uno scrivano di tener conto delle noci dai gusci d'oro e dai gherigli di smeraldo.\nLa storia si ripete. A Bujan attracca una seconda goletta con un carico di cavalli diretta nel regno di Saltan. Gvidon, spruzzato dal cigno, si muta in mosca e nascosto nella nave ricompare alla corte del padre, sempre attorniato dalle cognate e dalla \"baba\" Babaricha. I mercanti porgono allo zar gli omaggi del principe Gvidon, governante della citt\u00e0 nata sull'isola deserta, dove in una casa di cristallo vive uno scoiattolo che rode noci dai gusci d'oro e dai gherigli di smeraldo, e tutti gli abitanti ha reso ricchi. Lo zar, sempre pi\u00f9 sbalordito, si dice speranzoso di recarsi in quel luogo incantato, ma la tessitrice narra di un portento ben pi\u00f9 d'effetto: trentatr\u00e9 giovani \"bogatyri\", audaci, giganteschi, ricoperti di squame, emergono dalle acque schiumose e si portano a riva. La mosca, indispettita, punge la tessitrice all'occhio sinistro e l'acceca, quindi vola via dal cigno e gli riferisce di quest'altra meraviglia. Sulle sponde del mare di Bujan appaiono allora i trentatr\u00e9 \"bogatyri\", inviati dal cigno, con il loro comandante, il quale promette a Gvidon di proteggere d'ora innanzi la sua gloriosa citt\u00e0.\nPer la terza volta una goletta, che trasporta oro, argento e tessuti in damaschino, fa una sosta all'isola di Bujan prima di recarsi dallo zar Saltan. Il cigno opera l'ennesimo incantesimo su Gvidon e questi, sotto le sembianze di un calabrone, torna al cospetto del padre. I mercanti descrivano le meraviglie viste nella citt\u00e0 del principe Gvidon e lo zar di nuovo manifesta il desiderio di andarci, ma la \"baba\" Babaricha prova a dissuaderlo prospettandogli un portento ancor pi\u00f9 grande.\nIl calabrone, contrariato ma pietoso, risparmia l'occhio della vecchia Babaricha e le punge il naso. Quindi vola via dal cigno e gli confida che vorrebbe sposarsi con la zarevna del racconto test\u00e9 udito. A quel punto il cigno si mostra a Gvidon con le sue vere fattezze: \u00e8 lei la zarevna di cui sta parlando. Con la benedizione della madre, Gvidon e la zarevna-cigno si uniscono in matrimonio.\nGetta l'ancora sull'isola di Bujan una goletta con mercanzie di contrabbando, diretta a Oriente, dove regna lo zar Saltan. Gvidon, stavolta, resta con la sua sposa e non parte con la nave. Lo zar nel sentire ancora decantare i prodigi del regno di Gvidon, non resiste pi\u00f9 e con la sua flotta si mette in viaggio. Giunto a Bujan, con la cuoca, la tessitrice e la \"baba\" Babaricha, \u00e8 accolto dal figlio e condotto al palazzo reale. Qui Saltan riconosce nella madre di Gvidon la sua zarevna e commosso abbraccia moglie e figlio. Le tre, cuoca, tessitrice e Babaricha, tentano inutilmente la fuga. Acciuffate, sono costrette a confessare in lacrime i loro intrighi, ma lo zar, pieno di gioia, rinuncia alla vendetta e le rimanda a casa."}
{"id": "5772647", "revid": "436907", "url": "https://it.wikipedia.org/wiki?curid=5772647", "title": "The Congregation", "text": "The Congregation \u00e8 il quarto album in studio del gruppo musicale norvegese Leprous, pubblicato il 22 maggio 2015 in Europa e il 2 giugno dello stesso anno in America dalla Inside Out Music.\nAntefatti.\nIl 30 luglio 2014, contemporaneamente all'annuncio delle date nordamericane relative al tour in supporto al terzo album \"Coal\", il frontman Einar Solberg ha rivelato i primi dettagli sul quarto album: Nel mese di dicembre 2014, in seguito alla tourn\u00e9e britannica che li ha visti impegnati con gli Haken e con i Maschine, il gruppo ha rivelato le proprie intenzioni di pubblicare l'album per maggio 2015, avendo completato le registrazioni della batteria e programmando quelle per le parti di basso e chitarra per lo stesso mese e quelle vocali nel gennaio 2015. Nello stesso periodo, tuttavia, il bassista Martin Skrebergene ha abbandonato il gruppo a causa di \u00abquestioni differenti\u00bb, secondo quanto affermato dal chitarrista Tor Oddmund Suhrke attraverso Reddit; le parti di basso sono state quindi registrate da Simen Daniel B\u00f8rven.\nIl 24 gennaio sono state completate le registrazioni dell'album, quest'ultimo successivamente ultimato il 14 febbraio dello stesso anno.\nPromozione.\nIl titolo dell'album \u00e8 stato annunciato ufficialmente il 19 febbraio 2015 attraverso il sito ufficiale della Inside Out Music, la quale ha rivelato la copertina e la lista tracce 26 marzo dello stesso anno, ed \u00e8 stato pubblicato in tutto il mondo da quest'ultima tra il 22 maggio e il 2 giugno 2015 nei formati standard CD e download digitale (comprensivi di 11 brani), oltre alle edizioni limitate doppio LP e mediabook CD comprensive di una traccia aggiuntiva.\nAd anticiparne l'uscita sono stati il video del brano d'apertura \"The Price\", uscito l'8 aprile 2015, e l'audio del brano \"Rewind\", presentato in anteprima il 30 dello stesso mese attraverso il sito Team Rock. Il 3 luglio dello stesso anno \u00e8 stato pubblicato il lyric video per l'ottava traccia dell'album, \"Slave\".\nNel settembre 2015 \u00e8 partito il \"The Congregation Tour Part 1\", svoltosi in Europa fino a novembre dello stesso anno. A esso ha fatto seguito il \"The Congregation Tour Part 2\", tenuto nel resto del Mondo e nuovamente in Europa per tutto il 2016.\nIl 22 marzo 2019, in occasione della loro partecipazione al \"Prognosis Festival\" nei Paesi Bassi, i Leprous hanno eseguito l'album nella sua interezza, segnando pertanto il debutto live del brano \"Within My Fence\", l'unico a non essere mai stato suonato in precedenza."}
{"id": "5772655", "revid": "110157", "url": "https://it.wikipedia.org/wiki?curid=5772655", "title": "Coppa KOVO 2015 (femminile)", "text": "La Coppa KOVO 2015 si \u00e8 svolta dal 11 al 19 luglio 2015: al torneo hanno partecipato 6 squadre di club sudcoreane; la vittoria finale \u00e8 andata per la seconda volta alle IBK Altos.\nRegolamento.\nLa competizione vede le 6 squadre provenienti dalla V-League divise in due gironi da 3 squadre ciascuno, al termine dei quali le prime due classificate dei due gironi si incrociano in semifinale, con le vincitrici che si affrontano nella finale in gara unica."}
{"id": "5772656", "revid": "287204", "url": "https://it.wikipedia.org/wiki?curid=5772656", "title": "Associazione Calcio Prato 2004-2005", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 2004-2005."}
{"id": "5772683", "revid": "121740415", "url": "https://it.wikipedia.org/wiki?curid=5772683", "title": "Midori Kawana", "text": "\u00c8 famosa principalmente per aver prestato la voce a Nana Komatsu in Nana e Vera nella serie animata di Pok\u00e9mon. Fa inoltre parte del gruppo musicale rock SpunkyStrider."}
{"id": "5772685", "revid": "715366", "url": "https://it.wikipedia.org/wiki?curid=5772685", "title": "La fiaba dello zar Saltan (disambigua)", "text": "La fiaba dello zar Saltan, o La favola dello zar Saltan (), \u00e8 una fiaba in versi di Aleksandr Sergeevi\u010d Pu\u0161kin, da cui sono stati tratti vari adattamenti:"}
{"id": "5772689", "revid": "1924342", "url": "https://it.wikipedia.org/wiki?curid=5772689", "title": "Yalla", "text": "Yalla \u00e8 un brano musicale della cantante rumena Inna. \u00c8 stato reso disponibile in download digitale dal 3 novembre 2015 ed estratto come quinto singolo dal quarto album della cantante, \"Inna\".\nIl brano.\n\"Yalla\" \u00e8 un brano dance pop, ed \u00e8 stato scritto e prodotto dai Play &amp; Win.\nIl teaser della canzone con la copertina \u00e8 stato distribuito il 29 ottobre 2015; l'anteprima del video \u00e8 stata pubblicata 7 novembre 2015 su Youtube e il video ufficiale il 13 novembre 2015, registrato in Marocco con abiti e danze tipiche arabe."}
{"id": "5772692", "revid": "1310927", "url": "https://it.wikipedia.org/wiki?curid=5772692", "title": "Campeonato Amazonense Segunda Divis\u00e3o", "text": "Il Campeonato Amazonense Segunda Divis\u00e3o \u00e8 il secondo livello calcistico nello stato dell'Amazonas, in Brasile."}
{"id": "5772720", "revid": "297059", "url": "https://it.wikipedia.org/wiki?curid=5772720", "title": "Aborto indotto", "text": ""}
{"id": "5772727", "revid": "287204", "url": "https://it.wikipedia.org/wiki?curid=5772727", "title": "Associazione Calcio Sangiovannese 2004-2005", "text": "Questa pagina raccoglie le informazioni riguardanti l'Associazione Calcio Sangiovannese nelle competizioni ufficiali della stagione 2004-2005."}
{"id": "5772734", "revid": "767487", "url": "https://it.wikipedia.org/wiki?curid=5772734", "title": "Il Marchese del Grill...etto", "text": "Il Marchese del Grill...etto \u00e8 un film del 1997, diretto da Luca Damiano."}
{"id": "5772737", "revid": "1573940", "url": "https://it.wikipedia.org/wiki?curid=5772737", "title": "Verrucosa brachiscapa", "text": "Verrucosa brachiscapa \u00e8 un ragno appartenente alla famiglia Araneidae.\nEtimologia.\nIl nome della specie deriva dal greco \u03b2\u03c1\u03b1\u03c7\u03cd\u03c2, cio\u00e8 \"brachys\", che significa \"di ridotte dimensioni, corto\" e scapo, la parte terminale dell'epigino femminile; ad indicarne appunto le piccole dimensioni.\nCaratteristiche.\nL'olotipo maschile rinvenuto ha lunghezza totale \u00e8 di 8,20mm; la lunghezza del cefalotorace \u00e8 di 2,25mm; e la larghezza \u00e8 di 3,00mm.\nDistribuzione.\nLa specie \u00e8 stata reperita in Ecuador centrale: l'olotipo maschile \u00e8 stato rinvenuto nei pressi della cittadina di Montalvo, capoluogo del cantone omonimo.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5772746", "revid": "287204", "url": "https://it.wikipedia.org/wiki?curid=5772746", "title": "Long Beach Chiefs 1962-1963", "text": "La stagione 1962-63 dei Long Beach Chiefs fu la 2\u00aa e ultima nella ABL per la franchigia.\nAl momento del fallimento della lega, i Long Beach Chiefs erano secondi con un record di 16-8."}
{"id": "5772747", "revid": "21880", "url": "https://it.wikipedia.org/wiki?curid=5772747", "title": "Mar del Levante", "text": ""}
{"id": "5772748", "revid": "124123", "url": "https://it.wikipedia.org/wiki?curid=5772748", "title": "Jake Ryan (giocatore di football americano)", "text": "Biografia.\nGreen Bay Packers.\nDopo avere giocato al college a football a Michigan, Ryan fu scelto nel corso del quarto giro (129\u00ba assoluto) del Draft NFL 2015 dai Green Bay Packers. Debutt\u00f2 come professionista subentrando nella gara del primo turno contro i Chicago Bears. Nella settimana 9 contro i Carolina Panthers ebbe un massimo stagionale di 10 tackle, pareggiato poi nella settimana 13 contro i Detroit Lions. La sua stagione da rookie si concluse con 50 tackle in 14 presenze, 5 delle quali come titolare."}
{"id": "5772752", "revid": "1310927", "url": "https://it.wikipedia.org/wiki?curid=5772752", "title": "Futboll Klub Partizani 2015-2016", "text": "Questa voce raccoglie le informazioni riguardanti il Futboll Klub Partizani nelle competizioni ufficiali della stagione 2015-2016.\nRosa.\n\"Rosa e numerazione aggiornate al 21 febbraio 2016\"."}
{"id": "5772754", "revid": "124123", "url": "https://it.wikipedia.org/wiki?curid=5772754", "title": "Felice Ficherelli", "text": "Allievo dell'Empoli, lavor\u00f2 principalmente in Toscana.\nBiografia.\nLe sue notizie biografiche sono note soprattutto grazie alla biografia scritta da Filippo Baldinucci, che chiarisce anche come per il carattere \"tanto quieto e amico del suo comodo\" si fosse guardagnato il soprannome del \"Riposo\". Tale fonte per\u00f2 \u00e8 ricca soprattutto di elementi aneddotici e scarse sono le date sicure, tantomeno quelle ricavate da documenti, anche nell'assenza di opere firmate e datate. \nNato da un certo Ottaviano, si rec\u00f2 a Firenze giovanissimo, dove trov\u00f2 protezione sotto il conte Alberto d'Ottavio Bardi di Vernio, all'epoca \"cavallerizzo maggiore\" del cardinale Carlo de' Medici. Fu proprio il conte che si interess\u00f2 per metterlo a bottega da Jacopo da Empoli, allora uno dei pi\u00f9 quotati pittori attivi sulla scena fiorentina. In quegli anni di apprendistato sono ricordate delle copie degli affreschi di Andrea del Sarto nel Chiostro dei Voti, destinate al suo protettore e oggi perdute. \nNel 1629 si iscrisse all'Accademia dell'Arte del Disegno, di cui fu poi console nel 1652. Nel frattempo, nel 1632, alla morte del suo protettore Alberto de' Bardi ebbe il privilegio, grazie a una precisa disposizione testamentaria, di poter continuare a essere liberamente ospite di casa Bardi, con il solo obbligo di realizzare ogni anno un quadro per la famiglia. Infatti molte sue opere sono state, fino a tempi recenti del Novecento, di propriet\u00e0 dei discendenti Bardi, come il \"Rinaldo e Armida\" che pass\u00f2 in asta nel 1990 e che venne acquistato dalla Cassa di Risparmio di Prato (le cui raccolte sono poi state inglobate da quelle della Banca Popolare di Vicenza). Tale grande tela, riferibile al 1654, faceva coppia con un altro soggetto letterario (\"Amarilli, Mirtillo, Corsica e le ninfe\") di Orazio Fidani. \nA una fase pi\u00f9 tarda sono riferibili opere come la copia dell'\"Apparizione della Vergine a san Bernardo\" del Perugino (1655-1656) per la cappella Nasi in Santo Spirito, arricchita per l'occasione da due laterali con i santi \"Francesco e Antonio da Padova\". Al 1654-1657 \u00e8 riferibile la \"Madonna che offre il Bambino a sant'Antonio coi santi Francesco e Nicola\" per la chiesa di Sant'Egidio a Firenze (per lo spedalingo Ludovico Serristori), al 1655 circa la \"Santa Cecilia\" nella chiesa di San Giovanni Battista a Livorno (da Sant'Agostino), e al 1657-1659 una serie di lavori per la certosa di Firenze, in particolare a due altari per il coro dei conversi (\"Sant'Antonio da Padova\", opera perduta, e una \"Madonna che appare a san Filippo Neri\", in cattivo stato di conservazione). \nA parte queste opere religiose, la produzione del Ficherelli \u00e8 in massima parte legata a opere destinate alla decorazione privata, di soggetto sia sacro che profano, ma sempre in chiave essenzialmente profana. In tale produzione \u00e8 accostabile al coetaneo Francesco Furini e a Cecco Bravo. Si possono elencare esempi quali il \"Sacrificio di Isacco\", la \"Giuditta e Oloferne\" (entrambi in collezioni private), la \"Giaele e Sisara\" dei Depositi delle Gallerie fiorentine, la \"Sant'Agata\" appartenuta a Francesco Redi (Digione, Mus\u00e9e Magnin) e il \"Martirio di sant'Agata\" per il cavalier Serzelli (Firenze, collezione privata). Lo stesso Serzelli ne possedeva un'opera giovanile, la \"Cacciata dei progenitori dal paradiso terrestre\", di cui si persero le tracce nel 1892, noto per\u00f2 da almeno un'altra versione comparsa sul mercato antiquario romano. \nNelle migliori opere il forte senso drammatico \u00e8 reso dai gesti enfatici dei protagonisti e dalle espressioni intense, che si sposano con un forte contrasto tra luci ed ombre, ingentilito per\u00f2 da una resa morbida dei volumi grazie a una pennellata smorzata. L'effetto di ambigua contraddittoriet\u00e0 d\u00e0 origine a forme di grande raffinatezza, come il \"Tarquinio e Lucrezia\" dell'Accademia di San Luca a Roma (e nota in varie repliche) o \"Giulia che riceve la veste insanguinata di Pompeo\" (Genova, collezione privata).\nQuest'ultima opera era nelle collezioni fiorentine dei Bardi Serzelli, assieme a una \"Santa Prassede\" che \u00e8 forse oggi l'opera pi\u00f9 nota del pittore, se non altro perch\u00e9 ebbe una copia \"illustre\" firmata da Johannes Vermeer nel 1655 (anche se su tale firma esistono dubbi di interpretazione). Nella \"Santa Prassede\", rappresentata mentre versa in un recipiente il sangue di un compagno martirizzato raccolto con una spugna, il soggetto cruento \u00e8 addolcito da un senso di piet\u00e0 nell'espressione e dalla rappresentazione di una donna contemporanea, perfettamente abbigliata secondo la pi\u00f9 sensuale moda cortigiana. \nVerso il 1650 tali temi sensuali, comuni al Furini, sono pressoch\u00e9 abbandonati, avvicinandosi di pi\u00f9 alla tragicit\u00e0 pessimistica di Cecco Bravo, da cui riprese anche una pennellata pi\u00f9 sfatta e ricca di chiazze baluginanti: tra gli esempi l'\"Allegoria della Pazienza\" (Firenze, collezione privata), l'\"Artemisia\" (in ottagono, Firenze, collezione privata), la \"Sofonisba in atto di prendere il veleno\" (Mc Corquodale, 1979).\nL'ultima fase, legata agli ultimi cinque/sei anni di vita, \u00e8 stata definita \"neoempolesca\", perch\u00e9 recupera la chiarezza e la semplicit\u00e0 delle opere del suo primo maestro. \nFu sepolto in Santa Maria sopr'Arno a Firenze, chiesa patronata dalla famiglia Bardi e oggi non pi\u00f9 esistente."}
{"id": "5772755", "revid": "367445", "url": "https://it.wikipedia.org/wiki?curid=5772755", "title": "Macrosegregazione", "text": ""}
{"id": "5772757", "revid": "1700659", "url": "https://it.wikipedia.org/wiki?curid=5772757", "title": "Aaron Ripkowski", "text": "Biografia.\nGreen Bay Packers.\nDopo avere giocato al college a football ad Oklahoma, Ripkowski fu scelto nel corso del sesto giro (206\u00ba assoluto) del Draft NFL 2015 dai Green Bay Packers. Debutt\u00f2 come professionista subentrando nella gara del primo turno contro i Chicago Bears. Il primo passaggio da 18 yard lo ricevette nella settimana 9 contro i Carolina Panthers. La sua stagione da rookie si concluse con 15 presenze, nessuna delle quali come titolare.\nL'8 gennaio 2017, nella gara del primo turno di playoff vinta contro i New York Giants, Ripkowski segn\u00f2 un touchdown su una corsa da una yard."}
{"id": "5772758", "revid": "36426", "url": "https://it.wikipedia.org/wiki?curid=5772758", "title": "Santa Maria sopr'Arno", "text": ""}
{"id": "5772759", "revid": "767487", "url": "https://it.wikipedia.org/wiki?curid=5772759", "title": "Kanikuly v Prostokva\u0161ino", "text": "Kanikuly v Prostokva\u0161ino (, lett. \"Vacanze a Prostokva\u0161ino\") \u00e8 un film d'animazione sovietico del 1980 prodotto dalla Sojuzmul'tifil'm, secondo episodio della serie tratta dal racconto di \u0116duard Uspenskij \"Djadja F\u00ebdor, p\u00ebs i kot\" (, \"Lo zio F\u00ebdor, un cane e un gatto\")."}
{"id": "5772779", "revid": "751106", "url": "https://it.wikipedia.org/wiki?curid=5772779", "title": "Geothlypis formosa", "text": "La parula del Kentucky (Geothlypis formosa ) \u00e8 un uccello della famiglia dei Parulidi originario delle regioni orientali e sud-orientali degli Stati Uniti. \u00c8 una parula lenta e pesante dotata di coda corta, che preferisce trascorrere la maggior parte del tempo al suolo o in prossimit\u00e0 di esso, tranne quando canta.\nDescrizione.\nLe parule del Kentucky adulte misurano circa 13\u00a0cm di lunghezza. Hanno per lo pi\u00f9 una colorazione verde-oliva su dorso e nuca, e giallo brillante dalla gola all'addome. Presentano una piccola quantit\u00e0 di nero sulla corona, e una grande maschera nera su sfondo giallo che corre dal becco e contorna gli occhi, ricordando un paio di occhiali. Le femmine di parula del Kentucky hanno una minore quantit\u00e0 di nero sui lati della testa, e gli esemplari immaturi non presentano quasi nessuna chiazza di nero.\nDistribuzione e habitat.\nLa parula del Kentucky \u00e8 un uccello poco comune presente in un vasto areale; frequenta le foreste decidue umide. \u00c8 una specie migratrice, e trascorre l'estate negli Stati Uniti centrali e orientali, spesso spingendosi a nord fino a una linea ipotetica che va dal Wisconsin alla Pennsylvania. Quando arrivano l'autunno e l'inverno, la parula del Kentucky vola verso la penisola dello Yucat\u00e1n o verso molte isole dei Caraibi, effettuando una trasvolata no-stop del golfo del Messico.\nBiologia.\nLa parula del Kentucky nidifica sul terreno, in un nido nascosto alla base di un cespuglio o in una chiazza di erba circondata da una zona di vegetazione d'alto fusto. La femmina depone tra le 3 e le 6 uova, bianche o color crema e ricoperte da macchioline marroni. La cova \u00e8 effettuata dalla sola femmina, e si protrae per circa 12 giorni. Le giovani parule del Kentucky di solito lasciano il nido circa 10 giorni dopo la schiusa."}
{"id": "5772780", "revid": "1573940", "url": "https://it.wikipedia.org/wiki?curid=5772780", "title": "Verrucosa cachimbo", "text": "Verrucosa cachimbo \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 brasiliana di rinvenimento degli esemplari: la Serra do Cachimbo.\nCaratteristiche.\nL'olotipo maschile rinvenuto ha lunghezza totale \u00e8 di 6,20\u00a0mm; la lunghezza del cefalotorace \u00e8 di 2,75\u00a0mm; e la larghezza \u00e8 di 2,25\u00a0mm.\nDistribuzione.\nLa specie \u00e8 stata reperita nel Brasile centrale: l'olotipo maschile \u00e8 stato rinvenuto 260\u00a0km a nord di Nova Xavantina, nella localit\u00e0 Serra do Cachimbo, appartenente al Mato Grosso.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5772782", "revid": "767487", "url": "https://it.wikipedia.org/wiki?curid=5772782", "title": "Zima v Prostokva\u0161ino", "text": "Zima v Prostokva\u0161ino (, lett. \"Inverno a Prostokva\u0161ino\") \u00e8 un film d'animazione sovietico del 1984 prodotto dalla Sojuzmul'tifil'm, terzo ed ultimo episodio della serie tratta dal racconto di \u0116duard Uspenskij \"Djadja F\u00ebdor, p\u00ebs i kot\" (, \"Lo zio F\u00ebdor, un cane e un gatto\")."}
{"id": "5772789", "revid": "124123", "url": "https://it.wikipedia.org/wiki?curid=5772789", "title": "Kennard Backman", "text": "Biografia.\nGreen Bay Packers.\nDopo avere giocato al college a football alla University of Alabama at Birmingham, Backman fu scelto nel corso del sesto giro (213\u00ba assoluto) del Draft NFL 2015 dai Green Bay Packers. Debutt\u00f2 come professionista subentrando nella gara del quarto turno contro i San Francisco 49ers. La sua stagione da rookie si concluse con 7 presenze, nessuna delle quali come titolare."}
{"id": "5772791", "revid": "767487", "url": "https://it.wikipedia.org/wiki?curid=5772791", "title": "\u010cebura\u0161ka va a scuola", "text": "\u010cebura\u0161ka () \u00e8 un cartone animato sovietico in stop-motion del 1984 diretto da Roman Ka\u010danov."}
{"id": "5772795", "revid": "478814", "url": "https://it.wikipedia.org/wiki?curid=5772795", "title": "Minoo", "text": ""}
{"id": "5772797", "revid": "767487", "url": "https://it.wikipedia.org/wiki?curid=5772797", "title": "Vinni-Puch id\u00ebt v gosti", "text": "Vinni-Puch id\u00ebt v gosti () \u00e8 un cortometraggio animato sovietico del 1971. Si tratta del secondo episodio della serie ispirata al personaggio di Winnie the Pooh dopo \"Vinni-Puch\" (1969) e prima di \"Vinni-Puch i den' zabot\" (1972)."}
{"id": "5772799", "revid": "36426", "url": "https://it.wikipedia.org/wiki?curid=5772799", "title": "Serristori (famiglia)", "text": "I Serristori sono una famiglia patrizia toscana, originaria di Figline Valdarno e inurbatasi a Firenze, dove ottenne ricchezza, titoli e onori.\nStoria familiare.\nAverardo da Figline, in vita nel 1178, ne \u00e8 ritenuto il capostipite, da cui discende quel \"ser Ristoro\" notaio nel 1299 da cui si radic\u00f2 poi il nome familiare, in particolare grazie a un suo omonimo, ser Ristoro di Jacopo, che fiss\u00f2 il nome familiare e fu notaio della Signoria nel 1383. Suo nipote diretto fu Antonio Serristori, che arricch\u00ec notevolmente la sua casata e fu gonfaloniere di giustizia nel 1443. Uno dei suoi figli, Giovanni (1419-1494), super\u00f2 i successi politici del padre, ottenendo le nomine di priore delle Arti, membro dei Dieci di Balia e infine gonfaloniere di giustizia. Nel corso del XV secolo ottennero il privilegio da parte di re Ladislao di Napoli di apporre il capo d'Angi\u00f2 sul loro stemma familiare. Il titolo nobiliare di conti arriv\u00f2 con Francesco di Averardo, che venne nominato, assieme ad altri patrizi fiorentini, conte palatino da Leone X in occasione della sua visita a Firenze del 1515.\nTra questi Bartolomeo Serristori fu nominato arcivescovo di Trani nel 1551, e Lorenzo (di Averardo) e Lodovico furono vescovi di Bitetto (1528 e 1552). Fu proprio Lorenzo ad avviare la costruzione del grande palazzo Serristori lungo l'Arno, terminato nel 1520.\nAl tempo delle lotte antimedicee contro Cosimo I Francesco di Guglielmo e Niccol\u00f2 di Francesco si schierarono con la parte repubblicana, perdendo tutti i loro beni in citt\u00e0. Nonostante ci\u00f2 alcuni rami familiari resistettero e rimasero fedeli ai Medici, ottenendo nel corso del XVI secolo ricchezze e onorificenze. In particolare Averardo Serristori fu vicino al nuovo regnante, tanto da essere scelto come ambasciatore presso Carlo V nella delicata missione che chiedeva all'imperatore il riconoscimento del titolo di duca al successore indiretto dell'ucciso Alessandro, la restituzione delle fortezze toscane, e il futuro della vedova Margherita d'Austria, figlia minore dello stesso Carlo e gi\u00e0 sposa di Alessandro (1537). Alla fine Averardo ottenne il titolo e, in parte, le fortezze, ma non la mano della vedova (per Cosimo), che infatti sposer\u00e0 poi Ottavio Farnese. Dopo questo successo fu inviato ambasciatore presso il nuovo Pio V (1556): proprio il papa che concesse il titolo di granduca in cambio di una lotta dura all'eresia in toscana, con la dolorosa condanna del fidato Pietro Carnesecchi.\nNel XVIII secolo si distinse Anton Maria di Averardo, ministro di Pietro Leopoldo, e nell'Ottocento Luigi Serristori, che ebbe importanti incarichi politici e nel cui palazzo sul lungarno che da essi prese poi il nome ebbe l'onore di ospitare Giuseppe Bonaparte deposto, che ivi mor\u00ec il 28 luglio 1844.\nFamiglia tuttora esistente, fu nei secoli proprietaria di vasti possedimenti in citt\u00e0 e in campagna. La loro villa storica, a Figline, fu donata per la creazione di un ospedale: l'ospedale Serristori \u00e8 tutt'oggi il principale del Valdarno superiore."}
{"id": "5772800", "revid": "643662", "url": "https://it.wikipedia.org/wiki?curid=5772800", "title": "Arturs Zakreshevskis", "text": ""}
{"id": "5772802", "revid": "767487", "url": "https://it.wikipedia.org/wiki?curid=5772802", "title": "Vinni-Puch i den' zabot", "text": "Vinni-Puch i den' zabot () \u00e8 un cortometraggio animato sovietico del 1972. Si tratta del terzo e ultimo episodio della serie ispirata al personaggio di Winnie the Pooh dopo \"Vinni-Puch\" (1969) e \"Vinni-Puch id\u00ebt v gosti\" (1971)."}
{"id": "5772803", "revid": "1494169", "url": "https://it.wikipedia.org/wiki?curid=5772803", "title": "Donnola (disambigua)", "text": ""}
{"id": "5772806", "revid": "287204", "url": "https://it.wikipedia.org/wiki?curid=5772806", "title": "Latvijas kauss 2001", "text": "La Coppa di Lettonia 2001 (in lettone \"Latvijas kauss\") \u00e8 stata la 60\u00aa edizione del torneo a eliminazione diretta. Lo Skonto ha vinto il trofeo per la sesta volta.\nFormula.\nTutti i turni ad eliminazione diretta: preliminari, ottavi, quarti e finale in gara unica, semifinali con gare di andata e ritorno.\nTurno preliminare.\nLe gare si sono giocate il 7 aprile 2001.\nOttavi di finale.\nLe partite si sono giocate il 10 aprile 2001.\nQuarti di finale.\nLe partite si sono giocate tra il 16 e il 22 aprile 2001.\nSemifinali.\nLe partite si sono giocate il 2 maggio, quelle di ritorno il 10 maggio 2001."}
{"id": "5772807", "revid": "643662", "url": "https://it.wikipedia.org/wiki?curid=5772807", "title": "Coppa di Lettonia 2001", "text": ""}
{"id": "5772808", "revid": "1494169", "url": "https://it.wikipedia.org/wiki?curid=5772808", "title": "Icicle", "text": ""}
{"id": "5772809", "revid": "643662", "url": "https://it.wikipedia.org/wiki?curid=5772809", "title": "Coppa di Lettonia 2000", "text": ""}
{"id": "5772810", "revid": "643662", "url": "https://it.wikipedia.org/wiki?curid=5772810", "title": "Coppa di Lettonia 1999", "text": ""}
{"id": "5772820", "revid": "228587", "url": "https://it.wikipedia.org/wiki?curid=5772820", "title": "Conduit", "text": ""}
{"id": "5772823", "revid": "1566286", "url": "https://it.wikipedia.org/wiki?curid=5772823", "title": "Maria Pia Fusco", "text": "Ha sceneggiato alcuni dei pi\u00f9 importanti film erotici del cinema italiano.\nBiografia.\nNel 1972 esordisce nel mondo del grande schermo come sceneggiatrice del film \"Barbabl\u00f9\" di Edward Dmytryk, collaborando anche - sia pur non accreditata - alla colonna sonora.\nProbabilmente \u00e8 \"Salon Kitty\" (1976), di Tinto Brass, il film di maggior rilievo della scrittrice: a seguito dell'ottimo successo commerciale, collabora a tre film della serie di Emanuelle nera, sotto la regia di Joe D'Amato.\nHa lavorato anche nei due adattamenti cinematografici del fumetto di Bonvi diretti da Salvatore Samperi, \"Sturmtruppen\" (1976) e \"Sturmtruppen 2 - Tutti al fronte\" (1982), per poi diventare giornalista de \"La Repubblica\".\nMuore a Roma il 13 dicembre 2016, dopo una breve malattia."}
{"id": "5772824", "revid": "79968", "url": "https://it.wikipedia.org/wiki?curid=5772824", "title": "Coltello a serramanico", "text": ""}
{"id": "5772826", "revid": "4711", "url": "https://it.wikipedia.org/wiki?curid=5772826", "title": "Walter Lucht", "text": ""}
{"id": "5772827", "revid": "36426", "url": "https://it.wikipedia.org/wiki?curid=5772827", "title": "Vescovi di Bitetto", "text": ""}
{"id": "5772828", "revid": "1543377", "url": "https://it.wikipedia.org/wiki?curid=5772828", "title": "Holden Caprice", "text": "La Holden Caprice \u00e8 una berlina full-size prodotta dalla Holden in Australia dal 1990 e venduta sino al 2010 anche come Statesman Caprice (Statesman era il marchio con cui venivano commercializzate le berline della gamma Holden tra il 1971 e il 1984).\nIl contesto.\nSi trattava in pratica della versione a passo lungo della Holden Commodore con vari punti di contatto anche con la coeva Opel Omega sempre del gruppo General Motors. La prima serie venne denominata \"VQ\".\nNel 1999 ne \u00e8 stata presentata la seconda serie e nel 2006 la terza.\nParticolarmente in Australia, la Caprice-Statesman iniziarono una rivalit\u00e0 con la Ford Fairlane e LTD. Tuttavia la decisione di Ford di dare discontinuit\u00e0 a tali modelli nel 2007, ha lasciato la Caprice senza una concorrenza diretta, almeno fino all'introduzione sul mercato australiano della seconda serie di Hyundai Genesis avvenuto nel 2015. Come comunicato dalla Holden nel 2014, l'intera produzione australiana compresa la Caprice cesser\u00e0 nel 2017."}
{"id": "5772829", "revid": "287204", "url": "https://it.wikipedia.org/wiki?curid=5772829", "title": "Cavalier (personaggio)", "text": ""}
{"id": "5772832", "revid": "1494169", "url": "https://it.wikipedia.org/wiki?curid=5772832", "title": "Evil Star", "text": ""}
{"id": "5772837", "revid": "124123", "url": "https://it.wikipedia.org/wiki?curid=5772837", "title": "Francisco de Albear", "text": "Biografia.\nFiglio di colonnello Francisco de Albear, governatore del Castello del Morro, fu mandato a studiare in Spagna dove si laure\u00f2 nel 1839 all'Accademia di ingegneria militare di Guadalajara, con il grado di tenente.\nCarriera.\n\u00c8 stato assegnato al Corpo degli Ingegneri di Cuba nel 1845. Alla fine raggiunse il grado di generale di brigata del Corpo Reale degli Ingegneri, essendo responsabile di oltre 182 progetti a Cuba.\n\u00c8 stato anche coinvolto nella ricerca scientifica, diventando membro di diverse istituzioni scientifiche tra le quali: la Reale Accademia delle Scienze esatte, fisiche e naturali, la Real Sociedad Geogr\u00e1fica de Espa\u00f1a, la Soci\u00e9t\u00e9 Scientifique de Bruxelles e la Reale Accademia delle Scienze esatte, fisiche e naturali di L'Avana, essendo vicepresidente di quest'ultima.\nIl suo lavoro pi\u00f9 importante \u00e8 stato il progetto per la captazione delle sorgenti Vento e il loro trasporto a L'Avana per l'approvvigionamento idrico della citt\u00e0, ora conosciuto come l'Acueducto de Albear. La costruzione \u00e8 iniziata nel 1861, per essere conclusa solo nel 1893. Il progetto \u00e8 stato insignito della Medaglia d'Oro della Exposition universelle di Parigi del 1878. L'acquedotto \u00e8 ancora in funzione.\nPer i suoi meriti \u00e8 stato insignito del titolo di marchese di San Felipe.\nUn parco a L'Avana porta il suo nome e una statua di Jos\u00e9 Vilalta Saavedra fu eretto nel parco e inaugurata il 15 marzo 1895. Il poeta cubano Enrique Jos\u00e9 Varona scrisse una poesia a lui dedicata."}
{"id": "5772844", "revid": "110157", "url": "https://it.wikipedia.org/wiki?curid=5772844", "title": "Coppa KOVO 2015 (maschile)", "text": "La Coppa KOVO 2015 si \u00e8 svolta dal 11 al 19 luglio 2015: al torneo hanno partecipato 8 squadre di club sudcoreane; la vittoria finale \u00e8 andata per la seconda volta al Woori Card Hansae.\nRegolamento.\nLa competizione vede le 7 squadre provenienti dalla V-League ed il Sangmu Volleyball Team divise in due gironi da 4 squadre ciascuno, al termine dei quali le prime due classificate dei due gironi si incrociano in semifinale, con le vincitrici che si affrontano nella finale in gara unica."}
{"id": "5772863", "revid": "1543377", "url": "https://it.wikipedia.org/wiki?curid=5772863", "title": "Cosacchi del Kuban'", "text": "I Cosacchi del Kuban' () o Kubancy (\u043a\u0443\u0431\u0430\u043d\u0446\u044b) sono i Cosacchi che vivono nella regione del Kuban', in Russia.\nStoria.\nBench\u00e9 vivano nel nord-ovest del Caucaso, i Cosacchi del Kuban' sono i cosacchi ucraini discendenti degli Zaporoghi, trasferiti da Caterina II dalle rive del fiume Dnepr verso l'estuario del Danubio nel 1775, poi, dopo la Guerra russo-turca (1787-1792), ricompensati per i loro servigi, nel 1793, con le terre del Kuban' (sotto il nome di Cosacchi del mar Nero). I Cosacchi occupavano inizialmente la regione di Taman' e la riva destra del fiume Kuban', ma, a partire dal 1830, si installarono anche sulla riva sinistra.\nLa missione dei cosacchi, chiamati allora \"Cosacchi del Mar Nero\", fu quella di difendere le vie di comunicazione dell'Impero, contenere le popolazioni turcomanne ed affermare le pretese russe sui territori conquistati all'Impero ottomano.\nI Cosacchi di linea e quelli del Mar Nero furono riuniti nel 1860, nella regione militare dei Cosacchi del Kuban' (\"\u041a\u0443\u0431\u0430\u043d\u0441\u043a\u043e\u0435 \u043a\u0430\u0437\u0430\u0447\u044c\u0435 \u0432\u043e\u0439\u0441\u043a\u043e\"), che esistette fino al 1918 sotto il nome di oblast' del Kuban'.\nGuerra civile russa.\nDurante la Guerra civile russa, la regione del Kuban' fu teatro di scontri tra le armate bianche e quelle rosse.\nLa Repubblica Popolare del Kuban' combatt\u00e9 a fianco dei bianchi e scomparve dopo la vittoria sovietica. .\nSeconda Guerra mondiale.\nDurante la Seconda guerra mondiale, truppe dei cosacchi del Kuban' combatterono sia nell'Armata Rossa sia con la Wehrmacht (sotto il comando del generale Andrej \u0160kuro).\nEpoca moderna.\nDopo la dissoluzione dell'Unione Sovietica, i cosacchi del Kuban' si riformarono come unit\u00e0 paramilitare. Essi parteciparono a diversi conflitti armati, in Ossezia del Sud, in Abcasia ed in Transnistria.\nCultura.\nI cosacchi del Kuban', nella loro cultura, uniscono elementi di origine russo-ucraina e prestiti dalla genti delle montagne vicine. La loro uniforme tipica si compone di un caffettano circasso (\"\u010derkeska\" o \"\u010docha\") con un pugnale, una spada (\u0161a\u0161ka) e un cappuccio di lana (\"ba\u0161lyk\") nello stile caucasico, cos\u00ec come la danza \"Lezginka\", tradizionale sia per i cosacchi del Kuban' sia per i popoli del Caucaso settentrionale.\nIl \"Coro dei cosacchi del Kuban'\" (\"\u041a\u0443\u0431\u0430\u043d\u0441\u043a\u0438\u0439 \u041a\u0430\u0437\u0430\u0447\u0438\u0439 \u0425\u043e\u0440\") \u00e8 un complesso corale, di musica tradizionale, famoso nel mondo, che ha celebrato il suo 200\u00ba anniversario nel 2012. Attualmente \u00e8 guidato da Viktor Zachar\u010denko."}
{"id": "5772864", "revid": "52122", "url": "https://it.wikipedia.org/wiki?curid=5772864", "title": "You Don't Own Me", "text": "You Don't Own Me \u00e8 un singolo dalla cantante statunitense Lesley Gore, pubblicato nel dicembre 1963 come secondo estratto dal secondo album in studio \"Lesley Gore Sings of Mixed-Up Hearts\".\nIl brano, dotato di un testo dalla spiccata impronta femminista, \u00e8 stato scritto da John Madara e David White e raggiunse la seconda posizione nella Billboard Hot 100 negli Stati Uniti, dietro solo alla celeberrima hit \"I Want to Hold Your Hand\" dei Beatles; \u00e8 divenuto la seconda canzone pi\u00f9 conosciuta della cantante: la precede infatti \"It's My Party\".\nAltre versioni.\nNel 1964 venne incisa su 45 giri da vari autori la cover italiana intitolata \"Va, tu sei libero\", con un testo di Luciano Beretta assai diverso dall'originale: la interpretavano Dalida e la stessa Lesley Gore, oltre a Isabella Iannetti che la present\u00f2 anche al Cantagiro 1964.\nNel 2015 la cantante australiana Saygrace ha inserito nel suo primo disco in studio \"FMA\" una versione del brano creata in collaborazione con il rapper statunitense G-Eazy, ottenendo un notevole successo commerciale.\nNel 2019 anche le cantanti statunitensi Ariana Grande e Kristin Chenoweth hanno inciso una cover del brano.\nFilm.\nInterpretazioni originali del brano sono inserite nelle colonne sonore dei film: "}
{"id": "5772865", "revid": "77594", "url": "https://it.wikipedia.org/wiki?curid=5772865", "title": "Orphir", "text": "Orphir (in antico norreno: \"Jorfjara/Orfjara\") \u00e8 una parrocchia e insediamento abitato di Mainland, l'isola principale delle Orcadi, in Scozia. \nMorfologia.\nSorge all'incirca 14 km a sud-ovest di Kirkwall, e comprende un tratto di costa di circa 11,5 km, includendo anche le isolette disabitate di Cava e Holm of Houton. La costa comprende Houton Head, alto circa 91 metri s.l.m., ma quasi tutto il resto della linea costiera \u00e8 a livello del mare. Verso l'interno dell'isola vi \u00e8 un interno di valli e colline, e l'altezza massima arriva a 210 metri sul livello del mare.\nLa principale residenza era Hall of Clestrain, e tra i resti del passato sono presenti le rovine del Palazzo del Conte Paul, resti della cappelle pre-Riforma protestante, la chiesa circolare e diversi tumuli."}
{"id": "5772866", "revid": "123900193", "url": "https://it.wikipedia.org/wiki?curid=5772866", "title": "Silent Scope", "text": "Silent Scope \u00e8 un videogioco arcade sviluppato nel 1999 da Konami. Il gioco \u00e8 stato convertito per Sega Dreamcast, PlayStation 2, Game Boy Advance, Xbox e iOS.\nIl videogioco ha ricevuto un seguito denominato \"\" (pubblicato come \"Silent Scope 2: Dark Silhouette\" in America Settentrionale e distribuito con il titolo \"Silent Scope 2: Innocent Sweeper\" in Giappone).\nTrama.\nNei panni di un tiratore scelto, bisogna difendere il presidente degli Stati Uniti d'America e la sua famiglia rapiti da un'organizzazione terroristica.\nModalit\u00e0 di gioco.\nSparatutto con pistola ottica, nel cabinato presentava una riproduzione di un fucile di precisione dotato di un piccolo schermo a cristalli liquidi."}
{"id": "5772870", "revid": "84184", "url": "https://it.wikipedia.org/wiki?curid=5772870", "title": "Tassi", "text": ""}
{"id": "5772873", "revid": "1573940", "url": "https://it.wikipedia.org/wiki?curid=5772873", "title": "Verrucosa cajamarca", "text": "Verrucosa cajamarca \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 peruviana di rinvenimento degli esemplari: Cajamarca.\nCaratteristiche.\nL'olotipo maschile rinvenuto ha lunghezza totale \u00e8 di 4,85mm; la lunghezza del cefalotorace \u00e8 di 2,40mm; e la larghezza \u00e8 di 2,00mm.\nDistribuzione.\nLa specie \u00e8 stata reperita nel Per\u00f9 settentrionale: l'olotipo maschile \u00e8 stato rinvenuto nei pressi di Cajamarca, nella provincia di San Ignacio.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5772875", "revid": "729019", "url": "https://it.wikipedia.org/wiki?curid=5772875", "title": "Battaglia di Montemurlo", "text": "La battaglia di Montemurlo si svolse il 2 agosto 1537, tra i sostenitori di Cosimo I de' Medici, duca di Firenze, e i fuorusciti repubblicani, oppositori della presa di potere mediceo, capeggiati da Baccio Valori e Filippo Strozzi e filofrancesi. La vittoria del partito mediceo segn\u00f2 la definitiva sconfitta dei ribelli e il consolidamento definitivo del dominio mediceo attraverso il ducato (poi granducato), che regner\u00e0 sulla Toscana fino all'estinzione della casata e, attraverso i successori Lorena, fino all'Unit\u00e0 d'Italia.\nStoria.\nIl Valori e lo Strozzi, proprietari rispettivamente della villa del Barone e di villa Strozzi nel territorio di Montemurlo, avevano radunato le loro truppe nella rocca, nell'attesa di un momento propizio per attaccare Firenze, distante circa trenta chilometri.\nI soldati di Cosimo, circa diecimila fra cavalieri, fanteria e mercenari spagnoli e tedeschi ottenuti grazie al sostegno a Carlo V, raggiunsero per\u00f2 Montemurlo e, capeggiati da Alessandro Vitelli e Pirro Colonna, con la supervisione del cardinale Innocenzo Cybo, si schierarono attorno alla rocca dove erano asserragliati i fuorusciti. Nonostante l'uso delle artiglierie, gli assediati, in forte minoranza, soccombettero quando venne incendiata una delle porte del castello, che port\u00f2 presto le fiamme anche nelle stanze e nel cortile del mastio.\nIl Vitelli inoltre autorizz\u00f2 la persecuzione delle bande pistoiesi dei Cancellieri, alleati agli esuli, che vennero prima sconfitte dai fiorentini e poi, riparate a Cutigliano, massacrate dai rivali Panciatichi.\nI capitani sconfitti a Montemurlo vennero presi e costretti ad arrendersi: trasportati a Firenze furono incarcerati e condannati a morte. Baccio Valori, suo figlio Filippo e suo nipote furono decapitati al Bargello; Filippo Strozzi pare che si uccise in cella."}
{"id": "5772876", "revid": "36426", "url": "https://it.wikipedia.org/wiki?curid=5772876", "title": "Bargello (Firenze)", "text": ""}
{"id": "5772894", "revid": "180559", "url": "https://it.wikipedia.org/wiki?curid=5772894", "title": "Kona Brewing Company", "text": "Kona Brewing Company o semplicemente Kona \u00e8 una fabbrica di birra statunitense con sede alle isole Hawaii nata nel 1994 e dal 1\u00ba ottobre 2010 di propriet\u00e0 di Craft Brew Alliance.\nTra le birre che produce ci sono la: Longboard Island Lager, Big Wave Golden Ale (ex Pacific Golden Ale ), la Fire Rock Pale Ale e la Castaway Indian Pale Ale.\nKona Brewing Company distribuisce in 36 stati degli Stati Uniti e in 10 nazioni diverse."}
{"id": "5772897", "revid": "124123", "url": "https://it.wikipedia.org/wiki?curid=5772897", "title": "Vukan Nemanji\u0107", "text": "La vita.\nVukan Nemanji\u0107 nacque prima del 1165 da Stefano Nemanja e Anna di Serbia quale maggiore di diversi figli fra maschi e femmine, dei suoi fratelli si ricordano Stefano Prvoven\u010dani e Sava di Serbia oltre ad almeno due sorelle.\nSuo padre aveva fatto in modo di rendere le proprie terre indipendenti dall'Impero bizantino dopo la morte di Manuele I Comneno conquistando i feudi di Duklja, Travunia e Zaclumia tutti situati sulla costa del Mare Adriatico. Stefano diede a Vukan suo erede presuntivo in Appannaggio queste terre oltre a quelle di Hvosnoe Toplica attorno al 1190, terre di cui divenne Gran principe.\nUn'iscrizione risalente al 1195 nella chiesa di San Luka a Cattaro da a Vukan i titoli di re di Doclea, Dalmazia, Travunia, Toplica ed Hvosno. Bench\u00e9 Vukan fosse il maggiore il padre prefer\u00ec designare come erede il figlio di mezzo, Stefano, perch\u00e9 sposato con la principessa bizantina Eudocia Angelo, figlia di Alessio III Angelo. Pare che Vukan reag\u00ec a questa scelta proclamandosi nel 1195 re di Doclea appellandosi agli antichi legami che la propria famiglia aveva con la casa reale locale deposta proprio da suo padre anni addietro. Bench\u00e9 egli si fosse fregiato del titolo di re doveva comunque riconoscere l'autorit\u00e0 del fratello e quando il padre abdic\u00f2 in favore di Stefano nel 1196 a Vukan non restava che riconoscerlo come nuovo re della Serbia.\nUna volta abdicato il padre si ritir\u00f2 al Monastero di Hilandar, da lui stesso fondato insieme al figlio minore Sava, sul Monte Athos e finch\u00e9 egli visse Vukan non intraprese azioni dirette contro il fratello. Quando per\u00f2 mor\u00ec nel 1200 Vukan non perse tempo e si mosse per detronizzare Stefano trovando aiuto presso gli ungheresi allora sotto il regno di Emerico I d'Ungheria che al momento era impegnato contro il Secondo impero bulgaro e che voleva l'aiuto della Serbia. Con il suo aiuto nel 1202 Vukan riusc\u00ec a cacciare il fratello che dovette riparare in Bulgaria lasciando il trono a Vukan.\nPer l'aiuto ricevuto Vukan divenne un vassallo di Emerico e promise al Papa che avrebbe convertito il popolo al cattolicesimo se egli lo avesse consacrato. Nella sua condizione di vassallo Vukan si trov\u00f2 coinvolto negli scontri con la Bulgaria che nel 1203 invasero la Serbia prendendo la citt\u00e0 di Ni\u0161. Nel caos che segu\u00ec la conquista e usando contro di lui le proprie simpatie per il cattolicesimo Stefano riusc\u00ec a rientrare in patria e a detronizzare a sua volta il fratello nel 1204.\nL'intervento del fratello minore, Sava, spinse Stefano a risparmiargli la vita e gli venne restituita l'autorit\u00e0 sulla Banovina della Zeta nella quale continu\u00f2 a essere considerato sovrano. L'ultima menzione di Vukan risale al 1207 e si ritiene sia morto poco dopo perch\u00e9 nel 1208 gli succedette il figlio maggiore \u0110or\u0111e.\nI figli.\nDa una o pi\u00f9 mogli sconosciute Vukan ebbe quattro figli:"}
{"id": "5772900", "revid": "287204", "url": "https://it.wikipedia.org/wiki?curid=5772900", "title": "Latvijas kauss 2002", "text": "La Coppa di Lettonia 2002 (in lettone \"Latvijas kauss\") \u00e8 stata la 61\u00aa edizione del torneo a eliminazione diretta. Lo Skonto ha vinto il trofeo per la settima volta.\nFormula.\nTutti i turni ad eliminazione diretta: tutti i turni giocati in gara unica, ad eccezione delle semifinali in cui erano previste gare di andata e ritorno.\nNei primi due turni giocarono esclusivamente squadre iscritte alla 2. L\u012bga; dal terzo entrarono in gioco le squadre della 1. L\u012bga 2002; infine dagli ottavi di finale scesero in campo le otto formazioni di Virsl\u012bga 2002.\nPrimo turno.\nLe gare si sono giocate l'11 maggio 2002.\nSecondo turno.\nLe gare si sono giocate l'8 giugno 2002.\nTerzo turno.\nLe gare si sono giocate tra il 20 giugno e il 3 luglio 2002. In questo turno entrarono in scena le squadre della 1. L\u012bga.\nOttavi di finale.\nLe partite si sono giocate il 2 e il 3 agosto 2002. In questo turno entrarono in gioco le squadre partecipanti alla Virsl\u012bga.\nQuarti di finale.\nLe partite si sono giocate il 2 settembre 2002.\nSemifinali.\nLe partite di andata si sono giocate il 2 maggio, quelle di ritorno il 10 maggio 2002."}
{"id": "5772901", "revid": "1573940", "url": "https://it.wikipedia.org/wiki?curid=5772901", "title": "Verrucosa caninde", "text": "Verrucosa caninde \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 brasiliana di rinvenimento degli esemplari: Canind\u00e9.\nCaratteristiche.\nL'olotipo femminile rinvenuto ha lunghezza totale \u00e8 di 8,60mm; la lunghezza del cefalotorace \u00e8 di 3,25mm; e la larghezza \u00e8 di 2,75mm.\nDistribuzione.\nLa specie \u00e8 stata reperita nel Brasile settentrionale: l'olotipo femminile \u00e8 stato rinvenuto lungo il Rio Gurup\u00ed, ad alcuni Km dalla localit\u00e0 di Canind\u00e9, appartenente allo stato di Par\u00e1.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5772905", "revid": "1793900", "url": "https://it.wikipedia.org/wiki?curid=5772905", "title": "R\u00edo Atabapo", "text": "Il R\u00edo Atabapo \u00e8 un fiume del Venezuela e della Colombia, affluente dell'Orinoco, lungo 131 km e fa da frontiera internazionale tra i due paesi per gran parte del suo corso.\nBibliografia.\nRand McNally, The New International Atlas, 1993"}
{"id": "5772906", "revid": "771017", "url": "https://it.wikipedia.org/wiki?curid=5772906", "title": "Xbox one", "text": ""}
{"id": "5772907", "revid": "22475", "url": "https://it.wikipedia.org/wiki?curid=5772907", "title": "Asterix (videogioco)", "text": ""}
{"id": "5772908", "revid": "767487", "url": "https://it.wikipedia.org/wiki?curid=5772908", "title": "Javorius Allen", "text": "Biografia.\nBaltimore Ravens.\nDopo avere giocato al college a football a USC, Allen fu scelto nel corso del quarto giro (125\u00ba assoluto) del Draft NFL 2015 dai Baltimore Ravens. Debutt\u00f2 come professionista subentrando nella gara del primo turno contro i Denver Broncos in cui corse nove volte per trenta yard. Il suo primo touchdown su ricezione lo segn\u00f2 nella vittoria della settimana 12 contro i Cleveland Browns, gara in cui part\u00ec per la prima volta come titolare complice l'infortunio di Justin Forsett. Si ripet\u00e9 anche sette giorni dopo contro i Miami Dolphins. Il primo su corsa fu nel penultimo turno, in cui corse un massimo stagionale di 77 yard nella vittoria a sorpresa sui Pittsburgh Steelers. La sua stagione da rookie si chiuse con 514 yard corse in 137 tentativi."}
{"id": "5772910", "revid": "1305772", "url": "https://it.wikipedia.org/wiki?curid=5772910", "title": "Asterix (videogioco 1992)", "text": "Asterix \u00e8 un videogioco arcade sviluppato nel 1992 da Konami basato sull'omonimo fumetto.\nI personaggi giocabili sono due, Asterix e Obelix."}
{"id": "5772917", "revid": "104485", "url": "https://it.wikipedia.org/wiki?curid=5772917", "title": "Ch\u016bniby\u014d", "text": ", abbreviato ch\u016bni, \u00e8 un termine slang che sta ad indicare, nel linguaggio di anime, visual novel e prodotti affini della cultura giapponese otaku, la \u00absindrome della seconda media [giapponese]\u00bb (corrispondente per l'et\u00e0 degli alunni alla terza media italiana), mostrata anche da persone pi\u00f9 anziane che continuano a comportarsi come se avessero ancora quell'et\u00e0, con l'atteggiamento tipico di alcuni teenager, solitamente maschi, che si mostrano cinici ed egocentrici \u2013 con manie di onnipotenza e paura di essere trattati come bambini \u2013 e che credono cos\u00ec ostentando di apparire \"fighi\", sebbene le persone intorno li giudichino patetici.\nIl termine fa inoltre riferimento alle fantasie, non sempre ben distinte dalla realt\u00e0, nelle quali sono immerse le menti degli otaku teenager, affascinati dai superpoteri \u2013 nascosti, tipicamente, in un braccio o in un occhio \u2013 e da storie di antiche cospirazioni, dalla mitologia norrena e da epopee guerresche con battaglie per il destino del multiverso, o da altre disinvolte commistioni tra fantascienza e fantasy. Il \"ch\u016bniby\u014d\" pi\u00f9 consumato annette tali elementi narrativi alla realt\u00e0, integrandoli nella propria storia personale quando parla di s\u00e9.\nDue personaggi immaginari che ben rappresentano l\"'habitus\" caratteriale del \"ch\u016bniby\u014d\" sono Rintar\u014d Okabe, protagonista di \"Steins;Gate\" (2009), e Rikka Takanashi, coprotagonista con Y\u016bta Togashi (un \"ch\u016bniby\u014d\" \"pentito\") di \"Ch\u016bniby\u014d demo koi ga shitai!\" (2011). Sia Rintar\u014d sia Rikka adottano coscientemente un comportamento da \"ch\u016bniby\u014d\" per aiutare se stessi e le persone a loro care a superare degli shock psicologici \u2013 come un lutto o una grave perdita \u2013 avvenuti nella vita reale. Il \"ch\u016bniby\u014d\", infatti, sospendendo il senso di incredulit\u00e0 e tornando ad essere come un bambino, crea per s\u00e9 e i propri amici una sorta di corazza emotiva."}
{"id": "5772919", "revid": "106990", "url": "https://it.wikipedia.org/wiki?curid=5772919", "title": "Maria Emanuele di Sassonia", "text": "Vita.\nNato nella localit\u00e0 di Kloster Pr\u00fcfening nei pressi di Ratisbona, in Baviera, era il maggiore dei figli dell'allora principe ereditario Federico Cristiano di Sassonia, poi margravio di Mei\u00dfen, e della principessa Elisabetta Elena di Thurn und Taxis.\nAll'et\u00e0 di 18 anni venne imprigionato e condannato a morte dai nazisti per essersi opposto alla loro autorit\u00e0. Dopo essere sfuggito alla condanna, dovette fuggire anche dall'arrivo delle truppe sovietiche, poich\u00e9 la Sassonia divent\u00f2 parte della Germania Est comunista. Dopo la guerra si trasfer\u00ec in Svizzera dove inizi\u00f2 un'attivit\u00e0 nel settore dei servizi finanziari. , Maria Emanuele ebbe l'occasione di esporre le sue opere.\nLa scrittrice Marie Vassiltchikov racconta nel suo libro, \"I Diari di Berlino\", tra il \"1940 ed il 1945,\" la storia del sedicenne principe ereditario Maria Emanuele quando gli chiese di aiutarlo nella ricerca di una sposa, in quanto sentiva l'obbligo dinastico di formare presto una famiglia. Maria Emanuele non si sarebbe infatti sposato fino al suo 37\u00ba compleanno. Sua moglie fu la principessa Anastasia di Anhalt, nata nel 1940, che spos\u00f2 il 31 gennaio 1963 a Vevey in Svizzera. Non hanno avuto figli.\nMaria Emanuel divenne capo della casata reale di Sassonia alla morte di suo padre, il 9 agosto 1968.\nSuccessione.\nPoich\u00e9 Maria Emanuele non ebbe figli legittimi, dovette riconoscere come suo eventuale erede il principe Alessandro di Sassonia-Gessaphe, il figlio di sua sorella, la principessa Anna e del suo defunto marito, il principe Roberto di Gessaphe . Maria Emanuele \"adott\u00f2\" Alessandro il 1\u00ba giugno 1999, dopo che ebbe sposato, nel 1987, la principessa Gisella di Baviera. Nel 1997 i superstiti maschi della linea dinastica albertina di Wettin, acconsentirono alla decisione del margravio. Successivamente, suo fratello Alberto ritorn\u00f2 sulle sue decisioni. \nLa linea reale della casata di Wettin applica la legge semi salica, legge che consente la successione dinastica anche attraverso via femminile. Dalla morte di Maria Emanuele, se Alberto era l'ultimo dinasta maschio, i primi nella linea di successione sarebbero stati i figli delle loro sorelle, Maria Giuseppa (nubile), Anna e Matilde, ma soltanto il matrimonio di Matilde indiscutibilmente soddisfaceva i requisiti di uguaglianza, ma il suo unico figlio maschio mor\u00ec nel 1987. Dunque, se la pretesa dinastica di Gessaphe fosse stata priva di fondamento, la successione sarebbe passata ai figi delle zie paterne del margravio: Margherita Carola (1900\u20131962), Maria Alice (1901\u20131990) e Anna (1903\u20131976), tutte e tre ebbero figli. Essendo Margherita Carola la maggiore delle tre, il suo erede sarebbe stato suo nipote Carlo Federico, principe di Hohenzollern (nato nel 1952), leader del ramo principesco del casato di Hohenzollern.\nIl fratello del margravio, Alberto, tuttavia, abbandon\u00f2 i requisiti di equit\u00e0, per permettere al figlio morganatico R\u00fcdiger (nato nel 1953) di suo cugino, principe Timo di Sassonia, eventualmente di succedere. R\u00fcdiger ha avuto, dalla sua prima moglie Astrid Linke (1949\u20131989), tre figli maschi Daniel (nato nel 1975), Arne (nato nel 1977) e Nils (nato nel 1978).\nAnche se i sassoni albertini constano solo del ramo reale, vi sono diverse linee esistenti della casata di Wettin che governarono i vari ducati ernestini fino al 1918, tra le quali, la pi\u00f9 importante \u00e8 quella dell'ex granducato di Sassonia-Weimar-Eisenach. \u00c8 possibile che i dinasti maschi delle linee non reali possano rivendicare l'inclusione nella successione reale sassone."}
{"id": "5772920", "revid": "1573940", "url": "https://it.wikipedia.org/wiki?curid=5772920", "title": "Geothlypis semiflava", "text": "La golagialla capoliva (Geothlypis semiflava ) \u00e8 un uccello della famiglia dei Parulidi diffuso dall'Honduras all'Ecuador. Risulta geneticamente molto simile alla parula del Kentucky (\"Geothlypis formosa\").\nTassonomia.\nSe ne riconoscono due sottospecie:\nDescrizione.\nLa golagialla capoliva misura 13,5\u00a0cm di lunghezza e pesa circa 17 g. L'ala misura 5,6-6,1\u00a0cm nei maschi e 5,5-6,2\u00a0cm nelle femmine. Il maschio adulto della forma nominale ha un'appariscente maschera facciale nera che si estende fino ai lati del collo e alla regione auricolare. Diversamente da altre specie di golagialla, tuttavia, \u00e8 privo di una banda sulla fronte. Le restanti parti del piumaggio del capo sono di un verde-oliva brillante. Le ali sono color marrone scialbo con i margini oliva. Anche il piumaggio della regione dorsale \u00e8 verde-oliva brillante; la regione ventrale \u00e8 di un color giallo chiaro che sfuma nell'oliva sui fianchi e ai lati del petto. Le zampe sono color carne; il becco \u00e8 nerastro. La femmina adulta della sottospecie nominale ha testa e regione dorsale oliva, regione ventrale giallo chiaro, una breve striscia sopracciliare oliva e un piccolo ma pronunciato anello oculare dello stesso colore.\nI giovani maschi del primo anno si distinguono per avere una maschera facciale meno pronunciata, limitata ai soli lati del capo. Le femmine del primo anno indossano un piumaggio pi\u00f9 scuro e nettamente pi\u00f9 chiaro sulla regione ventrale. Gli esemplari immaturi hanno testa marrone, regione dorsale oliva e regione ventrale di un colore variabile dal giallo chiaro al camoscio.\nL'aspetto della sottospecie \"G. s. bairdi\" differisce solo leggermente da quello della sottospecie nominale. Presenta solamente becco un po' pi\u00f9 lungo e piume della coda pi\u00f9 corte.\nDistribuzione e habitat.\nL'areale della golagialla capoliva comprende l'Honduras orientale, il Nicaragua, la Costa Rica, Panama nord-orientale e una fascia che si estende dalla Colombia occidentale all'Ecuador sud-occidentale. Abita le fitte boscaglie ai margini della foresta, le radure e le aree cespugliose umide; \u00e8 facile incontrarla lungo le strade che attraversano tali aree o in prossimit\u00e0 dell'acqua.\nBiologia.\nSi nutre principalmente di insetti e altri invertebrati. La nidificazione ha luogo tra aprile e giugno. Il nido \u00e8 costituito da una profonda struttura a coppa ben nascosta in una cavit\u00e0 erbosa o nel fitto sottobosco. Ciascuna covata comprende generalmente due uova. Non esistono dati riguardo l'incubazione e lo sviluppo dei nidiacei."}
{"id": "5772921", "revid": "250057", "url": "https://it.wikipedia.org/wiki?curid=5772921", "title": "Reggia di Monza", "text": ""}
{"id": "5772923", "revid": "300067", "url": "https://it.wikipedia.org/wiki?curid=5772923", "title": "Cleveland Pipers 1961-1962", "text": "La stagione 1961-62 dei Cleveland Pipers fu la 1\u00aa e unica nella ABL per la franchigia.\nI Cleveland Pipers vinsero la \"Eastern Division\" con un record di 45-36. Nei \"First Half Playoffs\" persero con i Kansas City Steers (2-1). Nei play-off vinsero i quarti di finale con i San Francisco Saints (1-0), la semifinale con i New York Tapers (1-0), vincendo poi il titolo battendo nella finale ABL i Kansas City Steers (3-2)."}
{"id": "5772925", "revid": "1226", "url": "https://it.wikipedia.org/wiki?curid=5772925", "title": "Vita di Benvenuto di Maestro Giovanni Cellini fiorentino, scritta, per lui medesimo, in Firenze", "text": ""}
{"id": "5772930", "revid": "882198", "url": "https://it.wikipedia.org/wiki?curid=5772930", "title": "IAR 317", "text": ""}
{"id": "5772931", "revid": "287204", "url": "https://it.wikipedia.org/wiki?curid=5772931", "title": "Cratere Callas", "text": "Callas \u00e8 un cratere da impatto sulla superficie di Venere.\n\u00c8 intitolato alla cantante Maria Callas."}
{"id": "5772932", "revid": "228587", "url": "https://it.wikipedia.org/wiki?curid=5772932", "title": "Caricatore (disambigua)", "text": ""}
{"id": "5772933", "revid": "882198", "url": "https://it.wikipedia.org/wiki?curid=5772933", "title": "IAR 330L", "text": ""}
{"id": "5772935", "revid": "107631267", "url": "https://it.wikipedia.org/wiki?curid=5772935", "title": "Cratere d'Este", "text": "D'Este \u00e8 un cratere da impatto sulla superficie di Venere.\n\u00c8 intitolato alla nobildonna italiana Isabella d'Este."}
{"id": "5772937", "revid": "339392", "url": "https://it.wikipedia.org/wiki?curid=5772937", "title": "Rosen Enterprises", "text": ""}
{"id": "5772938", "revid": "212348", "url": "https://it.wikipedia.org/wiki?curid=5772938", "title": "Kansas City Steers 1961-1962", "text": "La stagione 1961-62 dei Kansas City Steers fu la 1\u00aa nella ABL per la franchigia.\nI Kansas City Steers vinsero la \"Western Division\" con un record di 54-25. Nei \"First Half Playoffs\" vinsero la serie con i Cleveland Pipers (2-1), guadagnando l'accesso alla finale ABL di fine anno, dove incontrarono nuovamente i Pipers, stavolta perdendo per 3-2."}
{"id": "5772939", "revid": "339392", "url": "https://it.wikipedia.org/wiki?curid=5772939", "title": "Standard Games", "text": ""}
{"id": "5772942", "revid": "1573940", "url": "https://it.wikipedia.org/wiki?curid=5772942", "title": "Verrucosa canje", "text": "Verrucosa canje \u00e8 un ragno appartenente alla famiglia Araneidae.\nEtimologia.\nIl nome della specie deriva dalla zona geografica guyanense di rinvenimento degli esemplari: il distretto di Canje.\nCaratteristiche.\nL'olotipo maschile rinvenuto ha lunghezza totale \u00e8 di 8,00mm; la lunghezza del cefalotorace \u00e8 di 2,00mm; e la larghezza \u00e8 di 1,68mm.\nDistribuzione.\nLa specie \u00e8 stata reperita nella Guyana orientale: l'olotipo maschile \u00e8 stato rinvenuto lungo il fiume Ikuruwa, nel distretto di Canje, appartenente alla regione Berbice Orientale-Corentyne.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5772943", "revid": "583609", "url": "https://it.wikipedia.org/wiki?curid=5772943", "title": "Dagmara Domi\u0144czyk", "text": "Biografia.\nNata in Polonia, figlia di Aleksandra e Miros\u0142aw Domi\u0144czyk, membri del movimento polacco Solidarno\u015b\u0107, \u00e8 la sorella maggiore di Veronika e Marika Domi\u0144czyk. Nel 1983 la famiglia Domi\u0144czyk si trasferisce a New York e chiede l'asilo politico, dopo che i suoi genitori sono stati espulsi dalla Polonia per il coinvolgimento del padre con l'Amnesty International e con il movimento Solidarno\u015b\u0107.\nAll'et\u00e0 di 14 anni ottiene una borsa di studio per il programma di teatro al liceo LaGuardia Arts, successivamente studia alla Carnegie Mellon University, laureandosi in Arti Drammatiche nel 1998.\nDal 2005 \u00e8 sposata con l'attore Patrick Wilson, la coppia ha due figli; Kalin Patrick Wilson (23 giugno 2006) e Kassian McCarrell Wilson (9 agosto 2009). La famiglia Wilson risiede a Montclair, New Jersey.\nCarriera.\nNel 1999 debutta a Broadway, sostituendo l'attrice britannica Anna Friel nel dramma \"Closer\" di Patrick Marber. Debutta al cinema con un piccolo ruolo nella commedia romantica \"Tentazioni d'amore\", successivamente ottiene ruoli in \"Rock Star\" e \"Montecristo\", quest'ultimo tratto da \"Il conte di Montecristo\" di Alexandre Dumas.\nNel 2006 ha recitato al fianco di John Travolta in \"Lonely Hearts\" e ha fatto parte del cast corale di \"Correndo con le forbici in mano\" di Ryan Murphy. Nel 2011 recita in \"Higher Ground\", debutto alla regia dell'attrice Vera Farmiga. Nel 2013 viene diretta da James Gray in \"C'era una volta a New York\" con Marion Cotillard, Joaquin Phoenix e Jeremy Renner.\nNel 2013 pubblica il suo primo romanzo intitolato \"The Lullaby of Polish Girls\", basato sulla sua infanzia in Polonia."}
{"id": "5772950", "revid": "287204", "url": "https://it.wikipedia.org/wiki?curid=5772950", "title": "Dagmara Dominczyk", "text": ""}
{"id": "5772958", "revid": "287204", "url": "https://it.wikipedia.org/wiki?curid=5772958", "title": "Kansas City Steers 1962-1963", "text": "La stagione 1962-63 dei Kansas City Steers fu la 2\u00aa e ultima nella ABL per la franchigia.\nAl momento del fallimento della lega, i Kansas City Steers erano primi con un record di 22-9 e pertanto vennero dichiarati campioni."}
{"id": "5772959", "revid": "767487", "url": "https://it.wikipedia.org/wiki?curid=5772959", "title": "Lepomis macrochirus", "text": "Lepomis macrochirus (denominato volgarmente in lingua inglese bluegill) \u00e8 una specie di pesci di acqua dolce appartenente alla famiglia dei Centrarchidae.\nOriginario del Nordamerica, vive nelle correnti, fiumi, laghi e stagni. Lo si trova comunemente ad est delle Montagne Rocciose. Abitualmente si cela attorno, e dentro, vecchi ceppi d'albero ed altre strutture subacquee. Esso pu\u00f2 vivere sia in acque profonde che in acque basse e muove spesso in avanti o all'indietro. Trova spesso rifugio tra le piante acquatiche ed all'ombra di alberi lungo le rive.\nPu\u00f2 crescere fino a 30\u00a0cm di lunghezza e ad oltre 2\u00a0kg di peso. Il suo colore lo distingue bene: blu scuro e porpora sul muso e sulla copertura delle branchie, bande color oliva scuro ai lati e un ventre di arancione o giallo vivi. Si tratta di animali onnivori che mangiano ogni cosa che possa essere inghiottita dalla loro bocca. Si cibano prevalentemente di piccoli insetti acquatici e pesciolini e costituiscono un ruolo chiave nella catena alimentare, essendo preda di altri pesci quali \"muskie\", \"valleye\", spigole e uccelli quali aironi, martin pescatori ed altri predatori quali tartarughe serpentine e lontre. Possono anche vivere in acque salmastre, tollerando fino a 1,8% di salinit\u00e0.\nSono stati trasferiti anche in altri continenti, ma in alcuni paesi, come Germania e Giappone, sono considerati pesci infestanti."}
{"id": "5772961", "revid": "112112517", "url": "https://it.wikipedia.org/wiki?curid=5772961", "title": "Gomillion contro Lightfoot", "text": "Gomillion contro Lightfoot \u00e8 un caso giudiziario del 1960 affrontato dalla Corte Suprema degli Stati Uniti d'America e riguardante l'esclusione dei neri dal diritto di voto nella cittadina di Tuskegee, in Alabama. La Corte trov\u00f2 anticostituzionale la decisione del governo locale di ridefinire i confini collegiali della citt\u00e0 per escludere i quartieri neri ed impedire ad essi di votare per le questioni cittadine o di prendere parte alla vita politica di Tuskegee. La sentenza finale fu che una tale discriminazione violava il XV emendamento della Costituzione degli Stati Uniti d'America.\nAntefatti.\nNella citt\u00e0 di Tuskegee, in Alabama, dopo il passaggio del Civil Rights Act del 1957, gli attivisti stavano lentamente facendo dei progressi nella registrazione al voto degli afroamericani, il cui numero stava salendo e quasi pareggiando quello dei bianchi votanti. La citt\u00e0 era sede del Tuskegee Institute, un college storico per afroamericani, e di un ospedale per i veterani di colore.\nIn termini di popolazione totale, gli afroamericani superavano i bianchi con una proporzione di circa quattro a uno e questo intimoriva i bianchi, convinti che presto sarebbero stati governati da un'amministrazione a maggioranza nera. Fu cos\u00ec che i residenti bianchi fecero pressioni sulla legislazione dell'Alabama per ridefinire i confini della citt\u00e0. Senza alcun dibattito, nel 1957 la legislazione approv\u00f2 la \"Local Law 140\" (\"legge locale 140\") con la quale, ignorando le proteste degli afroamericani, la pianta cittadina fu divisa in 28 blocchi, di cui quelli a prevalenza nera allontanati dal centro cittadino. Circa 400 cittadini neri furono tagliati fuori, mentre quasi nessun residente bianco sub\u00ec la medesima sorte. Anche il college e l'ospedale furono considerati fuori citt\u00e0.\nCharles G. Gomillion, un professore di scienze sociali al Tuskegee College, si mobilit\u00f2 insieme ad altri studenti e membri della comunit\u00e0. Gli attivisti colsero l'occasione come un pretesto per avviare una battaglia per i diritti civili ed attirare l'attenzione nazionale. Part\u00ec un boicottaggio contro le principali attivit\u00e0 gestite dai bianchi. L'atto di ridefinizione dei confini fu scritto dal legislatore Engelhardt, segretario esecutivo del White Citizens' Council of Alabama ed un sostenitore della supremazia bianca e della segregazione razziale. Quest'ultimo fatto fu sfruttato da Gomillion e i suoi colleghi per dimostrare che l'atto era stato compiuto con motivi puramente discriminatori ed era una palese violazione della parit\u00e0 di diritti sancita dal XIV emendamento della Costituzione degli Stati Uniti d'America. Da qui part\u00ec la battaglia legale contro il sindaco ed i suoi sostenitori.\nLa corte distrettuale dell'Alabama, con sede a Montgomery, guidata dal giudice Frank M. Johnson, scart\u00f2 il caso, stabilendo che lo stato aveva tutto il diritto di ridisegnare i confini della citt\u00e0 in termini di elezioni e giurisdizioni. La sentenza fu confermata anche da una delle corti di New Orleans, in Louisiana.\nBooker T. Washington aveva promosso l'avanzata degli afroamericani mediante l'istruzione e lo sviluppo dell'identit\u00e0 nazionale, con l'aspettativa di far s\u00ec che tutti fossero accettati dai bianchi e che venisse loro riconosciuto ci\u00f2 che gli spettava di diritto. All'epoca del caso, la Corte Suprema si interess\u00f2 alla faccenda ed il giornalista Bernard Taper scrisse:\nLa decisione di ridefinire i confini, comunque, ebbe l'effetto non voluto di unire gli intellettuali afroamericani del Tuskegee Institute con i meno istruiti che vivevano al di fuori della sfera scolastica. Alcuni membri del corpo docenti si sono accorti che possedere diplomi avanzati d\u00e0 loro uno status assolutamente uguale a quello dei cittadini bianchi e le loro istituzioni.\nDal momento che Gomillion ed i suoi difensori legali presentarono il caso alla Corte Suprema e la questione fu discussa da Fred Gray, un legale per i diritti civili con una certa esperienza, e Robert L. Carter, membro della National Association for the Advancement of Colored People (NAACP), con l'aiuto di Arthur D. Shores, consulente legale. L'avvocato difensore del sindaco e i suoi sostenitori fu, invece, James J. Carter (che non ha nulla a che vedere con Robert L. Carter).\nLa sentenza.\nIn questo storico caso per il diritto di voto, la Corte Suprema si riun\u00ec per decide se l'Atto 140 della legislazione dell'Alabama fosse una violazione del XV emendamento oppure no. L'Alabama aveva passato tale legge nel 1957, cambiando l'assetto collegiale cittadino ed eliminando cos\u00ec molti esponenti di spicco afroamericani.\nIl giudice Frankfurter present\u00f2 alla Corte questi fatti ed infine la sentenza condann\u00f2 la Legge 140 come effettiva violazione della Costituzione, dal momento che gli stati non possono privare dei diritti fondamentali alcuni cittadini sulla base della razza, del colore della pelle o dello stato sociale. Il giudice Whittaker sostenne la scelta ma afferm\u00f2 che, secondo lui, pi\u00f9 che una violazione del XV emendamento era pi\u00f9 un'effrazione contro il XIV, il quale stabiliva la \"pari protezione dei diritti\" (la clausola detta \"Equal Protection Clause\").\nIn effetti la Corte sostenne di pi\u00f9 l'intervento di Whittaker, come dimostrato poi anche in un caso del 1962 in Tennessee, \"Baker v. Carr\".\nIn seguito.\nIl caso mostr\u00f2 che tutti i poteri statali erano in realt\u00e0 soggetti alle limitazioni imposte dalla Costituzione degli Stati Uniti e dalle sentenze della Corte Suprema. A tal proposito, gli stati non si potevano isolare dal resto del governo federale n\u00e9 tanto meno potevano mettere a rischio i diritti costituzionali dei propri concittadini. Il caso fu poi passato alla corte locale; nel 1961, sotto la direzione del giudice Johnson, l'atto fu annullato e la citt\u00e0 torn\u00f2 ad avere gli stessi istituti collegiali di prima.\nNel caso \"Mobile v. Bolden\", del 1980, la corte si limit\u00f2 alla sua sentenza in \"Gomillion\", stabilendo che per richiede un intervento delle corti federali \u00e8 necessario prima che ci sia una palese violazione dei diritti, a carattere discriminatorio e razzista, come specificato nella Sezione 2 del Voting Rights Act.\nNel 1982 il Congresso annull\u00f2 tale decisione, emendando tale atto e specificando che \"per dichiarare un simile intervento illegale e richiedere l'intervento delle corti federali, \u00e8 sufficiente dimostrare che si tratti di un atto discriminatorio a priori, non necessariamente di matrice razzista. Questa sentenza si \u00e8 rivelata utile per molti casi e battaglie legali degli anni a venire, quando situazioni del genere hanno colpito anche membri di una stessa comunit\u00e0, indipendentemente dalla razza."}
{"id": "5772967", "revid": "991694", "url": "https://it.wikipedia.org/wiki?curid=5772967", "title": "Gaio Giulio Cesare Augusto Germanico", "text": ""}
{"id": "5772971", "revid": "643662", "url": "https://it.wikipedia.org/wiki?curid=5772971", "title": "Coppa di Lettonia 2002", "text": ""}
{"id": "5772974", "revid": "991694", "url": "https://it.wikipedia.org/wiki?curid=5772974", "title": "Gaius Iulius Caesar Augustus Germanicus", "text": ""}
{"id": "5772975", "revid": "1714743", "url": "https://it.wikipedia.org/wiki?curid=5772975", "title": "Clemenza di Borgogna", "text": "Origine.\nClemenza, secondo la \"Genealogica Comitum Flandri\u00e6 Bertiniana\" era figlia del conte di Borgogna, conte di M\u00e2con e conte di Vienne, Guglielmo I, detto il Grande o l'Ardito (\"Clementiam filiam Willelmi comitis Burgundionum cognomento Testahardith\") (1020 \u2013 1087), e di Stefania di Borgogna (ca. 1035 \u2013 dopo il 1088), di cui non si conoscono con esattezza gli ascendenti: \nGuglielmo I di Borgogna, secondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", era il figlio primogenito del Conte di Borgogna, Rinaldo I e di Adelaide o Alice di Normandia, che, ancora secondo Guglielmo di Jumi\u00e8ges, era la figlia del quarto signore della Normandia e il secondo a ottenere il titolo formale di Duca di Normandia, Riccardo II e di Giuditta di Bretagna che, sempre secondo Guglielmo di Jumi\u00e8ges era la sorella di Goffredo I di Bretagna, quindi era figlia del conte di Rennes e duca di Bretagna, Conan I il Torto e della moglie, Ermengarda d'Angi\u00f2 (come ci viene confermato dal monaco Rodolfo il Glabro, uno dei maggiori cronisti d'et\u00e0 medievale), figlia del terzo Conte di Angi\u00f2, Goffredo I Grisegonelle e di Adele di Vermandois (ca. 950 - \u2020 974), figlia di Roberto di Vermandois, conte di Meaux e di Troyes. I genitori di Guglielmo, Alice e Rinaldo vengono ricordati anche dal monaco e cronista inglese, Orderico Vitale, in cui ricorda anche che Alice era la zia di Guglielmo il Conquistatore. Secondo le \"Europ\u00e4ische Stammtafeln\", vol II, cap. 59 (non consultate), Rinaldo di Borgogna risulta sposato con Giuditta, per cui si presume che Alice oltre che Adelaide fosse citata anche come Giuditta.Clemenza era la soella di Guido di Borgogna (1050-1124), futuro papa con il nome di Callisto II e di Raimondo di Borgogna (circa 1062 \u2013 1107), futuro conte di Galizia e di Coimbra e futuro padre del re Alfonso VII di Castiglia che sar\u00e0 detto l'imperatore di Spagna.\nBiografia.\nVerso il 1092, fu celebrato il matrimonio tra Clemenza e Roberto come ci viene confermato dal documento n\u00b0 LXXIV del \"Cartulaire de l'Abbaye de Saint-Bertin\", dove viene citata come contessa (\"Clementie Flandrarum comitisse\") quale moglie di Roberto (\"nam conjux eius, Robertus iunior\"). Il matrimonio di Clemenza con l'erede della contea di Fiandra, Roberto, era stato concordato nel 1090 circa durante il viaggio di ritorno del conte di Fiandra, Roberto I, da un pellegrinaggio a Gerusalemme (il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury, nel suo \"Gesta Regum Anglorum\" ci riporta che, tra il 1086 ed il 1090, RobertoI fece un pellegrinaggio a Gerusalemme). Roberto II era il figlio primogenito del conte delle Fiandre, Roberto I, come ci viene confermato dal documento n\u00b0 XXIX del \"Cartulaire de l'Abbaye de Saint-Bertin\" e della moglie, Gertrude di Sassonia, come viene confermato dalla \"Genealogia ex stirpe Sancti Arnulfi descendentium Mettensis\", che, sia secondo la \"Genealogica Comitum Flandri\u00e6 Bertiniana\".\nDopo la morte dello suocero, Roberto I, nel 1093, suo marito Roberto succedette al padre come Roberto II, conte di Fiandra, come ci testimoniano gli \"Annales Blandinienses\".\nNel 1996, suo marito Roberto II, prese parte della spedizione della prima crociata, voluta da papa Urbano II nel 1095. Roberto, prima di partire, istitu\u00ec un consiglio di reggenza per le Fiandre, e secondo lo storico britannico, noto medievalista e bizantinista, Steven Runciman, nel suo \"A History of the Crusades: Volume 1\" (non consultato), Clemenza resse la contea per gli anni (1096 - 1100) in cui Roberto II partecip\u00f2 alla crociata.Secondo il cronista e monaco benedettino dell'abbazia di Malmesbury, nel Wiltshire (Wessex), Guglielmo di Malmesbury, nel settembre del 1096, suo marito, Roberto II, fu tra i nobili che partirono per la Prima Crociata assieme al cugino, il duca di Normandia, Roberto, detto Cosciacorta con un seguito di cavalieri inglesi, normanni, franchi e fiamminghi; dopo aver partecipato alla conquista di Gerusalemme, nel luglio 1099, e, dopo aver preso parte in agosto alla battaglia di Ascalona, in agosto, Roberto II, ancora assieme al cugino, Roberto Cosciacorta, nel mese di settembre, ancora secondo il Runciman lasci\u00f2 la terra santa per fare rientro in patria.\nAssieme al marito, Roberto II, Clemenza fond\u00f2 l'abbazia di Bourbourg.Secondo lo storico, David Nicholas, nel suo \"Medieval Flanders\", Clemenza appoggi\u00f2 il movimento monastico nelle Fiandre, introducendo la regola cluniacense in diversi monasteri.\nClemenza, secondo le \"Europ\u00e4ische Stammtafeln\", vol II, 5 (non consultate) rimase vedova nel 1111, come confermano anche gli \"Annales Blandinienses\": suo marito, Roberto, si era unito all'esercito reale che si dirigeva contro Meaux, dove si era ritirato il conte di Blois, di Chartres, di Meaux e di Ch\u00e2teaudun, signore di Sancerre e Amboise, conte di Troyes e conte di Champagne, Tebaldo II che, dal 1108, era in rivolta insieme ad altri baroni francesi contro il re di Francia, Luigi VI il Grosso, ma, in una strettoia, vicino alla citt\u00e0, Roberto cadde dal suo cavallo e fin\u00ec sotto le zampe della cavalleria e mor\u00ec poco dopo, il 5 ottobre 1111, per le ferite riportate; il suo corpo fu trasportato ad Arras, dove venne sepolto nella'abbazia di San Vedasto. Gli succedette il figlio Baldovino, come Baldovino VII conte di Fiandra.Il documento n\u00b0 3899 del \"Recueil des chartes de l'abbaye de Cluny Tome V\", certifica che, nell'aprile del 1112, Clemenza assieme al figlio il conte, Baldovino VII, fece una donazione in suffragio di Roberto II.\nNel 1119, il suo unico figlio ancora in vita, Baldovino VII mor\u00ec senza eredi, per cui la contea di Fiandra venne contesa tra molti pretendenti; ancora secondo lo storico, David Nicholas, nel suo \"Medieval Flanders\", Clemenza appoggi\u00f2 Guglielmo di Ypres che aveva sposato una sua nipote contro Carlo detto \"il Buono\", che divenne conte, come ci conferma il documento n\u00b0 XCII del \"Cartulaire de l'Abbaye de Saint-Bertin\".\nNel 1125 circa, Clemenza spos\u00f2, in seconde nozze, il Duca della Bassa Lorena (Lotaringia), Langravio del Brabante, conte di Lovanio e Bruxelles, Goffredo detto il Barbuto, che, secondo il \"Chronicon Affligemense\", era figlio del conte di Lovanio e Bruxelles, Enrico II e di Adelaide di Betuwe, che, secondo un documento citato dall'ecclesiastico e storico, belga, del XVII secolo, Aubertus Miraeus o Aubert le Mire (Bruxelles, 30 novembre 1573 - Anversa, 19 ottobre 1640), nel suo \"Opera diplomatica et historica\", tomus I (non consultato), era figlia di Everardo conte di Betuwe e della moglie di cui non conosciamo n\u00e9 il nome n\u00e9 gli ascendenti.\nIl 2 marzo 1127, il conte delle Fiandre, Carlo I il Buono, senza eredi legittimi, venne assassinato nella chiesa di San Donaziano a Bruges, mentre era intento alle sue devozioni. I pretendenti erano molti, oltre a Guglielmo di Ypres, Teodorico di Alsazia, Arnoldo di Danimarca, Baldovino IV di Hainaut e altri tra cui, il marito di Clemenza, Goffredo il Barbuto, ma il re di Francia, Luigi VI, chiamato dai fiamminghi, si precipit\u00f2 ad Arras, e convoc\u00f2 i notabili fiamminghi perch\u00e9 eleggessero il suo candidato, suo cognato, Guglielmo Cliton. Guglielmo venne eletto e fu subito confermato da Gand, Bruges, Lilla, Saint-Omer ed assieme al re si avvi\u00f2 verso Bruges, attraversando buona parte della contea, accolto con entusiasmo. A Bruges intanto erano stati catturati e giustiziati gli assassini di Carlo I il Buono.Teodorico di Alsazia, si rifiut\u00f2 di riconoscere Guglielmo e, prima conquist\u00f2 Lilla e Gand, poi prese anche il controllo di Bruges e fu, di fatto, eletto nuovo conte e nel febbraio del 1128, quasi tutte le Fiandre erano per Teodorico. Guglielmo, ridotto ad una parte del sud della contea, dopo che tramite il re di Francia, Teodorico, rinchiusosi in Lilla, era stato scomunicato, con l'appoggio di molti nobili pass\u00f2 al contrattacco e il 21 giugno, alleatosi col marito di Clemenza, Goffredo il Barbuto, sconfisse Teodorico a Tielt e poi al castello di Oostkamp. Teodorico allora era fuggito da Lilla per rinchiudersi ad Alost. Guglielmo e Goffredo, il 12 luglio, posero l'assedio ad Alost, ma, durante l'assedio, in una scaramuccia con alcuni fanti nemici Guglielmo, il 28 luglio, venne ferito ad un braccio, la ferita and\u00f2 in gangrena e Guglielmo, il 9 agosto, mor\u00ec. Con la morte di Guglielmo, senza eredi, Teodorico, fu riconosciuto conte, come Teodorico I, da tutta la contea. Il re di Francia Luigi VI dovette accettare il fatto compiuto e ratificare che Teodorico I fosse succeduto a Guglielmo, mentre Goffredo continu\u00f2 la guerra contro Liegi e Namur.\nClemenza mor\u00ec nel 1133, e la sua morte viene riportata dal documento n\u00b0 CXI del \"Cartulaire de l'abbaye de Saint-Bertin\", dove viene ricordata come vedova di Roberto II (\"Clementia Roberti iunioris vidua\"), che aveva avuto in dote circa una terza parte delle Fiandre (\"eatenus pene terciam partem Flandrie dotis loco tenuit\").\nFigli.\nClemenza a Roberto diede tre figli:\nClemenza a Goffredo diede un figlio:"}
{"id": "5772978", "revid": "125332729", "url": "https://it.wikipedia.org/wiki?curid=5772978", "title": "Corniolo (Santa Sofia)", "text": "Corniolo \u00e8 una frazione del comune di Santa Sofia (FC).\nSituato nella fascia pedemontana dell'Appennino romagnolo si trova a ridosso del parco nazionale delle Foreste Casentinesi, Monte Falterona e Campigna, esattamente nel versante settentrionale dell'Appennino forlivese. Conta circa 175 abitanti.\nGeografia fisica.\nLa frazione si trova ad un'altezza di 589m mentre il castello \u00e8 posto a 763m s.l.m. Confina con le frazioni di Berleta, Biserno e Campigna, e dista 13\u00a0km dal capoluogo comunale. \nComprende anche l'antico borgo ormai abbandonato di San Paolo in Alpe.\nStoria.\nLa storia di Corniolo inizia nel Medio Evo, quando viene edificato un castello, attorno al quale si sviluppa un borgo. Del castello restano oggi pochi ruderi: l'antica porta ad arco, alta 5 metri e sormontata da uno stemma non pi\u00f9 \"leggibile\" e un tratto della cinta muraria. Nel 1785 il territorio, insieme a quello dell'abbazia di Galeata, viene aggregato alla Diocesi di Sansepolcro; nella organizzazione diocesana la chiesa di San Pietro di Corniolo assume le funzioni di sede di vicariato foraneo per le parrocchie di San Paolo in Alpe, Ridracoli, Berleta, Celle.\nIl borgo \u00e8 stato costruito nuovamente dopo il terremoto del 1918 insieme alla chiesa e all'oratorio.\nUn episodio rilevante nella storia locale \u00e8 stato, nel corso della seconda guerra mondiale, il 2 febbraio 1944, la creazione della repubblica partigiana del Corniolo, ovvero la riorganizzazione della vita civile di un'ampia porzione di territorio sottratta al controllo di nazisti e fascisti che occupavano il Nord Italia. La brigata partigiana che la realizz\u00f2 era guidata Riccardo Fedel, un ex-sottoufficiale del Regio Esercito.\nLa brigata partigiana del dipartimento del Corniolo era parte del Comando generale Brigate Garibaldi, e si sciolse nel marzo 1944.\nMonumenti e luoghi di interesse.\nLa localit\u00e0 \u00e8 inserita in una zona naturale incontaminata, con numerosi sentieri, e in vicinanza al parco nazionale delle Foreste Casentinesi, Monte Falterona e Campigna."}
{"id": "5773004", "revid": "1543377", "url": "https://it.wikipedia.org/wiki?curid=5773004", "title": "Teodoro di Atene", "text": "Teodoro \u00e8 l'attore citato pi\u00f9 volte nelle opere di Plutarco.\nBiografia.\nL'aggettivo \"ateniese\" riferito a Teodoro compare nei resoconti degli \"hieropoioi\" del santuario di Delfi nell'anno 363 a.C. Vista l'entit\u00e0 della donazione fatta da Teodoro al santuario, 70 dracme, \u00e8 possibile dedurre che fosse piuttosto ricco.\nTeodoro viene definito \"tragediografo\", anzich\u00e9 \"attore tragico\", sia da Claudio Eliano (\"\u03c4\u1fc6\u03c2 \u03c4\u03c1\u03b1\u03b3\u1ff3\u03b4\u03af\u03b1\u03c2 \u03c0\u03bf\u03b9\u03b7\u03c4\u03bf\u1fe6\") sia da Diogene Laerzio (\"\u03c0\u03bf\u03b9\u03b7\u03c4\u1f74\u03c2 \u03c4\u03c1\u03b1\u03b3\u1ff3\u03b4\u03af\u03b1\u03c2\"). Esichio di Alessandria, nel riferire di un suo soprannome (\"\u03c0\u03b5\u03bb\u03b5\u03b8\u03bf\u03b2\u03ac\u03c8\", cio\u00e8 \"spazzino\": forse si fa riferimento a una sua interpretazione della parte di Eracle che puliva le stalle di Augia) altrimenti ignoto, lo definisce \"attore tragico\" (\"\u03c4\u03c1\u03b1\u03b3\u03b9\u03ba\u1f78\u03c2 \u1f51\u03c0\u03bf\u03ba\u03c1\u03b9\u03c4\u1f74\u03c2\"), ma nel contempo riferisce che alcuni dicono fosse un \"tragediografo\" (\"\u03c4\u03b9\u03bd\u1f72\u03c2 \u03b4\u1f72 \u03c0\u03bf\u03b9\u03b7\u03c4\u1f74\u03bd \u03b1\u1f50\u03c4\u03cc\u03bd \u03c6\u03b1\u03c3\u03b9 \u03b3\u03b5\u03b3\u03bf\u03bd\u03ad\u03bd\u03b1\u03b9\").\nCome attore Teodoro viene menzionato anche nella commedia \"Homoioi\" di Efippo, suo contemporaneo.\nCarriera da attore.\nIn base a un'iscrizione () si pu\u00f2 stabilire che vinse per quattro volte alle Lenee; la prima vittoria conosciuta risale alle Dionisie del 390 a.C., la seconda alle Lenee in un anno imprecisato tra il 380 e il 375 a.C.\nAristotele elogia Teodoro per la sua voce, che sembrava proprio quella del personaggio che stava interpretando e non suonava mai artificiosa, a differenza di quella degli altri attori; Aristotele inoltre ricorda come Teodoro fosse abile nell'inserire nelle parti che recitava dei giochi di parole volti a sorprendere lo spettatore. Non \u00e8 certo che faccia riferimento a lui un passo dei \"Moralia\" in cui si elogia l'abilit\u00e0 di un certo Teodoro nell'imitare il rumore di un argano.\nPausania il Periegeta, nel II secolo, ebbe modo di osservare lungo la Via Sacra da Atene ad Eleusi, prima di attraversare il Cefiso, la tomba di Teodoro, da lui definito il miglior attore tragico della sua epoca.\nParti interpretate.\nNon si conoscono parti maschili interpretate da Teodoro, mentre si ha notizia di alcuni suoi ruoli femminili.\nSecondo un aneddoto narrato da Claudio Eliano, infatti, Teodoro interpret\u00f2 la parte di Merope nel \"Cresfonte\" di Euripide di fronte al tiranno Alessandro di Fere, che si sarebbe commosso al punto da piangere; il fatto pu\u00f2 essere datato tra il 369 e il 359 a.C. Lo stesso aneddoto \u00e8 narrato da Plutarco, che parla di un'altra tragedia (l\u2019\"Ecuba\" di Euripide) e quindi di altri personaggi (Ecuba o Polissena secondo la versione nei \"Moralia\", Ecuba e Andromaca secondo la versione nelle \"Vite parallele\") e non cita i nomi degli attori.\nSecondo Demostene Teodoro non interpret\u00f2 mai \"Le fenicie\" di Euripide, mentre interpret\u00f2 spesso l\u2019\"Antigone\" di Sofocle.\nJohn Bartholomew O'Connor ipotizza che, siccome spesso Eschine recitava assieme a Teodoro, quest'ultimo abbia interpretato anche la parte di Ippodamia nell\u2019\"Enomao\" di Euripide; inoltre, in base a un passo dei \"Moralia\", ipotizza che Teodoro abbia interpretato anche l\u2019\"Elettra\" di Sofocle.\nAristotele riferisce che Teodoro non permetteva a nessun attore, neanche a quelli di scarso valore, di avere la parte del personaggio che entrava per primo in scena; questo significa che o Teodoro alterava il testo della tragedia in modo da apparire comunque in scena per primo o, pi\u00f9 probabilmente, interpretava sempre la parte del personaggio che entrava in scena per primo, a prescindere dalla sua importanza."}
{"id": "5773011", "revid": "123095729", "url": "https://it.wikipedia.org/wiki?curid=5773011", "title": "Settetto", "text": "In musica, il settetto o settimino \u00e8 un complesso musicale di sette esecutori o una composizione musicale per tale organico. Per identificare il titolo originale di alcuni lavori per settimino si mutuano espressioni straniere come \"Septett\" dal tedesco, \"septuor\" dal francese e \"septet\" dall'inglese.\nMusica colta.\nUno dei settetti pi\u00f9 famosi della musica colta \u00e8 il Settimino in mi bemolle maggiore, Op. 20, di Ludwig van Beethoven, composto fra il 1799 e il 1800 per clarinetto, fagotto, corno, violino, viola, violoncello e contrabbasso. La popolarit\u00e0 di questo settimino ha reso la sua combinazione di strumenti un modello per i compositori successivi, quali Konradin Kreutzer (nella sua Op. 62 del 1822), Franz Berwald, Adolphe Blanc (nella sua Op. 40 del 1864 ca.) e, con piccole modifiche alla strumentazione, Franz Lachner (1824) e Max Bruch (1849). Quando Franz Schubert aggiunse un secondo violino nel 1824, cre\u00f2 quello che poi divenne l'ottetto canonico e influenz\u00f2 molto altri compositori a lui seguiti.\nSulla scia di questa tradizione, Camille Saint-Sa\u00ebns scrisse nel 1881 il Settimino in mi bemolle maggiore, Op. 65, per tromba, pianoforte, quartetto d'archi e contrabbasso. Il compositore moderno Bohuslav Martin\u016f scrisse tre settimini: il primo, un gruppo di sei danze chiamato \"Les Rondes\" per oboe, clarinetto, fagotto, tromba, due violini e pianoforte (1930); il secondo, la Serenata n. 3 per oboe, clarinetto, quattro violini e violoncello (1932); il terzo, una \"Fantasie\" per theremin, oboe, pianoforte e quartetto d'archi (1944). Darius Milhaud scrisse un Settetto d'archi nel 1964 per sestetto d'archi e contrabbasso. Paul Hindemith compose un Settetto di fiati nel 1948 per flauto, oboe, clarinetto, clarinetto basso, fagotto, corno e tromba. Hanns Eisler scrisse due settimini, entrambi per flauto, clarinetto, fagotto e quartetto d'archi: il Settimino n. 1 Op. 92a (\"Variations on American Children's Songs\", \"Variazioni su delle canzoni americane per bambini\" del 1941) e il Settimino n. 2 (\"Circus\", \"Il Circo\" del 1947, ispirato all'omonimo film di Chaplin del 1928). Due composizioni della serie \"Ch\u00f4ros\" del brasiliano Heitor Villa-Lobos sono strumentate per sette strumenti: la n. 3 del 1925, \"Pica-p\u00e1o\" (\"Picchio\"), per clarinetto, fagotto, sassofono, tre corni e tromboni (o in alternativa per coro maschile o per entrambi), e la n. 7 del 1924, in portoghese proprio \"Settimino\", per flauto, oboe, clarinetto, sassofono, fagotto, violino e violoncello (con tam-tam ad lib.).\nCi sono molti lavori novecenteschi per sette strumenti per i quali \u00e8 inappropriato l'uso del termine \"settetto\" o \"settimino\": taluni perch\u00e9 non rappresentano musica da camera, altri poich\u00e9 con titoli che vogliono altrimenti. Alcuni esempi sono l'Introduzione e allegro di Maurice Ravel (1905), la Musica per sette strumenti ad arco di Rudi Stephan (1911), il Concertino di Leo\u0161 Jan\u00e1\u010dek (1925), la Suite, Op. 29 di Arnold Sch\u00f6nberg (1925\u201326), la Musica per sette strumenti di Isang Yun (1959), \"Reflexionem\" di Aribert Reimann (1966) e il canone per sette strumenti uguali \"In motu proprio\" di Dieter Schnebel (1975).\nSettetti di musica colta.\nCon la stessa strumentazione di Beethoven o simile:\nCon soli archi:\nCon soli fiati:\nCon archi, fiati e tastiera o arpa:\nAltre composizioni per sette esecutori:\nPopular music.\nNel jazz un settetto \u00e8 un qualsiasi complesso di sette strumenti, dove sono solitamente compresi batteria, contrabbasso, basso elettrico, e gruppi di uno o due strumenti scelti fra chitarra, pianoforte, tromba, sassofono, clarinetto e trombone."}
{"id": "5773012", "revid": "181699", "url": "https://it.wikipedia.org/wiki?curid=5773012", "title": "Settimino (musica)", "text": ""}
{"id": "5773021", "revid": "729019", "url": "https://it.wikipedia.org/wiki?curid=5773021", "title": "Ottetto (musica)", "text": "In musica, l'ottetto \u00e8 un complesso musicale di otto esecutori. Il termine indica anche una composizione musicale per tale organico.\nMusica colta.\nNella musica classica, gli ottetti sono tra i complessi con pi\u00f9 elementi della musica da camera. Nonostante nel XVIII secolo partiture per otto elementi fossero piuttosto frequenti per serenate e divertimenti, la parola \"ottetto\" (\"Oktett\" in tedesco) comparve per la prima volta all\u2019inizio del XIX secolo come titolo di una composizione di Luigi Ferdinando di Prussia, il cui \"Ottetto op. 12\" (pubblicato postumo nel 1808) include piano, clarinetto, due corni, due violini e due violoncelli."}
{"id": "5773022", "revid": "438678", "url": "https://it.wikipedia.org/wiki?curid=5773022", "title": "Nonetto (musica)", "text": "In musica, il nonetto \u00e8 un complesso musicale di nove esecutori. Il termine indica anche una composizione musicale per tale organico. La partitura standard del nonetto \u00e8 per un quintetto di fiati, un violino, una viola, un violoncello e un contrabbasso, anche se sono possibili altre combinazioni.\nMusica colta.\nSebbene in precedenza fossero state scritte composizioni per nove strumenti, la prima opera a portare effettivamente il titolo fu il \"Grande nonetto in Fa maggiore, op. 31\" di Louis Spohr, del 1813, per flauto, oboe, clarinetto, fagotto, corno, violino, viola, violoncello e contrabbasso. Il nonetto di Spohr ebbe un tale successo che la sua strumentazione divenne lo standard per emulazioni successive fino ai giorni nostri."}
{"id": "5773023", "revid": "110107602", "url": "https://it.wikipedia.org/wiki?curid=5773023", "title": "Eugenio Porta", "text": "Biografia.\nLa sua competenza di avvocato esperto in diritto della radiodiffusione lo port\u00f2 ad essere, nel 1974, tra coloro che diedero vita alla prima associazione rappresentativa dell'emittenza radiofonica e televisiva locale privata in Italia. Nel corso della lunga attivit\u00e0 professionale si occup\u00f2 di numerose problematiche legali patrocinando in Cassazione, trattando tematiche legate ai rapporti tra le emittenti e le istituzioni, controversie e accordi con le societ\u00e0 degli autori ed editori, tra cui la SIAE, oltre che alle controversie tra le emittenti radiofoniche e televisive private. \nNel corso degli anni settanta si occup\u00f2, tra l'altro, della difesa delle emittenti Telegenova, TeleBiella e Radio Milano International e molte altre con competenza e vigore ponendo in essere, con le sentenze, precedenti importanti nella lotta per la liberalizzazione dell'emittenza radiotelevisiva italiana e per la nascita della tv via cavo.\nPromosse l'iniziativa che ha portato alla sentenza della Corte costituzionale n. 202 del 1976 con la quale \u00e8 iniziata l'eliminazione del monopolio televisivo pubblico.\nDalla sua fondazione al 2001 \u00e8 stato presidente dell'ANTI quando, in seguito alla fusione con l'AER, \u00e8 stato nominato presidente onorario della nuova associazione rappresentativa dell'emittenza, AERANTI. \n\u00c8 morto all'et\u00e0 di 83 anni il 12 dicembre del 2007."}
{"id": "5773036", "revid": "110157", "url": "https://it.wikipedia.org/wiki?curid=5773036", "title": "Museo diocesano e del Codex", "text": "Il Museo Diocesano e del Codex \u00e8 un museo calabrese. Si trova a Rossano, nel comune di Corigliano-Rossano, in provincia di Cosenza, di fianco alla Cattedrale della Santissima Achiropita. Al suo interno il museo custodisce la sua opera principale: il Codex Purpureus Rossanensis, un evangelario miniato scritto in greco antico del VI secolo, riguardante il Nuovo Testamento, inserito nelle liste del patrimonio UNESCO nella categoria \"Memory of the World\" il 9 ottobre 2015. Secondo molti si tratta del Vangelo illustrato pi\u00f9 antico al Mondo.\nIl museo conserva inoltre circa duecento opere d'arte di varie epoche e di varia natura appartenute a diverse chiese dell'arcidiocesi di Rossano-Cariati.\nStoria.\nInaugurato nel 1952 per volere dell'arcivescovo Giovanni Rizzo fu il primo museo diocesano ad essere istituito in Calabria. La struttura museale nacque all'interno di alcuni locali ricavati dalla sagrestia della cattedrale di Maria Santissima Achiropita.\nNel corso degli anni, per poter dare un adeguato spazio alle opere d'arte esposte, si decise di ristrutturare un'ala del Palazzo arcivescovile. I lavori, avviati nel 1985, si sono conclusi nel 2000, quando la nuova sede, composta da dieci sale, venne inaugurata dall'arcivescovo Andrea Cassone.\nNel 2014 un progetto di valorizzazione diede il via ai lavori di ristrutturazione e di un nuovo allestimento, con applicazioni virtuali che permettono al visitatore di poter fruire di approfondimenti sul Codex e sulle altre opere d'arte presenti, tramite l'utilizzo di touch-screen e schermi video con contenuti didattici e curiosit\u00e0 riguardo ai monumenti dell'intera diocesi e alcuni della Calabria.\nIl nuovo museo \u00e8 stato riaperto al pubblico il 3 luglio 2016, da allora \u00e8 considerato il Museo pi\u00f9 innovativo e tecnologico della Calabria. Per l'occasione \u00e8 stato creato un nuovo logo, realizzato dal conservatore dei beni culturali Michele Abastante, in cui compare la denominazione in \"Museo Diocesano e del Codex\" sostituendo quella di Museo Diocesano d'Arte Sacra di Rossano. Lo stesso Michele Abastante \u00e8 coautore delle didascalie presenti all'interno delle sale del Museo e del video di introduzione al Codex.\nIl museo \u00e8 aperto tutto l'anno, d'inverno chiude al luned\u00ec mentre in estate \u00e8 aperto tutti i giorni.\nLe sezioni del museo.\nIl Museo diocesano e del Codex racchiude al suo interno due musei, quello diocesano e quello del Codex. All'ingresso il visitatore trover\u00e0 un corridoio, dove sulla parete di fondo avr\u00e0 modo di vedere un video introduttivo che accoglier\u00e0 il visitatore e spiegher\u00e0 i contenuti stessi del museo. Il corridoio \u00e8 direzionale: a sinistra si va nelle sale riservate al Codice Purpureo, tre sale, a destra il restante Museo diocesano di Rossano, composto da sei sale espositive dove in ognuno \u00e8 possibile rivivere le fasi storiche della diocesi e del suo territorio.\nIl Museo \u00e8 stato completamente ristrutturato ed inaugurato il 3 luglio 2016. La tecnologia presente al suo interno lo rendono uno dei pi\u00f9 innovativi e tecnologici d'Italia.\nSale del Codice Purpureo.\nTre sale del museo sono dedicate all'opera pi\u00f9 importante, l'Evangeliario miniato bizantino noto come \"Codex Purpureus Rossanensis\".\nUna sala \u00e8 dedicata all'esposizione del manoscritto originale, custodito, al centro della stanza, in una super-teca protetta e ventilata, con la sala a temperatura costante di 18 gradi per permettere al prezioso libro in pergamena di poter essere esposto alla sua temperatura naturale. Al fianco della teca \u00e8 presente un totem che consente di \"sfogliare\" digitalmente le pagine del Codex grazie all'uso di uno schermo touch-screen su cui sono state caricate le immagini acquisite in precedenza tramite delle scansioni effettuate dall'originale, lo schermo touch-screen \u00e8 collegato ad uno schermo che consente al pubblico di poter ammirare ogni singolo dettaglio delle preziose miniature contenute all'interno di uno dei vangeli miniati pi\u00f9 antichi al mondo.\nNelle sale che precedono quella riservata al Codex si trovano, in una, un video-documentario che racconta della storia del prezioso manoscritto, dalle origini fino all'arrivo a Rossano, insieme ad un pannello didascalico in cui sono contenute informazioni sulle quindici straordinarie miniature del Codex che raccontano la vita di Ges\u00f9. Nella sala d'ingresso, invece, sono presenti informazioni sull'ultimo restauro del libro sacro, fornite dal ICRCPAL (Istituto centrale per il restauro e la conservazione del patrimonio artistico e librario), inoltre sono presenti pannelli didascalici riguardanti confronti con altri Codici presenti nel Mondo e un pannello dedicato all'area geografica di probabile realizzazione del prezioso manufatto, ossia l'impero romano d'oriente altrimenti detto impero bizantino.\nLe sale sono comunicanti tra loro, mentre le prime due sono preparatorie al Codex, la terza, quella che lo ospita, \u00e8 riservata alla contemplazione dell'opera stessa, essa ha la forma di uno scrigno che contiene un tesoro di inestimabile valore artistico, storico e cristiano pervenuto fino ai nostri giorni.\nLe luci della sala puntano all'esaltazione del sacro evangelario.\nIl Museo diocesano di Rossano.\nLe sale a destra del corridoio direzionale, sono dedicate all'esposizione del Museo diocesano. Ogni sala racconta un'epoca ed ha lo scopo di tracciare un profilo storico della citt\u00e0 e della diocesi di Rossano attraverso i pi\u00f9 significativi oggetti d'arte custoditi nel suo museo.\nLa citt\u00e0 di Rossano fu un importante caposaldo dell'impero bizantino in Italia meridionale. Proprio il X secolo \u00e8 il periodo di maggior splendore della cittadina che vide nelle sue mura personaggi illustri come San Nilo. Oltre alle testimonianze architettoniche e pittoriche custodite nel centro abitato e nei dintorni, molte opere che erano custodite in tali edifici ora sono esposte in musei italiani e stranieri. La sala accoglie i pi\u00f9 significativi oggetti a partire dal periodo della Magna Grecia fino a quello bizantino, ricostruendo quindi la storia della Diocesi di Rossano.\nLa storia della citt\u00e0 di Rossano nel periodo post-bizantino \u00e8 poco nota, ma \u00e8 ugualmente ricca di avvenimenti e opere d'arte di impareggiabile livello per la Calabria. La sala accoglie preziosi oggetti collegati alla storia della diocesi e realizzati tra XV e XVI secolo:\nLa sala espone le pi\u00f9 significative opere d'arte realizzate tra XVI e XVII secolo riferite al contesto stilistico che vide nei due secoli il passaggio dal manierismo al barocco. La sala \u00e8 inoltre arricchita da approfondimenti sul culto di san Francesco di Paola in Calabria e nella diocesi, e sulla diffusione della vera effigie del santo. Inoltre, sono presenti spiegazioni, come una sorta di glossario, sulla tipologia del diversi paramenti liturgici presenti nel museo.\nLa sala \u00e8 dedicata all'Achiropita, la Madonna venerata dai rossanesi. Il suo culto ha origini molto antiche legate alla sua immagine custodita nella cattedrale di Rossano ad Ella intitolata. Una proiezione video, posizionata al centro della sala, spiegher\u00e0, tra immagini suggestive e racconti, la storia e divulgazione di tale culto, e la sua persistenza nella citt\u00e0 di Rossano.\nLa sala accoglie i pi\u00f9 significativi oggetti realizzati tra il Settecento e l'Ottocento. Determinante fu, in questo periodo, il terremoto del 1836 e la sua conseguente ripresa con gli artigiani di Serra San Bruno venuti a realizzare nuove opere d'arte.\nQuest'ultima stanza accoglie l'esposizione di tutti i pi\u00f9 interessanti argenti, oggi custoditi nel museo diocesano, raccolti come una sorta di \u201ctesoro della cattedrale\u201d. Preziose suppellettili di varie epoche e di vario utilizzo sono presenti in questa sala per una didattica sull'uso e significato di ogni singolo oggetto nel culto cristiano e durante la funzione religiosa. Presenti quindi numerosi calici, pissidi, patene, ostensori, brocche, cartegloria, candelabri, bugie, reliquiari e molto altro."}
{"id": "5773038", "revid": "1543377", "url": "https://it.wikipedia.org/wiki?curid=5773038", "title": "Futbola Klubs Zibens/Zemessardze", "text": "Il Futbola Klubs Zibens/Zemessardze, o pi\u00f9 semplicemente Zibens/Zemessardze, \u00e8 stata una societ\u00e0 calcistica lettone di Il\u016bkste.\nStoria.\nFu fondata nel 1998 come squadra di Daugavpils, col nome di Zibens, vinse immediatamente la 2. L\u012bga, ottenendo la promozione in seconda serie. Nel 2000 acquis\u00ec la denominazione di Zibens/Zemessardze e vinse la 1. L\u012bga (seconda divisione del campionato lettone), ottenendo l'accesso alla massima serie. Prima dell'inizio della stagione 2002 cambi\u00f2 nome in Stalkers/Zemessardze, ma nel corso del torneo torn\u00f2 a chiamarsi Zibens/Zemessardze; concluse il campionato all'ultimo posto, retrocedendo. Al ritorno in seconda serie chiuse terzo; l'anno seguente si trasfer\u00ec ad Il\u016bkste e fin\u00ec quarto, ottenendo la promozione: infatti le prime tre classificate erano tutte formazioni di riserva di squadre di massima serie e, come tali, non promuovibili.\nNonostante ci\u00f2, rifiut\u00f2 di prendere parte alla massima serie, rimanendo in seconda divisione. Nel 2006 si fuse con la seconda squadra del Dinaburg (squadra di massima serie di Daugavpils), cambiando nome in Dinaburg-Zemessardze e giocando alternativamente in casa sia Daugavpils che ad Il\u016bkste.\nNel 2007 riprese la storica denominazione di Zibens/Zemessardze, giocando esclusivamente ad Il\u016bkste. Dopo due stagioni in seconda serie il club scomparve ad inizio 2009."}
{"id": "5773044", "revid": "77527279", "url": "https://it.wikipedia.org/wiki?curid=5773044", "title": "Kalila wa Dimna", "text": ""}
{"id": "5773045", "revid": "77527287", "url": "https://it.wikipedia.org/wiki?curid=5773045", "title": "Kalila e Dimna", "text": ""}
{"id": "5773047", "revid": "77527322", "url": "https://it.wikipedia.org/wiki?curid=5773047", "title": "Calila e Dimna", "text": ""}
{"id": "5773050", "revid": "643662", "url": "https://it.wikipedia.org/wiki?curid=5773050", "title": "FK Zibens Zemessardze", "text": ""}
{"id": "5773067", "revid": "36426", "url": "https://it.wikipedia.org/wiki?curid=5773067", "title": "San Lorenzo sulla graticola", "text": "San Lorenzo sulla graticola \u00e8 una scultura di Gian Lorenzo Bernini in marmo (66x108 cm), eseguita nel 1617 e conservata nella collezione Contini Bonacossi presso gli Uffizi a Firenze.\nStoria.\nOpera giovanile, \u00e8 documentata come realizzata nel 1614 circa, ma non \u00e8 riportata nei documenti l'identit\u00e0 del committente. Decenni dopo si sa, grazie a Filippo Baldinucci (1682), che si trovava in possesso di Leone Strozzi (il collezionista che aveva acquistato anche il \"museo\" di Francesco Corvino), che la teneva nella sua villa romana, da cui fu trasferita, a fine Settecento, al palazzo Strozzi alle Stimmate, sempre a Roma, e poi al palazzo fiorentino. Tale origine appare confermata anche dall'emblema Strozzi che si trova sulla base lignea del monumento, che simula un ceppo in fiamme e che \u00e8 appositamente rafforzata per sostenere la scultura in marmo: probabilmente venne disegnata dallo stesso Bernini. Un'altra ipotesi per\u00f2 indetifica il marmo con il \"San Lorenzo\" in coppia con un \"San Sebastiano\" (Madrid, museo Thyssen-Bornemisza) che fu pagato da Maffeo Barberini al Bernini nel 1617; secondo questa alternativa il piedistallo sarebbe quindi un'aggiunta p\u00f9 tarda, intagliato quando l'opera entr\u00f2 nelle collezioni Strozzi. \nNel 1935 entr\u00f2 a far parte della collezione Contini Bonacossi, trovandosi poi nella lista di opere incamerate dallo stato nel 1969.\nDescrizione e stile.\nSan Lorenzo \u00e8 rappresentato durante il martirio, mentre sta sdraiato sopra una graticola attraversata da lingue di fuoco. Volgendo lo sguardo a Dio, il santo \u00e8 rappresentato mentre raccomanda la citt\u00e0 di Roma, sciogliendo la sofferenza fisica in abbandono all'estasi.\nSicuramente l'artista dovette guardare a modelli pittorici (come l'\"Adamo\" di Michelangelo, per la posa) e scultorei (come le varie repliche del \"Galata morente\", per il volto). Probabilmente studi\u00f2 anche a modelli presi dal naturale, come riporta suo figlio Domenico nella biografia del padre: per ritrarre verosimilmente il viso afflitto dal dolore, egli stesso mise una coscia nuda vicino alla brace accesa, schizzando con una matita il suo volto riflesso in uno specchio.\nLa scultura appare come un prodigioso esempio di virtuosismo, capace di rendere col marmo anche l'elemento pi\u00f9 etereo e immateriale: il fuoco."}
{"id": "5773069", "revid": "643662", "url": "https://it.wikipedia.org/wiki?curid=5773069", "title": "Zibens/Zemessardze", "text": ""}
{"id": "5773076", "revid": "1318658", "url": "https://it.wikipedia.org/wiki?curid=5773076", "title": "Gordone", "text": "I Gordone sono una famiglia della nobilt\u00e0 siciliana, investita della Baronia di Camastr\u00e0.\nStoria.\nCapostipite del ramo siciliano della famiglia Gordone fu Giovanni, signore della Chiappella e capitano della contea di Salins (Borgogna), giunto a Messina alla fine del sec. XVI, risulta annotato nel 1620 tra i nobili confrati della Arciconfraternita della Pace e Bianchi di Messina. Il figlio Nicol\u00f2 Gordone Abbatellis, ottenne la baronia di Camastr\u00e0 nel 1636. Un Giovanni, barone di Camastr\u00e0, fu giurato nobile di Messina nel 1741-42 e rettore nobile degli Spersi nel 1757-58; un Pietro barone di Camastr\u00e0, figlio del barone Giuseppe, \u00e8 annotato nella Mastra nobile di detta citt\u00e0 del 1798-1807. Ultimo rampollo del casato Gordone fu il barone Andrea (1875-1962), governatore della Nobile Arciconfraternita di San Basilio degli Azzurri di Messina dal 1947 al 1949 che spos\u00f2 nel 1904, in San Filippo del Mela, la nobildonna Rosina Imp\u00f2 Sisilli.\nArma.\nD'oro, alla croce di Malta di rosso, ed il capo cucito d'argento, caricato dall'aquila spiegata di nero, membrata, rostrata e coronata d'oro."}
{"id": "5773078", "revid": "104458", "url": "https://it.wikipedia.org/wiki?curid=5773078", "title": "Mont-Vully", "text": "Mont-Vully (toponimo francese) \u00e8 un comune svizzero di 3\u00a0601 abitanti del Canton Friburgo, nel distretto di Lac.\nStoria.\nIl comune di Mont-Vully \u00e8 stato istituito il 1\u00ba gennaio 2016 con la fusione dei comuni soppressi di Bas-Vully (a sua volta istituito 1850 con la fusione delle localit\u00e0 di Chaumont, Nant, Praz e Sugiez) e Haut-Vully (istituito nel 1830 con la fusione delle localit\u00e0 di Gu\u00e9vaux, Joressant, Lugnorre, M\u00f4tier e Mur); capoluogo comunale \u00e8 Nant.\nGeografia antropica.\nFrazioni.\nLe frazioni di Mont-Vully sono:\nInfrastrutture e trasporti.\nMont-Vully \u00e8 servito dalla stazione di Sugiez sulla ferrovia Morat-Ins."}
{"id": "5773082", "revid": "297059", "url": "https://it.wikipedia.org/wiki?curid=5773082", "title": "Immunocompromesso", "text": ""}
{"id": "5773091", "revid": "110157", "url": "https://it.wikipedia.org/wiki?curid=5773091", "title": "Gibloux", "text": "Gibloux (toponimo francese) \u00e8 un comune svizzero di 7\u00a0306 abitanti del Canton Friburgo, nel distretto della Sarine.\nStoria.\nIl comune di Gibloux \u00e8 stato istituito il 1\u00ba gennaio 2016 con la fusione dei comuni soppressi di Corpataux-Magnedens, Farvagny, Le Gl\u00e8be, Rossens e Vuisternens-en-Ogoz; capoluogo comunale \u00e8 Farvagny-le-Grand.\nIn precedenza il comune di Corpataux-Magnedens aveva inglobato i comuni soppressi di Corpataux e Magnedens (1\u00ba gennaio 1999), quello di Farvagny i comuni soppressi di Farvagny-le-Grand, Farvagny-le-Petit, Grenilles e Posat (1\u00ba gennaio 1996), quello di Rossens il comune soppresso di Illens (1\u00ba gennaio 1972) e quello di Le Gl\u00e8be i comuni soppressi di Estavayer-le-Gibloux, Rueyres-Saint-Laurent, Villarlod e Villarsel-le-Gibloux (1\u00ba gennaio 2003).\nGeografia antropica.\nFrazioni.\nLe frazioni di Gibloux sono:"}
{"id": "5773109", "revid": "110157", "url": "https://it.wikipedia.org/wiki?curid=5773109", "title": "Chiesa di Santa Maria della Provvidenza (Napoli)", "text": "La chiesa di Santa Maria della Provvidenza \u00e8 un luogo di culto a Napoli, situato nel quartiere Arenella.\nStoria.\nLa chiesa nacque nel 1794, come il \"Ritiro di Santa Maria della Provvidenza\" .\nSi fond\u00f2 al suo interno una comunit\u00e0, fatta di cinquanta persone, mistate tra oblate teresiane e fanciulle ospitate. L'edificio prescelto era un vecchio palazzo nobilare chiamato prima \"Ritiro\" e, poi \"Educandato per le figlie del popolo\". Per\u00f2 non dur\u00f2 molto a lungo questo educandato. Verso la met\u00e0 dell'Ottocento, le oblate e le fanciulle abbandonarono il palazzo e la chiesa.\nAgli inizi del Novecento, per\u00f2 la chiesa, grazie ad alcuni volontari, fu rimessa a nuovo, e, il 27 dicembre 1925 venne fu elevata giuridicamente. Da l\u00ec in poi la chiesa ha la funzione di edificio religioso.\nDescrizione.\nAppena entrati, troviamo a destra la cappella del Carmine e a sinistra l'aula delle confessioni. Poi appresso ci sono due tele settecentesche: la prima \u00e8 quella dell\"'Immacolata tra i santi Domenico e Antonio\" e l'altra \u00e8 quella del \"Sacramento tra i santi Giovanni della Croce e Teresa\". Al di sotto, nascosta in un loculo sotto la ottocentesca statua lignea della Vergine, c'\u00e8 una pergamena con l'indicazione delle reliquie l\u00ec contenute dei seguenti martiri: San Biagio di Sebaste, San Corrado di Chiaravalle e di San Sabino Vescovo di Canosa. Ecco cosa c'\u00e8 scritto nella pergamena:\n\"L'anno del signore 1972\"\n\"il giorno 23 del mese di marzo io:\"\n\"Corrado Arcivescovo di Napoli ho\"\n\"consacrato questa chiesa e questo\"\n\"altare in onore della B.V. Maria\"\n\"Madre della divina Provvidenza\"\n\"e vi ho racchiuso le reliquie del\"\n\"Martire: San Biagio Vescovo di\"\n\"Sebaste in Armenia - e dei\"\n\"Santi: Corrado monaco di\"\n\"Chiaravalle - e Sabino Vescovo\"\n\"di Canosa - concedendo ai\"\n\"fedeli l'indulgenza plenaria in\"\n\"questo giorno.\"\n\"Napoli 23 marzo 1972\"\n\"Gioved\u00ec della V settimana di\"\n\"Quaresima\"\nA sinistra dell'altare c'\u00e8 il coro, mentre a destra c'\u00e8 la cappella di San Francesco, accessibile anche dalla cappella del Carmine. Sempre dalla cappella del Carmine si arriva alla sacrestia."}
{"id": "5773112", "revid": "599013", "url": "https://it.wikipedia.org/wiki?curid=5773112", "title": "Christian McCaffrey", "text": "Biografia.\nInizi.\nMcCaffrey ha frequentato la \"Valor Christian High School\" di Highlands Ranch in Colorado, giocando come running back, wide receiver, cornerback e punter.\nCarriera professionistica.\nIl 27 aprile 2017, McCaffrey fu scelto come ottavo assoluto nel Draft NFL 2017 dai Carolina Panthers. Debutt\u00f2 come professionista partendo come titolare nella gara del primo turno vinta contro i San Francisco 49ers correndo 47 yard. Il primo touchdown lo segn\u00f2 nel quinto turno su passaggio del quarterback Cam Newton nella vittoria sui Detroit Lions. Nella prima gara di playoff in carriera ricevette 6 passaggi per 101 yard e un touchdown ma i Panthers furono eliminati dai New Orleans Saints.\nNel terzo turno della stagione 2018, McCafrrey corse un nuovo primato personale di 184 yard nella vittoria sui Cincinnati Bengals. Il 25 novembre divenne il primo giocatore della storia dei Panthers a collezionare 100 yard su corsa e 100 su ricezione nella stessa partita. Le sue 237 yard totali nella sconfitta contro i Seattle Seahawks furono un nuovo record di franchigia. Per questa prestazione fu premiato come miglior running back della settimana. Nel penultimo turno super\u00f2 il record NFL di ricezioni in una stagione da parte di un running back detenuto da Matt Fort\u00e9 e quello assoluto di franchigia di Steve Smith. A fine stagione fu inserito nel Second-team All-Pro dopo avere corso 1.098 yard, ricevutene 867 e segnato 13 touchdown complessivi.\nNel terzo turno della stagione 2019 McCaffrey fu premiato come running back della settimana dopo avere corso 153 yard, incluso un touchdown da 76 yard che fu un nuovo record di franchigia, nella vittoria sugli Arizona Cardinals. Alla fine di settembre fu premiato come giocatore offensivo della NFC del mese dopo avere guidato la NFL con 629 yard dalla linea di scrimmage. Nel quinto turno guadagn\u00f2 237 yard dalla linea di scrimmage e segn\u00f2 3 touchdown nella vittoria sui Jaguars. Altre tre marcature le segn\u00f2 nella vittoria del nono turno sui Tennessee Titans, inclusa una dopo una corsa da 58 yard, venendo premiato come running back della settimana. A fine stagione fu convocato per il suo primo Pro Bowl e inserito nel First-team All-Pro dopo essere diventato il terzo giocatore della storia dietro a Roger Craig e Marshall Faulk a correre oltre 1.000 yard e a riceverne altre 1.000.\nIl 13 aprile 2020, McCaffrey firm\u00f2 un'estensione quadriennale del valore di 64 milioni di dollari con i Panthers, rendendolo il running back pi\u00f9 pagato della storia della NFL. Il 23 settembre, mentre era in testa alla NFL con 4 touchdown su corsa in due giornate, fu inserito in lista infortunati. Torn\u00f2 in campo l'8 novembre segnando due touchdown nella sconfitta di misura contro i Kansas City Chiefs campioni in carica.\nFamiglia.\nChristian \u00e8 il figlio di Ed McCaffrey, ex wide receiver della NFL, vincitore di tre Super Bowl negli anni novanta."}
{"id": "5773118", "revid": "293713", "url": "https://it.wikipedia.org/wiki?curid=5773118", "title": "Vero Capri", "text": ""}
{"id": "5773122", "revid": "287204", "url": "https://it.wikipedia.org/wiki?curid=5773122", "title": "Latvijas kauss 2003", "text": "La Coppa di Lettonia 2003 (in lettone \"Latvijas kauss\") \u00e8 stata la 62\u00aa edizione del torneo a eliminazione diretta. Il Ventspils ha vinto il trofeo per la prima volta.\nFormula.\nTutti i turni ad eliminazione diretta: tutti i turni giocati in gara unica.\nNel primo turno giocarono esclusivamente squadre iscritte alla 2. L\u012bga, mentre dal secondo e dal terzo turno entrarono in gioco le squadre della 1. L\u012bga 2003; infine dagli ottavi di finale scesero in campo le otto formazioni di Virsl\u012bga 2003.\nPrimo turno.\nLe gare si sono giocate il 3 e il 4 maggio 2003.\nSecondo turno.\nLe gare si sono giocate tra il 3 e l'11 maggio 2003.\nTerzo turno.\nLe gare si sono giocate tra il 17 e il 20 maggio 2003. In questo turno entrarono in scena le squadre della 1. L\u012bga.\nOttavi di finale.\nLe partite si sono giocate il 24 maggio 2003. In questo turno entrarono in gioco le squadre partecipanti alla Virsl\u012bga.\nQuarti di finale.\nLe partite si sono giocate il 1\u00ba giugno 2003.\nSemifinali.\nLe partite si sono giocate 15 giugno 2003."}
{"id": "5773123", "revid": "643662", "url": "https://it.wikipedia.org/wiki?curid=5773123", "title": "Coppa di Lettonia 2003", "text": ""}
{"id": "5773125", "revid": "110157", "url": "https://it.wikipedia.org/wiki?curid=5773125", "title": "Belmont-Broye", "text": "Belmont-Broye (toponimo francese) \u00e8 un comune svizzero di 5\u00a0425 abitanti del Canton Friburgo, nel distretto della Broye.\nGeografia fisica.\nAppartiene alla zona friburghese della Broye.\nStoria.\nIl comune di Belmont-Broye \u00e8 stato istituito il 1\u00ba gennaio 2016 con la fusione dei comuni soppressi di Domdidier, Dompierre, L\u00e9chelles (che a sua volta nel 1994 aveva inglobato il comune soppresso di Chandon) e Russy; capoluogo comunale \u00e8 Domdidier.\nGeografia antropica.\nFrazioni.\nLe frazioni di Belmont-Broye sono:\nInfrastrutture e trasporti.\nBelmont-Broye \u00e8 servito dalle stazioni di Domdidier, di Dompierre e di L\u00e9chelles sulla ferrovia Pal\u00e9zieux-Lyss."}
{"id": "5773126", "revid": "125699724", "url": "https://it.wikipedia.org/wiki?curid=5773126", "title": "Opel Astra K", "text": "L'Opel Astra K \u00e8 la quinta generazione dell'Astra, un'autovettura di segmento C prodotta a partire dal 2015 dalla casa automobilistica tedesca Opel. \u00c8 stata eletta come Auto dell'anno 2016.\nProfilo e caratteristiche.\nDebutto e tecnica.\nPresentata al pubblico durante il salone dell'automobile di Francoforte tenutosi nel settembre del 2015. La nuova Astra segue la strada del contenimento di peso allo scopo di ridurre i consumi. \u00c8 infatti pi\u00f9 corta di 5\u00a0cm e leggera di 120-200\u00a0kg rispetto alla Opel Astra J modello che va a sostituire.\nInoltre, sempre nell'ottica consumi \u00e8 stato eseguito un affinamento della carrozzeria per consentire di ottenere miglioramenti aerodinamici con un Cx di 0,285, minore rispetto al modello precedente che si fermava a 0,325.\nPer ottenere tale risultato si \u00e8 fatto un uso maggiore di materiali leggeri. Il peso della scocca \u00e8 stato ridotto del 20% passando cos\u00ec da 357\u00a0kg a 280\u00a0kg (-77\u00a0kg). Ulteriori 50\u00a0kg sono stati guadagnati dalle sospensioni (i cui montanti sono ora in alluminio) e dai freni. Altri 10\u00a0kg sono stati recuperati grazie ai nuovi cambi manuali.\nDal lavoro di affinamento sono stati inclusi anche i sedili, la cui struttura pi\u00f9 leggera ha permesso di limare ulteriori 10\u00a0kg. Il basamento dei motori benzina e diesel \u00e8 in alluminio, materiale che permette di risparmiare altri 10\u00a0kg. Anche lo scarico pesa 4,5\u00a0kg in meno di quello del modello precedente.\nDesign e interni.\nEsternamente la linea non differisce in maniera evidente rispetto al modello che sostituisce, mentre negli interni si notano i maggiori cambiamenti. La plancia \u00e8 stata completamente ridisegnata. L'infotainment, chiamato IntelliLink, adesso \u00e8 capace di interagire con i sistemi Apple Car Play, con uno schermo tattile da 8 pollici collocato nella parte alta. Inoltre \u00e8 disponibile anche il sistema Android Auto. Android Auto \u00e8 disponibile solo a pagamento su intellilink 900 nelle prime versioni del 2015.\nEsternamente nuovi sono i gruppi ottici a matrice di led denominati IntelliLux, disponibili come optional. Ogni singolo faro \u00e8 costituito da 8 led che una centralina elettronica provvede a regolare individualmente al fine di non abbagliare chi viaggia in senso opposto o chi precede.\nMeccanica.\nLe sospensioni vedono all'avantreno uno schema McPherson rivisto con l'adozione di montanti di alluminio e bracci pi\u00f9 leggeri. Il retrotreno \u00e8 a ruote interconnesse con parallelogramma di Watt solo sulle motorizzazioni di punta.\nI motori sono disponibili con un cambio manuale a 5 o 6 marce. Per il propulsore 1.0T SIDI \u00e8 disponibile il cambio semi-automatico EasyTronic a 5 marce, per gli altri propulsori \u00e8 disponibile un cambio automatico a 6 marce. Il Sistema start e stop \u00e8 di serie sul propulsore da un litro di cilindrata mentre \u00e8 in opzione sugli altri propulsori.\nTutti i motori sono nuovi e sviluppati dalla Opel e sono il 1.0T SIDI ed il 1.4T SIDI e la versione aspirata della famiglia di motori GM Small Gasoline Engine. Per i diesel \u00e8 presente il 1.6 CDTI. Tutti i propulsori a benzina adottano l'iniezione diretta di benzina e tutti indistintamente rispettano le norme anti inquinamento Euro 6.\nNel 2018 \u00e8 stata aggiunta la versione monovalente a metano da 1400 cm\u00b3 turbocompressa da 110 CV, in seguito tolta di produzione nel 2019.\nRestyling 2019.\nPresentata al Salone dell'automobile di Francoforte del 2019, anche se i primi muletti sono stati avvistati all'inizio dello stesso anno, la nuova Opel Astra all'esterno presenta un frontale ristilizzato dove vengono cambiati gli stilemi del paraurti anteriore nella parte bassa rendendolo cosi un po' pi\u00f9 \"aggressivo\", l'alloggiamento dei fari fendinebbia e la calandra con l'inserimento di due baffi cromati, che creano una sorta di linea continua con il disegno dei fari IntelliLux.\nUn altro cambiamento esterno \u00e8 dato dalle modanature esterne che rimangono cromate per l'allestimento medio-alto Elegance. Mentre per tutti gli altri allestimenti sono di colore nero lucido.\nLa calandra ha una particolarit\u00e0, ossia quella di essere attiva. Difatti dietro di essa trova una piccola paratia che nel momento in cui non serve il raffreddamento del motore rimane chiusa per aumentare l'efficienza aerodinamica mentre rimane aperta quando il motore ha bisogno di raffreddamento. Inoltre per aumentare ancora di pi\u00f9 l'efficienza aerodinamica \u00e8 stato inserito una paratia copri motore. Il tutto fa s\u00ec che il Cx si riduca rispettivamente a 0,26 per la variante a due volumi e a 0,25 per la Sports Tourer.\nAll'esterno c'\u00e8 stato un aggiornamento nel comparto dell'illuminazione esterna anteriore poich\u00e9 vengono eliminati dal listino i vecchi fari lenticolari con una coppia di fari al LED denominati \"ecoLed\", questi vanno ad affiancare i fari IntelliLux.\nGli interni non cambiano molto, infatti vanno solamente a cambiare il quadro strumenti ripreso dalla Opel Insignia e il layout del sistema infotaiment con anche la velocit\u00e0 di risposta del sistema. Inoltre il vecchio sistema di assistenza personale Opel OnStar \u00e8 stato cambiato con il sistema Opel Connect, questo cambiamento \u00e8 dovuto dal passaggio di propriet\u00e0 tra GM e PSA Group.\nLa gamma motori viene rinnovata e porta a debutto il nuovo motore diesel 1.5 tre cilindri siglato \"F15DV\" appartenente alla famiglia MDE di origine GM, in quanto tale motore era stato progettato quando la Opel era ancora parte del gruppo americano. Inoltre si ha la scomparsa del motore ad alimentazione mista (Benzina/Mentano) e dei 1.6 diesel Turbo e Biturbo. \nIl nuovo 1.5 CDTi \u00e8 proposto con due livelli di potenza (105 e 122 CV) ed \u00e8 affiancato da due benzina quali 1.2 Turbo con potenze di 110, 130 e 145 CV. Infine abbiamo un 1.4 Turbo accreditato di 145 CV. Tutte le motorizzazioni sono Euro 6.\nCambiano anche le trasmissioni che oltre al cambio manuale a 6 rapporti anch'esso rivisto, viene eliminato il vecchio cambio automatico a 6 rapporti con un pi\u00f9 moderno automatico a 9 rapporti e viene aggiunta per la prima volta su una Opel Astra un cambio a variazione continua denominato dalla Opel \"Stepless\" (disponibile solamente con il 1.4 Turbo da 145 Cv)\nVersione e allestimenti.\nGli allestimenti sono:"}
{"id": "5773128", "revid": "599013", "url": "https://it.wikipedia.org/wiki?curid=5773128", "title": "Deshaun Watson", "text": "Biografia.\nCarriera universitaria.\nWatson frequent\u00f2 la \"Gainesville High School\" di Gainesville in Georgia. Gioc\u00f2 con i Clemson Tigers dal 2014 al 2016. Vinse per due volte il Davey O'Brien Award come miglior quarterback a livello universitario della nazione e nell'ultimo anno guid\u00f2 la squadra al secondo titolo nazionale della sua storia, venendo premiato come MVP offensivo della finale vinta contro Alabama. Dopo la partita, Watson, laureatosi in tre anni, annunci\u00f2 l'intenzione di rinunciare all'ultimo anno di college e rendersi eleggibile nel Draft NFL 2017.\nCarriera professionistica.\nStagione 2017.\nIl 27 aprile 2017, Watson fu scelto come 12\u00ba assoluto nel Draft NFL 2017, il terzo quarterback selezionato dopo Mitchell Trubisky e Patrick Mahomes. Debutt\u00f2 come professionista subentrando all'inizio del secondo al titolare Tom Savage contro i Jacksonville Jaguars passando 102 yard, un touchdown e un intercetto ma non riuscendo a guidare la sua squadra alla rimonta. Dopo quella partita fu nominato titolare per la gara del secondo turno contro i Cincinnati Bengals in cui guid\u00f2 Houston alla vittoria il giorno del suo 22\u00ba compleanno passando 125 yard ma soprattutto segnando l'unico touchdown della partita dopo una corsa da 49 yard per il 13-9 finale.\nDopo una sconfitta di misura contro i Patriots campioni in carica, nel quarto turno Watson guid\u00f2 i Texans a segnare un record di franchigia di 57 punti contro i Tennessee Titans, passando 4 touchdown e segnandone un altro su corsa. I cinque touchdown complessivi pareggiarono un record NFL per un debuttante. Per questa prestazione fu premiato come miglior giocatore offensivo della AFC della settimana e come quarterback della settimana. Sette giorni dopo pareggi\u00f2 il primato per un rookie, condiviso da Matthew Stafford, Ray Buivid e Jameis Winston, passando 5 touchdown senza subire intercetti contro i Kansas City Chiefs ma Houston usc\u00ec sconfitta per 42-34.\nNella settimana 8, con altri 4 touchdown nella sconfitta all'ultimo minuto di gara contro i Seattle Seahawks, Watson arriv\u00f2 a quota 19, superando il record dell'Hall of Famer Kurt Warner per il maggior numero nelle prime 7 gare in carriera. Alla fine di ottobre fu premiato sia come giocatore offensivo della AFC del mese che come rookie offensivo del mese, in cui pass\u00f2 1.171 yard, 16 touchdown e 5 intercetti. La sua promettente stagione si chiuse improvvisamente il 2 novembre quando si ruppe il legamento crociato anteriore in allenamento.\nStagione 2018.\nWatson torn\u00f2 in campo nel primo turno della stagione 2018 nella sconfitta in casa dei Patriots in cui mostr\u00f2 un po' di ruggine nel 20-27 finale in cui pass\u00f2 176 yard, un touchdown e sub\u00ec un intercetto. Nell'anticipo dell'ottavo turno guid\u00f2 Houston alla quinta vittoria consecutiva passando per la prima volta in carriera 5 touchdown nel 42-23 interno sui Dolphins, terminando con un passer rating quasi perfetto di 156,0. Nel dodicesimo con 210 yard passate e 2 TD giunse la vittoria nel Monday Night Football sui Titans, stabilendo un nuovo record di franchigia con l'ottava consecutiva. La sua annata si chiuse con 4.165 yard passate, 26 touchdown e 9 intercetti, portando la squadra al titolo di division con un record di 10 vittorie e 6 sconfitte e venendo convocato per il suo primo Pro Bowl al posto di Tom Brady impegnato nel Super Bowl LIII. Nei playoff i Texans furono eliminati nel primo turno dai Colts.\nStagione 2019.\nNel terzo turno della stagione 2019 Watson fu premiato come giocatore offensivo della AFC della settimana dopo avere passato 351 yard e 3 touchdown nella vittoria sui Los Angeles Chargers. Due settimane dopo pass\u00f2 426 yard (record in carriera) e 5 touchdown nella vittoria sui Falcons, venendo premiato ancora come giocatore della settimana e come quarterback della settimana. Alla fine di ottobre fu premiato come giocatore offensivo della AFC del mese in cui guid\u00f2 la conference in yard passate (1.293) e touchdown (10). Nel tredicesimo turno Watson pass\u00f2 tre touchdown e ne segn\u00f2 anche uno su ricezione nella vittoria sui Patriots campioni in carica, venendo premiato per la terza volta in stagione come giocatore offensivo della settimana. A fine stagione fu convocato per il suo secondo Pro Bowl dopo avere passato 3.852 yard, 26 touchdown e 12 intercetti. Houston vinse la propria division con un record di 10-6. Nel primo turno di playoff i Texans rimontarono uno svantaggio di 16-0 nel terzo quarto andando a vincere contro i Buffalo Bills per 22-19. Watson complet\u00f2 20 passaggi su 25 per 247 yard e un touchdown, pi\u00f9 un secondo segnato su corsa. Nel turno successivo i Texans sprecarono un vantaggio di 24 punti contro i Kansas City Chiefs perdendo per 51-31. A nulla serv\u00ec la buona prova di Watson che termin\u00f2 con 388 yard passate, 2 touchdown e un terzo segnato su corsa.\nStagione 2020.\nIl 5 settembre 2020 Watson firm\u00f2 con i Texans un rinnovo quadriennale del valore di 160 milioni di dollari che lo rese il secondo quarterback pi\u00f9 pagato della lega dietro a Patrick Mahomes. Houston ebbe un calendario particolarmente impegnativo nel primo mese di gioco, perdendo tutte le prime quattro gare. La prima vittoria giunse nel quinto turno contro i Jaguars, in cui Watson pass\u00f2 259 yard, 3 touchdown e sub\u00ec 2 intercetti. Nell'undicesimo turno disput\u00f2 una delle miglior prove stagionali passando 344 yard, 2 touchdown e segnandone un altro su corsa nella vittoria sui Patriots, venendo premiato come giocatore offensivo della AFC della settimana. Quattro giorni dopo pass\u00f2 altri 4 touchdown terminando la sesta gara consecutiva senza intercetti nella vittoria sui Detroit Lions nel Giorno del Ringraziamento. La sua stagione si chiuse guidando la lega con 4.823 yard passate, con 33 touchdown e 7 intercetti, venendo convocato per il suo terzo Pro Bowl (non disputato a causa della pandemia di COVID-19).\nStagione 2021.\nNel 2021 Watson fu inattivo per l'intera stagione a causa di incomprensioni con la dirigenza e diverse accuse di violenza sessuale. Anche se non fu mai svincolato, sospeso o inserito in alcuna lista riserve, fu escluso ogni settimana per ragioni \"non legate a infortunio\"."}
{"id": "5773129", "revid": "62748", "url": "https://it.wikipedia.org/wiki?curid=5773129", "title": "Palazzo Besso", "text": "Palazzo Besso, gi\u00e0 palazzo Strozzi alle Stimmate, \u00e8 un palazzo di Roma situato in largo di Torre Argentina, 11.\nStoria.\nDirimpetto agli attuali scavi di largo Argentina, che dimostrano come la zona sia stata in uso ininterrottamente sin dall'antichit\u00e0, si hanno le notizie pi\u00f9 antiche dell'edificio attuale nel XV secolo, quando avevano qui le loro case i Rustici, famiglia romana di uomini d'affari. Quando nel Cinquecento essi iniziarono ad indebitarsi, la gestione dei loro beni pass\u00f2, a fine del secolo, al cognato dell'ultimo discendente Francesco, Marcello Vestri, Segretario ai brevi della Curia. Fu il Vestri a commissionare importanti lavori di rinnovo dei locali al capomastro lombardo Battista Mola. Nel 1606 infine Francesco Rustici fu costretto a vendere l'intero palazzo, che divenne di propriet\u00e0 del cardinale Ottavio Paravicini, il quale lo ingrand\u00ec e abbell\u00ec, specialmente nell'ala verso l'attuale via dei Cestari. I documenti di tali lavori riportano i nomi di padre Domenico Paganelli, architetto e domenicano attivo anche al Palazzo Apostolico, e forse Carlo Maderno, al quale il cardinale commission\u00f2 forse anche il portale della vicina chiesa delle Stimmate. Inoltre arruol\u00f2 alcuni pittori per decorare la galleria in direzione della chiesa. Nel 1620 pass\u00f2 al banchiere Settimio Oliati, poi a suo figlio Giovanni Battista, che dal 1636 lo affitt\u00f2 alla famiglia fiorentina degli Strozzi, i quali ne divennero proprietari nel 1649, tenendolo per due secoli.\nLe fortune economiche della casata a Roma, aiutate da vantaggiosi matrimoni, fecero s\u00ec che il palazzo venisse ulteriormente ingrandito e decorato sontuosamente. Vi lavor\u00f2, tra gli altri, Sebastiano Cipriani, autore della facciate unitarie. Raggiunse cos\u00ec la massima articolazione, con ben quattro cortili, testimoniati dalle piante e dai disegni d'epoca, e un'ala protesa sull'attuale largo. All'inizio del Settecento era qui collocato il celebrato museo di rarit\u00e0 di Leone Strozzi, arricchito a partire dal nucleo delle raccolte di Francesco Corvino, con reperti naturalistici, etnografici, antichit\u00e0, e in particolar modo gemme, monete, marmi e conchiglie, tra numerose curiosit\u00e0. Tra le innumerevoli opere d'arte le raccolte potevano vantare il marmo del \"San Lorenzo sulla graticola\" di Bernini, qui portato nel Settecento dopo essere stato a lungo nella villa Strozzi sull'Esquilino.\nL'Ottocento fu un secolo di crisi per le famiglie nobiliari in generale, che coinvolse anche gli Strozzi, i quali se ne tornarono alle loro radici fiorentine, abbandonando il palazzo romano, che venne spoliato, frazionato e affittato, oltre che rimpicciolito verso via dei Cestari (1877).\nSolo nel 1882 fu venduto, prima alla Banca Tiberina, che port\u00f2 avanti importanti lavori di ammodernamento fino al 1886, e poi a Marco Besso, nel 1905. Egli riscatt\u00f2 l'intero edificio e ne fece sede della sua abitazione privata e della Fondazione da lui creata nel 1918."}
{"id": "5773130", "revid": "36426", "url": "https://it.wikipedia.org/wiki?curid=5773130", "title": "Chiesa delle Stimmate (Roma)", "text": ""}
{"id": "5773131", "revid": "1776051", "url": "https://it.wikipedia.org/wiki?curid=5773131", "title": "Vernay (Svizzera)", "text": "Vernay (toponimo francese) \u00e8 stato un comune svizzero del Canton Friburgo, nel distretto della Broye.\nGeografia fisica.\nVernay si affacciava sul Lago di Neuch\u00e2tel.\nStoria.\nIl comune di Vernay \u00e8 stato istituito 2006 con la fusione dei comuni soppressi di Autavaux, Forel e Montbrelloz; il 1\u00ba gennaio 2017 \u00e8 stato a sua volta accorpato agli altri comuni soppressi di Bussy, Estavayer-le-Lac, Morens, Murist, Rueyres-les-Pr\u00e9s e Vuissens per formare il nuovo comune di Estavayer.\nGeografia antropica.\nFrazioni.\nLe frazioni di Vernay erano:"}
{"id": "5773140", "revid": "36426", "url": "https://it.wikipedia.org/wiki?curid=5773140", "title": "Palazzo Strozzi alle Stimmate", "text": ""}
{"id": "5773144", "revid": "36426", "url": "https://it.wikipedia.org/wiki?curid=5773144", "title": "Segretario ai brevi", "text": ""}
{"id": "5773145", "revid": "77528654", "url": "https://it.wikipedia.org/wiki?curid=5773145", "title": "Piemontofonia", "text": ""}
{"id": "5773147", "revid": "297059", "url": "https://it.wikipedia.org/wiki?curid=5773147", "title": "Controllo della fertilit\u00e0", "text": ""}
{"id": "5773148", "revid": "1776051", "url": "https://it.wikipedia.org/wiki?curid=5773148", "title": "Obersaxen Mundaun", "text": "Obersaxen Mundaun \u00e8 un comune svizzero di 1\u00a0146 abitanti del Canton Grigioni, nella regione Surselva. \u00c8 stato istituito il 1\u00ba gennaio 2016 con la fusione dei comuni soppressi di Mundaun e Obersaxen; capoluogo comunale \u00e8 Obersaxen."}
{"id": "5773150", "revid": "1543377", "url": "https://it.wikipedia.org/wiki?curid=5773150", "title": "Picoplancton", "text": "Il picoplancton \u00e8 la frazione planctonica di dimensioni comprese tra 0,2 e 2 \u00b5m.\nPu\u00f2 essere composto da organismi procarioti e eucarioti che possono essere sia fototrofici che eterotrofici. \n\u00c8 la frazione prevalente tra le comunit\u00e0 planctoniche microbiche degli ecosistemi sia di acqua dolce che marini e costituisce un porzione significativa della biomassa totale delle comunit\u00e0 fitoplanctoniche.\nDimensioni.\nIl picoplancton si inserisce nella pi\u00f9 vasta categoria del plancton che viene suddivisa in base alle dimensioni degli organismi che lo compongono secondo il seguente schema di classificazione:\n\u00c8 da notare che in questo caso i vari prefissi (mega, micro, nano, pico, femto) non hanno il significato normalmente utilizzato nel sistema internazionale di misura, dove indicano variazioni dimensionali di 103. In questo caso viene seguita la scala di variazione, ma con un ordine di crescita ridotto.\nTecniche di misura.\nL'importanza anche delle pi\u00f9 piccole suddivisioni del plancton e il loro ruolo nella catena alimentare marina ha cominciato a essere meglio compresa ed investigata solo a partire dagli ultimi 10 o 15 anni. Si \u00e8 posto a questo punto il problema di misurare accuratamente la biomassa e la distribuzione delle dimensioni delle varie comunit\u00e0 del picoplancton.\nLe due tecniche utilizzate inizialmente per identificare e quindi enumerare il picoplancton sono il microscopio a fluorescenza e il conteggio visuale. Entrambi questi metodi per\u00f2 non garantiscono la precisione necessaria e richiedono una quantit\u00e0 notevole di tempo per l'analisi. Stanno quindi prendendo sempre pi\u00f9 piede nuovi e pi\u00f9 accurati metodi come la citometria a flusso e la microscopia a fluorescenza con analisi d'immagine, che sono pi\u00f9 efficienti nella misura del nanoplancton e del picoplancton fototrofico autofluorescente. Data comunque la persistenza della difficolt\u00e0 di conteggio, le due tecniche vengono integrate da videocamere integrate da CCD; le misurazioni pi\u00f9 accurate sono date dalle videocamere dotate di CCD a scansione lenta, in grado di rilevare anche le particelle pi\u00f9 piccole come i batteri resi fluocromatici.\nComposizione.\nSi stima che gli archei rappresentino il 34% del picoplancton procariotico nelle acque superficiali costiere dell'Antartico, ma sono altrettanto presenti anche negli altri oceani.\nIl picoplancton fotosintetico \u00e8 composto da procarioti e eucarioti.&lt;br&gt;\nTra i procarioti, i componenti pi\u00f9 importanti sono i cianobatteri, in particolare \"Synechococcus\" (nelle zone equatoriali mesotrofiche) e \"Prochlorococcus\" (nelle zone tropicali oligotrofiche, dove si possono contare pi\u00f9 di 100 milioni di cellule per litro d'acqua marina).&lt;br&gt;\nNel picoplancton eucariota sono note una cinquantina di specie, alcune di nuove classi come Pelagophyceae (del genere \"Pelagomonas\") e Bolidophyceae (\"Bolidomonas\"), altre appartenenti alle Chlorophyceae (genere \"Nanochloris\"), Prasinophyceae (\"Micromonas, Ostreococcus, Pycnococcus\"), Prymnesiophyceae (\"Imantonia\") e Dictyochophyceae (\"Florenciella\"). Le analisi genetiche hanno scoperto anche una grande abbondanza di Haptophyta e Cryptophyta."}
{"id": "5773155", "revid": "767487", "url": "https://it.wikipedia.org/wiki?curid=5773155", "title": "Let's Kill Ward's Wife", "text": "Let's Kill Ward's Wife \u00e8 un film del 2014 scritto e diretto da Scott Foley.\nIl film \u00e8 una commedia nera che segna il debutto alla regia di Scott Foley, interpretato dallo stesso Foley assieme a Patrick Wilson, Donald Faison e James Carpinello. Foley, Wilson e Carpinello sono anche produttori del film assieme a Joe Hardesty.\nTrama.\nDavid, Tom e Ronnie pianificano di uccidere l'autoritaria moglie del loro amico Ward. Quando la donna muore per cause accidentali, il gruppo di amici dovr\u00e0 trovare il modo di occultare il cadavere.\nDistribuzione.\nIl film \u00e8 stato distribuito attraverso piattaforme di video on demand e iTunes dal 23 dicembre 2014, ha poi avuto una distribuzione limitata nelle sale statunitensi dal 9 gennaio 2015. Il film \u00e8 uscito in Blu-ray Disc e DVD dal 3 marzo 2015."}
{"id": "5773173", "revid": "35482", "url": "https://it.wikipedia.org/wiki?curid=5773173", "title": "Kiera Cass", "text": "\u00c8 nota principalmente per aver scritto la serie di romanzi \"young adult\" della serie \"The Selection\", ambientata molti anni nel futuro dopo la quarta guerra mondiale nello Stato di Ill\u00e8a (ex Stati Uniti), diventato un regno di tipo monarchico e nel quale la popolazione \u00e8 suddivisa in caste. Protagonista dei romanzi \u00e8 la giovane America Singer, che viene costretta dalla madre ad iscriversi alla \"Selezione\", una sorta di reality show con cui il principe ereditario al trono sceglie la futura regina tra 35 pretendenti estratte a sorte tra la popolazione. La serie era composta inizialmente da tre romanzi:\nIn seguito al successo di questa serie sono stati pubblicati i prequel \"The Queen\" (2014) e \"The Prince\" (2014) (entrambi racconti brevi) e gli altri racconti brevi intitolati \"The Guard\" (2014) e \"The Favorite\" (2015). Tutti i libri sono editi da Sperling &amp; Kupfer, che in seguito li ha pubblicati in un unico volume intitolato \"Il Mondo di The Selection\" (ISBN 978-88-200-5929-3). In questo volume, oltre ai prequel, sono presenti anche racconti brevi riguardanti protagonisti minori quali Celeste, Kriss, Natalie ed Elise (tutte rivali e amiche di America Singer nella selezione). Contiene anche un racconto breve intitolato \"Dopo The One\" e un'anticipazione da \"The Siren\".\nNel 2015 esce \"The Heir\" (ISBN 978-88-200-5845-6) che riprende i personaggi conosciuti nella serie \"The Selection\"; la storia \u00e8 ambientata circa 20 anni dopo i fatti narrati in \"The One\"; protagonista \u00e8 la figlia di America Singer e del principe Maxon, la principessa Eadlyn. \"The Heir\" \u00e8 considerato, con l'esclusione dei racconti brevi, il quarto libro della saga, mentre il 10 maggio 2016 \u00e8 attesa la pubblicazione del quinto e ultimo capitolo della saga intitolato \"The Crown\".\n\u00c8 in libreria anche un nuovo romanzo non appartenente alla saga \"The Selection\" intitolato \"The Siren\" (ISBN 9788820061074), uscito in lingua originale il 26 gennaio 2016, e in lingua italiana il 18 ottobre 2016.\nIl 5 maggio 2020 viene rilasciato primo capitolo della saga \"The Betrothed\", col titolo italiano di The Promised, pubblicato in italia il 26 giugno 2020. Il sequel \u00e8 previsto per luglio 2021 col titolo \"The Betrayed\"."}
{"id": "5773176", "revid": "125638083", "url": "https://it.wikipedia.org/wiki?curid=5773176", "title": "Dispositivo indossabile", "text": "Un dispositivo indossabile (in inglese, wearable device) fa parte di una tipologia di dispositivi elettronici che si indossano solitamente sul polso e hanno funzioni quali notificatori collegati allo smartphone con il wireless, le onde medie FM o pi\u00f9 spesso con il Bluetooth. A ci\u00f2 si aggiungono funzionalit\u00e0 spesso legate al fitness. In futuro questa tecnologia potrebbe pure favorire ambienti di apprendimento mobili. Questa tecnologia \u00e8 uno sviluppo dell'IoT e non si applica solo nel campo dello sport, ma pu\u00f2 portare benefici anche nell'ambito della prevenzione, ad esempio \u00e8 possibile monitorare ora la salute del cuore di un paziente.\nTra i dispositivi indossabili troviamo principalmente gli smartwatch, ovvero orologi intelligenti, che se hanno funzioni telefoniche si chiamano watch phone. Poi ci sono dei braccialetti intelligenti detti fitness band che interagiscono con l'utente o tramite schermi o con dei LED e hanno sensori per il monitoraggio dell'attivit\u00e0 fisica, cardiaca e del sonno.\nAltre tipologie di dispositivi indossabili, sono i visori di realt\u00e0 aumentata come il Samsung Gear VR e il Google Cardboard, e gli occhiali intelligenti quali i Google Glass.\nStoria.\nLa storia degli indossabili non ha un preciso inizio, ma ufficialmente gli albori risalgono sicuramente agli anni '70 e '80 (anche se gi\u00e0 negli anni '60 venivano illegalmente usati computer indossabili nei casin\u00f2) , quando aziende come Seiko, Casio, IBM, Citizen e Timex iniziano a sperimentare creando i primi orologi da polso con funzionalit\u00e0 aggiuntive quali cronometro, calcolatrice e memorie accessibili velocemente, anche se di pochi kilobyte di ampiezza ma sufficienti all'uso, ad esempio, come promemoria.\nNel 1987 nascono invece gli apparecchi acustici indossabili per non udenti. Negli anni '90 nascono le webcam che si attaccano con una fascetta alla testa ed i primi visori digitali. Col 2000 arrivano i lettori musicali MP3 (il primo iPod) e gli auricolari Bluetooth. Continuano tentativi di orologi intelligenti quasi sempre senza successo da parte di Microsoft, Samsung e con Palm OS.\nNel 2004 nasce il settore delle action cam, con la prima GoPro, nel 2008 nasce Fitbit, azienda attualmente leader nel mercato delle fitness band. Con l'inizio degli anni '10 del 2000 questo settore esplode, con smartwatch Sony, Qualcomm, Cogito, Cuckoo, Samsung, Pebble, Alcatel, HTC, Apple, Motorola, Microsoft, Huawei, LG; Google crea la versione da polso di Android, cio\u00e8 Android Wear; Apple crea un sistema operativo iOS-based ma da polso, watchOS; si diffondono le fitness band Fitbit, Garmin, Runtastic, Jawbone, Misfit, Timex, Xiaomi, Vidonn; occhiali intelligenti come il Google Glass; action cam GoPro, Garmin, HTC."}
{"id": "5773181", "revid": "1005847", "url": "https://it.wikipedia.org/wiki?curid=5773181", "title": "Batteria del Viminale", "text": "La Batteria del Viminale \u00e8 una struttura del Ministero dell'Interno, presso cui ha sede, amministrata dalla Polizia di Stato.\nStoria e attivit\u00e0.\n\u00c8 nato nel 1924 su iniziativa di Luigi Federzoni, ministro dell'Interno con il compito, ancora attuale, di garantire le comunicazioni urgenti tra le pi\u00f9 alte cariche dello Stato, non solo tra di loro ma anche con deputati, ministri, magistrati, alti dirigenti e giornalisti: \u00e8 un'attivit\u00e0 estremamente delicata in quanto gli addetti devono assicurare la segretezza delle informazioni scambiate tra gli interlocutori nonch\u00e9 la riservatezza dei loro recapiti telefonici: l'accesso alla sala operativa, infatti, avviene solo mediante tessera elettronica e codice segreto. Ha un organico compreso tra i 12 e i 15 operatori, guidati da un ispettore, che assicurano una copertura 24/7 tramite tre turni. Il nome deriva dal telefono a manovella usato nel ventennio, detto appunto \"batteria\"."}
{"id": "5773191", "revid": "767487", "url": "https://it.wikipedia.org/wiki?curid=5773191", "title": "Montanazhdarcho", "text": "Montanazhdarcho (il cui nome significa \"azhdarcho del Montana\") \u00e8 un genere estinto di pterosauro azhdarchoide vissuto nel Cretaceo superiore, circa 74 milioni di anni fa (Campaniano), nel Montana, Nord America. Il genere contiene una singola specie, ossia \"M. minor\".\nIl genere \" Montanazhdarcho\" fu istituito nel 1993 dai paleontologi Kevin Padian, Armand de Ricql\u00e8s e Jack Horner, venendo pubblicato da quest'ultimi nel 1995 per poi essere descritto pi\u00f9 ampiamente nel 2002.\nLa specie tipo del genere \u00e8 \"Montanazhdarcho minor\", il cui nome generico, \"Montanazhdarcho\", \u00e8 l'unione della parola Montana, luogo dove sono stati rinvenuti i suoi resti, e \"Azhdarcho\", di cui si credeva essere una specie affine. Il nome specifico, \"minor\", in latino significa \"il pi\u00f9 piccolo\", in riferimento alle dimensioni relativamente ridotte in confronto ad altri pterosauri della stessa famiglia.\nL'olotipo dell'animale (MOR 691) fu ritrovato da Robert W. Harmon nella Contea di Glacier, nel territorio dei Piedi Neri, nei blocchi d'arenaria della parte superiore della Formazione Two Medicine, uno strato risalente a circa 74 milioni di anni. Il fossile appartiene ad un esemplare adulto e fortunatamente non risulta essere stato compresso durante la fossilizzazione, come stabilito da uno studio istologico di de Ricql\u00e8s. L'olotipo \u00e8 costituito da una parziale ala sinistra, a cui mancando le ultime tre falangi del dito esterno che compone l'ala, un cingolo scapolare completo, una vertebra cervicale schiacciata e due frammenti della sinfisi della mandibola. Le fauci dell'animale erano edentule, ossia prive di denti.\nAl momento della sua scoperta il \"Montanazhdarcho\" venne classificato dai suoi autori come un membro della famiglia degli Azhdarchidi, principalmente sulla base della forma allungata della vertebra cervicale e del becco sdentato. Tuttavia rispetto agli altri azhdarchidi, che comprendono alcune delle pi\u00f9 grandi creature volanti mai esistite, il \"Montanazhdarco\" era relativamente piccolo; difatti i frammenti di omero, radio e carpo suggeriscono un animale con un'apertura alare di circa 2,5 metri (8 piedi). Tuttavia, l'ulna era pi\u00f9 lunga del metacarpo dell'ala, il che \u00e8 un carattere atipico per un azhdarchide. Tuttavia, recenti studi suggeriscono che l'animale sia un azhdarchoide non-azhdarchide, ma pi\u00f9 probabilmente un tapejaride."}
{"id": "5773197", "revid": "599013", "url": "https://it.wikipedia.org/wiki?curid=5773197", "title": "Barry Rowan", "text": "Carriera.\nFormatosi nel Watford, passa nel 1960 al Brentford e l'anno successivo al Dover Town.\nNel 1964 viene ingaggiato dal Millwall, con cui ottiene la promozione in terza serie dopo il secondo posto ottenuto nella Fourth Division 1964-1965. La stagione seguente ottiene una nuova promozione grazie al secondo posto ottenuto. Nella Second Division 1966-1967 ottiene l'ottavo posto finale.\nNell'estate 1967 viene ingaggiato dagli statunitensi dell'Oakland Clippers, con cui vince la NPSL I, progenitrice insieme alla USA, della pi\u00f9 nota NASL. L'anno dopo passa ai Detroit Cougars disputa la prima edizione della NASL, chiusa al quarto ed ultimo posto della Lakes Division.\nTornato in patria passa al Colchester, con cui ottiene il sesto posto della Fourth Division 1968-1969 prima di trasferirsi in Sudafrica per giocare nel Durban United.\nNel 1969 torna in patria per giocare dapprima nel Reading e poi nel Plymouth con cui ottiene il diciassettesimo posto nella Third Division 1969-1970.\nNel 1970 passa all'Exeter City con cui ottiene il nono posto della Fourth Division 1970-1971. \nNell'estate 1971 passa in prestito al Dallas Tornado con cui vince la North American Soccer League 1971, non giocando per\u00f2 le finali contro gli .\nRitornato all'Exeter ottiene il quindicesimo posto della Fourth Division 1971-1972, mentre nell'estate torna in Nordamerica in prestito al Toronto Metros con cui chiude la North American Soccer League 1972 al quarto ed ultimo posto della Northern Division.\nNella Fourth Division 1972-1973 Rowan con l'Exeter ottiene l'ottavo posto finale.\nLasciato l'Exeter, chiude la carriera agonistica nel Poole Town."}
{"id": "5773201", "revid": "599013", "url": "https://it.wikipedia.org/wiki?curid=5773201", "title": "F\u00e9lix Arenas Gaspar", "text": "Biografia.\nSuo padre F\u00e9lix Arenas Gaspare, era un capitano di una divisione di artiglieria di stanza sull'isola. La sua famiglia si trasfer\u00ec in Spagna quando Portorico divenne possedimento degli Stati Uniti come un risultato del Trattato di Parigi del 1898, che ha concluso la guerra ispano-americana. Si stabilirono nel comune di Molina de Arag\u00f3n, dove la sua famiglia era originaria, e l\u00ec ha ricevuto la sua istruzione primaria e secondaria.\nCarriera.\nNel 1906, entr\u00f2 nell'Accademia Militare di Ingegneri di Guadalajara, e ha conseguito il grado di tenente dell'esercito spagnolo nel 1911. Nell'ottobre 1913, \u00e8 stato assegnato alla Societ\u00e0 aerostazione di Tetu\u00e1n e serv\u00ec in Nord Africa, dove \u00e8 stato coinvolto in un combattimento attivo.\nDal 1914 al 1917 ha frequentato la Scuola Superiore di Guerra, durante il quale (1915) \u00e8 stato promosso al grado di capitano. Nel 1919 gli fu dato il comando della 2\u00aa Compagnia di Zapadores a Melilla.\nGuerra del Rif.\nNel 1919, una ribellione contro il dominio coloniale spagnolo ha avuto luogo nel Marocco spagnolo, un protettorato spagnolo in quella che \u00e8 conosciuta come la guerra del Rif. Nel luglio 1921, molti avamposti militari spagnoli vennero ceduti ai ribelli, come parte della Battaglia di Annuale, e Arenas Gaspar, insieme con un tenente colonnello di nome Ugarte, si diresse verso la citt\u00e0 e la fortezza di Dar Drius. Durante il loro viaggio hanno incontrato i membri di una squadra spagnola in ritirata da Dar Drius, che li ha informati che il passaggio \u00e8 stato bloccato. Arenas Gaspar si un\u00ec alla squadra, che comprendeva molti dei loro feriti, e si diresse verso il Monte Arruit. Dopo aver aiutato con i feriti, Arenas Gaspar ha deciso di andare a Tistutin per difendere la posizione spagnola l\u00ec, e per ristabilire il servizio telegrafico con il Monte Arruit che era stato interrotto.\nLa posizione di Arena Gaspar era costantemente sotto attacco nemico. \u00c8 stato gravemente ustionato quando uno dei serbatoi di benzina che egli portava venne fatto saltare in aria, ma non prima di aver ucciso dieci nemici.\nIl 29 luglio, alle truppe spagnole \u00e8 stato ordinato di ritirarsi al forte di Monte Arruit. Arenas Gaspar si offr\u00ec di rimanere nella parte posteriore per coprire la ritirata con al capitano Aguirre e 200 uomini. Hanno combattuto contro il nemico fino a quando le truppe spagnole furono al sicuro. Poi si trovarono circondati e in inferiorit\u00e0 numerica. Hanno combattuto contro i ribelli.\nArenas Gaspar si incaric\u00f2 di una delle batterie di artiglieria e apr\u00ec il fuoco, che ferm\u00f2 l'avanzata nemica e ha permesso ai suoi uomini di raggiungere il Monte Arruit. Purtroppo uno dei ribelli fu in grado di avvicinarsi abbastanza ad Arenas Gaspar, che gli spar\u00f2 alla testa, e lo uccise."}
{"id": "5773204", "revid": "300067", "url": "https://it.wikipedia.org/wiki?curid=5773204", "title": "Jack Adams", "text": "Carriera.\n\u00c8 nato a Pittsburg il 27 settembre 1934. Dopo la carriera universitaria a Eastern Kentucky, venne selezionato dai New York Knicks nel Draft NBA 1956, ma serv\u00ec per tre anni nell'esercito come ufficiale di artiglieria, disputando con la squadra dell'U.S. Army il campionato AAU.\nNel 1959 venne selezionato per partecipare ai Giochi Panamericani di Chicago, dove conquist\u00f2 la medeglia d'oro.\nNel 1960 pass\u00f2 ai Cleveland Pipers, con cui nel 1961-62 disput\u00f2 il campionato ABL. Termin\u00f2 la stagione con i New York Tapers. In totale gioc\u00f2 82 partite nella ABL, con 13,7 punti di media.\nDal 1962 al 1967 fu assistente allenatore della Eastern Kentucky University e dal 1963 capo allenatore della squadra di tennis dell'universit\u00e0."}
{"id": "5773208", "revid": "301422", "url": "https://it.wikipedia.org/wiki?curid=5773208", "title": "Wearable device", "text": ""}
{"id": "5773219", "revid": "585241", "url": "https://it.wikipedia.org/wiki?curid=5773219", "title": "Aranjuez, mon amour", "text": ""}
{"id": "5773241", "revid": "124544939", "url": "https://it.wikipedia.org/wiki?curid=5773241", "title": "Banda di Via Osoppo", "text": "La Banda di via Osoppo \u00e8 stata una banda criminale italiana dedita alle rapine. Viene annoverata tra i gruppi criminali afferenti alla mala milanese detta Ligera.\nStoria.\nLa Banda prende il nome dalla via Osoppo di Milano dove, il 27 febbraio 1958, venne compiuta una clamorosa rapina a un portavalori che frutt\u00f2 ai rapinatori l'inaudita cifra di 114 milioni di lire: per fare un raffronto, lo stipendio medio di un operaio di quegli anni era 50 mila lire. In realt\u00e0 la banda, composta da sette uomini, riuniva i membri di due diverse bande: Ugo Ciappina, Luciano De Maria, Arnaldo Gesmundo anche conosciuto come \"Jess il bandito\", Nando Russo noto come \"Nando il terrone\", Arnaldo Bolognini, Enrico Cesaroni, Eros Castiglioni.\nLa banda riusc\u00ec, grazie a un piano ben congegnato che prevedeva il blocco della via Osoppo con un camioncino e lo speronamento del portavalori da parte di un'auto al seguito, ad effettuare il colpo senza spargimenti di sangue. Tutti i membri furono individuati e condannati a svariati anni di carcere duro. La polizia risal\u00ec a loro pochi giorni dopo, attraverso un'etichetta che conduceva al proprietario delle tute blu che i banditi avevano indossato per coprire gli abiti e sviare le indagini: i banditi in fuga, infatti, le avevano gettate nel vicino fiume Olona, ignorando il fatto che lo stesso corso d'acqua sarebbe stato presto svuotato prima di essere interrato. Il proprietario delle tute, duramente interrogato, fece i nomi dei membri della banda."}
{"id": "5773243", "revid": "15756", "url": "https://it.wikipedia.org/wiki?curid=5773243", "title": "I battellieri del Volga (Repin)", "text": "I trasportatori di barche del Volga o Burlaki () \u00e8 un olio su tela del 1870-1873 del pittore e scultore realista russo Il'ja Efimovi\u010d Repin. L'opera rappresenta 11 uomini che trascinano faticosamente una chiatta sul fiume Volga. Gli uomini sembrano quasi crollare in avanti spossati per lo sforzo di trascinare controcorrente una grande barca, mentre il caldo imperversa.\nL'opera celebra la dignit\u00e0 e la forza d'animo dell'uomo, ma nello stesso tempo \u00e8 una commovente condanna verso coloro che permettono un lavoro cos\u00ec disumano. Sebbene vengano raffigurati come uomini volitivi e stoici, essi appaiono molto abbattuti; solo uno si distingue: nel centro sia della fila che della tela, un giovane vivacemente colorato lotta contro le fasce di pelle ed assume un portamento eroico. Repin concep\u00ec il dipinto durante i suoi viaggi, compiuti da giovane, attraverso la Russia, rappresentando personaggi realmente incontrati. L'opera ottenne elogi a livello internazionale per la rappresentazione realistica delle difficili condizioni dei lavoratori, dando inizio alla carriera del pittore. Subito dopo il suo completamento, il dipinto fu acquistato dal Granduca Vladimir Aleksandrovic ed esposto in tutta Europa come punto di riferimento della pittura realista russa. I trasportatori di barche del Volga \u00e8 stato descritto come \"forse il dipinto pi\u00f9 famoso del movimento Peredvizhniki [per]...la sua chiara raffigurazione di un lavoro massacrante\".\nStoria.\nRepin fu accettato all'Accademia Imperiale d'Arte di San Pietroburgo nel 1863. L'accademia al tempo era nota per il suo profondo conservatorismo ed era protesa verso l'arte accademica, fatto che generava un moto di ribellione ed il desiderio di cambiamento in molti dei suoi studenti.\nI trasportatori di barche del Volga \u00e8 ispirato a scene a cui l'artista ha assistito durante una vacanza sul Volga nel 1870. Egli realizz\u00f2 una serie di studi preparatori, principalmente in olio, mentre soggiornava a Shiriaev Buerak, vicino a Togliatti (Stavropol-na-volge). Gli schizzi includono paesaggi e vedute del Volga e dei trasportatori di barche.\nI personaggi raffigurati sono basati su persone reali che l'artista conobbe durante la preparazione del lavoro. Egli aveva avuto difficolt\u00e0 a trovare soggetti che posassero per lui, anche a causa di una credenza popolare secondo la quale un uomo avrebbe perso la sua anima qualora la sua immagine fosse stata disegnata. I soggetti comprendono un ex soldato, un ex sacerdote ed un pittore. Sebbene Repin rappresent\u00f2 undici uomini, anche le donne facevano questo lavoro, e normalmente vi erano molte pi\u00f9 persone in un gruppo di trasportatori di barche; Repin selezion\u00f2 queste figure come rappresentanti di un'ampia fascia di classi di lavoratori della societ\u00e0 russa. Il fatto che alcuni avessero ricoperto posizioni sociali relativamente alte lasci\u00f2 sconcertato il giovane artista, che aveva inizialmente previsto di creare un'opera molto pi\u00f9 superficiale, contrastando gli esuberanti escursionisti (quale esso stesso era stato), con i logori burlaki. Repin scopr\u00ec una particolare empatia con Kanin, il sacerdote spogliato, raffigurato come il trasportatore in testa al gruppo, il quale guarda all'esterno verso l'osservatore. L'artista ha scritto:\n\"C'era qualcosa di orientale in lui, il volto di un Scita...e che occhi! Che sguardo profondo!...ed il suo sopracciglio, cos\u00ec grande e saggio...mi appariva come un grande mistero, e per questo motivo mi \u00e8 piaciuto. Kanin, con uno straccio intorno al suo capo, il suo abito rattoppato da lui stesso e poi logorato, appariva non meno che un uomo dignitoso; era come un santo\".\nNonostante le sue implicazioni progressiste, I trasportatori di barche fu acquistato dal secondo figlio dello Zar. La tela fu data in prestito per essere mostrata all'Esposizione Universale di Vienna del 1873, dove vinse una medaglia di bronzo. Fu esposta nuovamente nel 1878, ma al di fuori della Russia, quando era ancora ampiamente elogiata dalla critica per aver costituito uno spartiacque nell'arte russa. Dopo la rivoluzione russa la collezione d'arte del granduca fu espropriata e trasferita da Palazzo Vladimirskij al Museo russo.\nDescrizione.\nI trasportatori di barche sul Volga mostra una fila di undici burlaki maschi che trascinano a monte e controcorrente una chiatta sul fiume Volga. Gli uomini sono vestiti di stracci e legati con imbracature di pelle. Essi vengono rappresentati in atteggiamento stoico, sebbene in evidente disagio fisico, con i corpi curvati per la fatica. La scena viene resa in una luce bianco lunare, che \u00e8 stata descritta come \"quasi veneziana\". In precedenti studi dominavano i toni del blu.\nGli uomini sembrano essere non controllati e costituiscono il fulcro dell'immagine, con la chiatta relegata ad un ruolo minore nella parte posteriore dell'inquadratura. Pi\u00f9 in l\u00e0 in lontananza un piccolo battello a vapore, Forse il suggerimento che il massacrante lavoro di trasportatore di chiatte non sar\u00e0 pi\u00f9 necessario nell'era industriale. Degna di nota \u00e8 anche la bandiera russa che sventola capovolta dall'albero maestro della chiatta, accrescendo la sensazione che qualcosa non va per il verso giusto. Repin richiama il ritmo intermittente del lavoro nella linea ondulata delle teste dei lavoratori. Negli studi preparatori, molte delle figure erano posizionate in modo diverso; ad esempio il secondo uomo era raffigurato con un cappello e con il capo reclinato sul petto.\nVi \u00e8 un senso generale di crescente sfinitezza e disperazione che si muove da sinistra a destra nel gruppo e l'ultimo trasportatore sembra noncurante di ci\u00f2 che lo circonda e vaga dalla linea laterale verso l'osservatore. L'eccezione \u00e8 il ragazzo biondo nel centro del gruppo. Collocato vivacemente in contrasto col tono uniformemente pacato dei suoi compagni, la sua testa \u00e8 sollevata e guarda in lontananza, mentre tira contro le cinghie come se volesse liberarsi dal suo compito.\nRepin crebbe a Chuguev, nel Governatorato di Char'kov (oggi Ucraina) ed era consapevole della povert\u00e0 e del disagio presenti nella maggior parte delle zone rurali in quel periodo. Trascorse due anni in viaggio, durante i quali egli osserv\u00f2 sia le dacie dei ricchi che le fatiche dei comuni contadini. Come tale, essa pu\u00f2 essere considerata una pittura di genere, ma trattata come pittura storica su scala eroica, come avveniva spesso nelle opere del XIX secolo, specie dopo Funerale a Ornans di Gustave Courbet (1850). I critici hanno paragonato I trasportatori di chiatta alle le opere di Millet e con Gli spaccapietre di Gustave Courbet (1850), che raffigurava gli operai al lato di una strada.\nIl dipinto \u00e8 un'implacabile descrizione fisica degli uomini; Repin fu attratto dalla loro forza e dal loro sforzo sovrumano. Secondo il critico Vladimir Stassov, \"essi sono come un gruppo erculeo con le loro teste scompigliate, i toraci bruciati dal sole, le loro posture sospese, le mani gonfie di vene. Che sguardi da quegli occhi selvaggi, che narici dilatate, che muscoli di ferro!\" Nella sua descrizione delle loro pesanti sopracciglia e delle fronti rigate, Repin non trascura il loro tormento spirituale; sebbene egli non si concentri troppo sulle intime emozioni di ogni singolo uomo. Qualsiasi senso di disagio personale \u00e8 di importanza secondaria per la rappresentazione dello sforzo e della dignit\u00e0 umana.\nCritica ed eredit\u00e0.\nRepin consider\u00f2 I trasportatori di chiatta il suo primo lavoro professionale ed \u00e8 l'opera che lo defin\u00ec quale un esperto documentarista della disuguaglianza sociale. Quando venne esposto per la prima volta, il quadro ricevette recensioni entusiaste per la impietosa rappresentazione degli operai di basso ceto, in stridente contrasto con la natura romantica, classica o propagandistica di buona parte dell'arte contemporanea russa. L'opera spian\u00f2 la strada a Repin per unirsi ai Peredvizhniki (ovvero gli Itineranti o Ambulanti), un movimento realista anti-accademico formatosi nel 1870. I I Peredvizhniki cercavano non solo di abbandonare la scuola accademica, ma anche di sovvertire il modo in cui l'arte veniva osservata. Raffigurando scene di vita ordinaria e tenendo mostre nelle province miravano a spiegare e rendere pi\u00f9 accessibile l'arte alle masse.\nIl dipinto fu ampiamente discusso per la sua rottura con la tradizione dell'Accademia. Guadagn\u00f2 a Repin il rispetto di Stasov il quale credeva che l'arte modellava la mentalit\u00e0 del popolo ed il modo in cui questo guardava alla situazione politica. Stasov incoraggi\u00f2 Repin a concentrarsi su un soggetto di argomentazione russa e dopo la realizzazione de I trasportatori di chiatta, egli divenne amico intimo dell'artista, lodando con entusiasmo ogni successivo dipinto di Repin. Stasov scrisse del dipinto: \"con un'audacia senza precedenti tra di noi [Repin] ha abbandonato tutte le concezioni precedenti di arte ideale, immergendosi per primo nel cuore stesso della vita della gente, negli interessi del popolo e nella sua opprimente realt\u00e0... mai nessuno in Russia aveva mai osato affrontare tale argomento\". In cambio, Repin disse che l'urlo di Stasov sulla Russia \"\u00e8 stato il primo ed il pi\u00f9 possente ed \u00e8 stato sentito in Russia da chiunque fosse in grado di udire. \u00c8 a lui che devo la mia gloria.\"\nF\u00ebdor Dostoevskij lesse del dipinto di Repin nei giornali e si suppose si trattasse di un'altra opera russa la cui arte era secondaria al suo messaggio sociale. Egli scrisse, \"il soggetto stesso \u00e8 terribile... Mi aspettavo di vedere questi trasportatori di chiatta tutti schierati in divisa con le solite etichette attaccate alla loro fronte... Per la mia gioia, tutte le mie paure si rivelarono infondate... Non uno di loro grida dal dipinto all'osservatore: \"Guarda come sono sfortunato io e come tu sei in debito con il popolo!\" Per Dostoevskij, Repin aveva evitato un errore comune nell'arte contemporanea russa ed in tal modo aveva intensificato l'impatto dell'opera. E concluse: \"[ho visto] I trasportatori di chiatta, i veri trasportatori e niente di pi\u00f9... non si pu\u00f2 fare a meno di pensare che siamo in debito, veramente in debito con il popolo.\" La sensazione di \"debiti non pagati\" dovuti dall'alta societ\u00e0 ai contadini era un'idea comune del Populismo russo. Oggi il dipinto \u00e8 considerato una pietra miliare nella formazione del realismo russo.\nIl dipinto \u00e8 stato criticato sia perch\u00e9 recava ancora tratti distintivi del disegno accademico sia perch\u00e9 aveva una tonalit\u00e0 complessiva sul giallognolo. Anche se ottenne un premio alla Society of the Advancement of the Arts nel 1872, Repin continu\u00f2 a ritoccare la tela fino al 1873, quando venne esposta presso l'Accademia di Belle Arti di San Pietroburgo.\nA causa della sua popolarit\u00e0 l'opera \u00e8 stata ampiamente parodiata e spesso utilizzata in vignette satiriche in Russia. Essa \u00e8 stata ispirata dalla famosa canzone popolare russa \"Canto dei battellieri del Volga\".\nUn fumetto politico finlandese basato su questo dipinto ha creato uno scompiglio internazionale nel 1958:; Nikita Khrushchev, sulla chiatta tirata dai paesi del blocco orientale, grida \"imperialisti!\" a riva, verso gli USA e il Regno Unito.\nSecondo il critico d'arte Elia Kabanov, Repin influenz\u00f2 il pittore orientalista americano Frederick Arthur Bridgman nella produzione del suo \"Towing on the Nile\" del 1875."}
{"id": "5773247", "revid": "124123", "url": "https://it.wikipedia.org/wiki?curid=5773247", "title": "Max Herrmann", "text": "Biografia.\nDi origine ebraica, segu\u00ec un percorso di studi culminato con la frequentazione delle facolt\u00e0 di filologia e di storia presso le universit\u00e0 di Friburgo, di Gottinga e di Berlino.\nOltre ad intraprendere dal 1891 la professione di docente all'Universit\u00e0 di Berlino, nei primi anni di carriera come storico inizi\u00f2 una serie di analisi e di indagini riguardanti il teatro germanico, dagli albori medioevali fino al Novecento, grazie alle quali effettu\u00f2 numerose relazioni al Dipartimento di Studi Germanici di Berlino.\nUno dei primi saggi significativi pubblicati da Herrmann si rivel\u00f2 \"Das Jahrmarktfest zu Plundersweilern\" (\"La fiera di Plundersweilern\", 1900), nel quale furono gi\u00e0 presenti alcune delle teorie e formulazioni storiche che Herrmann svilupp\u00f2 ed estese, focalizzandole ulteriormente, negli \"Forschungen zur deutschen Theatergeschichte des Mittelalters und der Renaissance\" (\"Studi sulla storia del teatro tedesco nel Medioevo e nel Rinascimento\", 1914).\nIn questa opera Herrmann, infatti, espresse pienamente la sua teoria che poneva una separazione tra la letteratura drammatica e lo spettacolo, gettando cos\u00ec le basi per la nascita della moderna scienza del teatro, che venne ufficialmente riconosciuta ed accettata dalle istituzioni universitarie, e non a caso Herrmann fu nominato rettore dell'Istituto di Studi Teatrali presso l'Universit\u00e0 di Berlino nel 1923.\nNel 1916 ha fondato la \"Biblioteca di manoscritti e stampe tedeschi\" (Bibliothek und Deutscher Privat- Manuskriptdrucke) alla Biblioteca di Stato di Berlino.\nAi tempi del Nazismo Herrmann venne licenziato e l'8 settembre 1942, assieme a sua moglie, \u00e8 stato deportato nel Campo di concentramento di Theresienstadt dove mor\u00ec nel novembre del 1942.\nLa Biblioteca di Stato di Berlino assegna ogni anno il 10 maggio il Premio Max Herrmann, in concomitanza della giornata con la quale si vuole ricordare i B\u00fccherverbrennungen, ossia i roghi realizzati nel 1933 durante i quali vennero bruciati tutti i libri non corrispondenti all'ideologia nazista. Infatti Hermann fu uno dei pochi cattedratici a protestare contro queste azioni di intolleranza nazista."}
{"id": "5773253", "revid": "92723", "url": "https://it.wikipedia.org/wiki?curid=5773253", "title": "Ballata del marinaio", "text": "Ballata del marinaio \u00e8 una canzone antimilitarista scritta da Luigi Tenco per il programma televisivo della RAI \"La comare\". Il brano, con l'arrangiamento di Ezio Leoni, fu poi inserito nel 1972 nella raccolta postuma \"Luigi Tenco canta Tenco, De Andr\u00e9, Jannacci, Bob Dylan\".\nLa canzone.\nLa composizione consiste in 3 strofe di otto versi senza rima.\nLuigi Tenco aveva inciso numerose canzoni con tematiche relative alla guerra: \"La ballata dell'eroe\" di Fabrizio De Andr\u00e9, \"E se ci diranno\", \"Padroni della terra\" (una sua versione del \"Il disertore\" di Boris Vian), \"Io vorrei essere l\u00e0\", \"Li vidi tornare\". In alcune di queste canzoni vi sono solo dei rimandi alla guerra, in altre riferimenti precisi e argomenti ben articolati e compiuti. Ma nella \"Ballata del marinaio\" c'\u00e8 un'analisi profonda dei motivi che portano alla guerra e viene messa in luce la truffa che subiscono i soldati che vanno a combatterla.\n\u00ab\"Il marinaio in mezzo al mare con una barca ed un cannone\"\u00bb \u00e8 un singolo individuo che porta con s\u00e9 \u00ab\"il ritratto di una donna con qualche lettera, con i suoi sogni\"\u00bb. Il suo compito \u00e8 distruggere il nemico, quest'ultimo gli \u00e8 stato dipinto come una persona senza cuore. Il suo nemico va a fondo, per\u00f2 \u00e8 rimasto qualcosa sulle onde. Il marinaio va a vedere e trova \u00abil ritratto di una donna e qualche lettera, sogni di un uomo andato a fondo\u00bb."}
{"id": "5773254", "revid": "767487", "url": "https://it.wikipedia.org/wiki?curid=5773254", "title": "Medicus (film 2013)", "text": "Medicus (\"Der Medicus\") \u00e8 un film del 2013 diretto da Philipp St\u00f6lzl, liberamente basato sull'omonimo romanzo di Noah Gordon.Il film tratta di un orfano proveniente da una citt\u00e0 inglese la cui madre muore per la misteriosa \"malattia del fianco\" (appendicite) durante l'XI secolo: il ragazzo si dedica quindi allo studio della medicina e decide di recarsi in Persia in cerca del famoso medico Ibn Sin\u0101 (Avicenna).\nTrama.\nDurante l'XI secolo in Inghilterra, cerusici viaggiatori cercavano di adempiere alle cure mediche per la popolazione, spesso correndo il rischio di essere perseguitati dalla Chiesa per stregoneria.\nRobert Cole scopre di possedere un dono straordinario, ma terribile: \u00e8 in grado di avvertire quando qualcuno potrebbe morire se non curato; ne prende consapevolezza da bambino, quando sente che la madre sta per morire a causa di un'appendicite. Rimasto orfano, si unisce ad un cerusico itinerante che si fa chiamare Barber: quest'ultimo gli insegna le basi della medicina medievale, servendosi di pratiche come la coppettazione, il salasso e l'estrazione dentaria. Anche se \u00e8 un semplice apprendista, Rob riconosce i limiti del suo insegnante, e quando Barber sta per perdere la vista a causa della cataratta, consulta per lui un vero medico di religione ebraica, che riesce a guarirlo completamente. Robert \u00e8 affascinato dalle conoscenze del medico, del quale vorrebbe seguire le orme; tuttavia gli viene risposto che, per farlo, dovrebbe studiare presso la madrasa di Isfah\u0101n, in Persia (dove insegna il famoso Ibn Sin\u0101), ma ci\u00f2 \u00e8 impedito ai cristiani.\nRob per\u00f2 intende diventare un medico e decide di correre il rischio, partendo per Isfah\u0101n. Si finge ebreo e in Egitto si sottopone alla circoncisione per non essere scoperto; con il nome di Jesse Ben Benjamin, si unisce ad una carovana diretta ad Isfah\u0101n. Tra gli altri viaggia con lui Rebecca, con la quale stringe amicizia e che gli legge il libro delle \"Mille e una notte\" (in particolare le novelle di Aladino e Sinbad il marinaio). La carovana \u00e8 per\u00f2 investita da una tempesta di sabbia e dispersa prima di raggiungere la sua meta; Rob, stremato, raggiunge Isfah\u0101n credendo di essere l'unico sopravvissuto al viaggio. Raggiunta la scuola di Ibn Sin\u0101, Rob viene fatto malmenare dal guardiano e poi curato invece dal grande medico che ne apprezza l'interessamento alla medicina e lo accoglie tra i suoi studenti. Qui conosce e diventa amico di un ebreo, Mirdin, e di un ricco persiano, Karim. \u00c8 tramite Mirdin che viene invitato al matrimonio di Rebecca (scampata anch'essa alla tempesta) con un anziano e ricco ebreo.\nNell'ospedale (bimaristan) e nella madrasa, apprende da Ibn Sin\u0101 le basi della medicina insieme ad altre scienze come la filosofia (incluse la filosofia aristotelica e la filosofia islamica). Quando la peste arriva in citt\u00e0 e migliaia di persone muoiono, i dottori rimangono al fianco dei pazienti. Rob partecipa alla scoperta che i principali precetti igienici possono contribuire a debellare l'epidemia: in particolare, individua nelle pulci dei ratti il mezzo di trasmissione e suggerisce di bruciare i cadaveri e avvelenare i ratti. Si avvicina inoltre di nuovo a Rebecca, contagiata dalla peste e per questo abbandonata dal marito. Rebecca ormai ristabilitasi, rimane incinta in seguito ad un rapporto extraconiugale con Rob. Al termine dell'epidemia, per\u00f2, suo marito torna e l'adulterio \u00e8 scoperto: la legge ebraica prevede la lapidazione per Rebecca.\nNonostante il suo grande successo nell'aver contributo a debellare la peste, Rob \u00e8 amareggiato dal fatto che non esista una cura per l'appendicite. Decide allora di aprire il cadavere di un uomo deceduto in conseguenza di tale malattia per individuarne la causa, ma una volta scoperto viene arrestato e, con lo stesso Ibn Sin\u0101, condannato a morte per negromanzia. Ad Isfah\u0101n si contrappongono per\u00f2 due visioni dell'Islam: quella tollerante dello Sci\u00e0 Ala ad-Daula e della sua corte, e quella pi\u00f9 intransigente degli imam, che cercano l'appoggio dei Selgiuchidi. Quando la citt\u00e0 viene attaccata dai Selgiuchidi, Rob e il suo maestro vengono salvati dai soldati dello Sci\u00e0, che ha bisogno di nuovo del loro aiuto: colpito da appendicite, infatti, esige di essere operato da Rob, per poter poi guidare le truppe in battaglia; in cambio, interrompe l'esecuzione di Rebecca.\nNonostante l'operazione vada a buon fine e lo Sci\u00e0 esca dalle mura alla testa dell'esercito, la situazione \u00e8 disperata e la citt\u00e0 sembra ormai prossima a cadere: Ibn Sin\u0101 decide allora di suicidarsi piuttosto che ricadere in un periodo di oscurantismo, mentre Rob e Rebecca fuggono. Dopo la morte di Ibn Sin\u0101, Rob ritorna con sua moglie Rebecca a Londra, per fondare un ospedale. Il vecchio Barber, primo insegnante di Rob, viene a sapere da un bambino del ritorno del suo allievo, considerato gi\u00e0 un filantropo.\nEdizione italiana.\nIn Italia il film \u00e8 stato trasmesso direttamente in televisione, e per la prima volta, sabato 2 gennaio 2016 su Rai 3. La direzione del doppiaggio \u00e8 di Daniela Nobili e l'adattamento dei dialoghi di Antonella Giannini, per La BiBi.it."}
{"id": "5773255", "revid": "322321", "url": "https://it.wikipedia.org/wiki?curid=5773255", "title": "Dimaro Folgarida", "text": "Dimaro Folgarida (IPA: ) \u00e8 un comune italiano di abitanti della provincia autonoma di Trento in Trentino-Alto Adige.\nIl comune sparso \u00e8 stato istituito il 1\u00ba gennaio 2016 per fusione dei territori comunali di Dimaro e Monclassico.\nOrigine del nome.\nA differenza di altri casi di fusione, il toponimo del nuovo ente non comprende entrambi i nomi dei comuni preesistenti; nel caso specifico si \u00e8 scelto invece di aggiungere Folgarida, nota localit\u00e0 sciistica gi\u00e0 frazione di Dimaro.\nStoria.\nIl comune \u00e8 nato grazie al referendum popolare del 14 dicembre 2014 fra gli elettori degli ex comuni di Dimaro e Monclassico.\nIl territorio \u00e8 composto da cinque frazioni Carciato, Dimaro, Folgarida, Monclassico e Presson con capoluogo a Dimaro.\nSimboli.\nLo stemma del comune di Dimaro Folgarida ha la seguente blasonatura:\nLe figure araldiche che vanno a comporre lo stemma sono state riprese da quelle degli stemmi dei precedenti comuni. Dallo scudo di Monclassico sono state prese la fascia azzurra, le stelle e il monte con la quercia, mentre da quello di Dimaro gli abeti e la ruota dentata con il sole al centro.\nLe cinque stelle corrispondono ai cinque centri abitati, gli abeti rappresentano le quattro ASUC (Dimaro, Carciato, Monclassico e Presson) e la quercia \u00e8 simbolo di saggezza. La ruota dentata sta a indicare le attivit\u00e0 lavorative della popolazione locale presso le fucine e le segherie veneziane che furono attive, grazie alla forza motrice dell'acqua del torrente Meledrio, per quattro secoli dal XVI al XIX secolo.\nInfrastrutture e trasporti.\nFerrovie.\nDimaro Folgarida dispone di due stazioni che si trovano sulla linea Trento-Mal\u00e9-Mezzana: stazione di Monclassico e stazione di Dimaro-Presson."}
{"id": "5773258", "revid": "768068", "url": "https://it.wikipedia.org/wiki?curid=5773258", "title": "Ippocrene", "text": "Nella mitologia greca, l'Ippocr\u00e8ne (: ; , \"fonte del cavallo\") era una sorgente sul monte Elicona, scaturita nel punto dove Pegaso, il cavallo alato, aveva colpito la roccia. \nNell'antica Grecia il luogo veniva localizzato in Beozia nei pressi di Tespie, una polis alle pendici del monte Elicona facente parte dell'antica Aonia.\nMitologia.\nIntorno a questa fonte si riunivano le Muse per cantare e danzare. Queste ultime erano chiamate anche \"Aganippidi\", dal nome della fonte ed Ovidio vi associa l'epiteto della ninfa Crenea Aganippe ma il significato non \u00e8 chiaro, poich\u00e9 essendo da Ovidio un termine utilizzato anche per definire le Muse (Aganippis Hippocrene) potrebbe solo significare \"Ippocrene il luogo sacro alla Muse\" escludendo quindi il nome di Aganippe da quelli riguardanti questa fonte."}
{"id": "5773259", "revid": "729019", "url": "https://it.wikipedia.org/wiki?curid=5773259", "title": "Battaglia di Changsha (1939)", "text": "La battaglia di Changsha, svoltasi tra il 17 settembre e il 6 ottobre 1939, fu il primo dei quattro tentativi intrapresi dall'esercito imperiale giapponese di occupare il fondamentale nodo strategico rappresentato dalla popolosa citt\u00e0 di Changsha nella regione dell'Hunan. Lo scontro rivest\u00ec notevole importanza nel contesto della seconda guerra sino-giapponese: le forze armate nipponiche, meglio armate e organizzate delle truppe cinesi, dovettero combattere un avversario determinato che in ultimo fu capace di respingerle. La sconfitta segn\u00f2 il primo grave fallimento strategico per l'Impero giapponese e contribu\u00ec a trasformare il conflitto in un'estenuante e vasta lotta.\nContesto strategico e pianificazione.\nLa seconda guerra sino-giapponese, iniziata nel luglio 1937 e proseguita con una serie di successi giapponesi, aveva raggiunto progressivamente una situazione di stallo. Nel 1939 gli invasori dovevano ormai affrontare un'imprevista dilatazione del conflitto in termini di denaro e spazio, perdite di uomini e mezzi, controllo del territorio. Il professor Fu Sinian osserv\u00f2, nel luglio 1939, che alla crisi apparente delle forze armate giapponesi fece eco un rafforzamento dell'esercito nazionalista.\nIl 15 agosto 1939 l'11\u00aa Armata giapponese, comandata dal tenente generale Yasuji Okamura, si prepar\u00f2 a un'estesa campagna nei territori a sud dello Yangtze, area vasta 250 chilometri e compresa tra i pi\u00f9 piccoli fiumi Xinjiang e fiume Gan. All'inizio di settembre il tenente generale Toshiz\u014d Nishio, comandante in capo della cosiddetta \"Armata di spedizione in Cina\", e il tenente generale Seishir\u014d Itagaki, suo capo di stato maggiore, avevano ormai steso i piani dettagliati dell'attacco e dettero il via all'offensiva per occupare Changsha, la capitale della provincia di Hunan e nodo ferroviario di rilevanza strategica; la sua conquista avrebbe infatti significato il controllo dell'arteria per raggiungere Chongqing, la capitale della Repubblica nazionalista dopo la caduta di Pechino. Il piano prevedeva che la 101\u00aa e la 106\u00aa Divisione fanteria si schierassero sulla riva occidentale del fiume Gan, nello Jiangxi settentrionale, mentre la 3\u00aa, 6\u00aa, 13\u00aa e 33\u00aa Divisione fanteria marciassero verso sud dall'Hubei meridionale all'Hunan settentrionale.\nGli alti comandi giapponesi di Tokyo avevano autorizzato questa offensiva dopo che, nelle steppe orientali della Mongolia, l'Armata del Kwantung aveva subito una secca sconfitta a Nomonhan; inoltre, quasi in contemporanea, il governo nipponico aveva appreso della ratifica tra Unione Sovietica e Germania (alla quale era legato mediante il patto anticomintern) del patto Molotov-Ribbentrop. Una vittoria contro i cinesi avrebbe quindi ripristinato il morale. Inoltre l'invasione tedesca della Polonia il 1\u00ba settembre diede un'ulteriore motivazione ai giapponesi per schiacciare la volont\u00e0 di resistenza del generale Chiang Kai-shek ed estendere l'influenza del governo fantoccio di Wang Jingwei alla Cina centrale.\nIn totale le forze riunite dall'esercito imperiale per occupare la citt\u00e0 ammontavano a circa uomini. Le forze cinesi, guidate dal generale Xue Yue, si disposero per frenare la colonna nemica nello Jiangxi settentrionale e circondare le truppe giapponesi sull'asse di avanzata meridionale.\nSvolgimento della battaglia.\nLa notte del 14 settembre 1939 la 106\u00aa Divisione del tenente generale Ryotar\u014d Nakai si spinse verso ovest calando da Fengxin (nello Jiangxi) contro la 184\u00aa Divisione fanteria cinese del generale Wan Baobang (appartenente al LX Corpo d'armata): dopo aspri combattimenti questi fu costretto ad abbandonare Gao'an, lasciando liberi i reparti giapponesi di investire, verso nord-ovest, i centri di Sandu, Ganfang e Xiushui. In coordinamento con Nakai, la 33\u00aa Divisione del tenente generale Shigetar\u014d Amakasu premette da sud sul 15\u00ba Gruppo d'armate al comando del generale Guan Linzheng. Il 17 settembre, dopo questi due attacchi preliminari, i giapponesi fecero scattare l'offensiva vera e propria: dalle localit\u00e0 occupate del Jiangxi, la 101\u00aa (tenente generale Masatoshi Ken'ichi) e la 106\u00aa Divisione marciarono verso ovest in direzione di Changsha; al contempo la 3\u00aa (tenente generale Shin'ichi Fujita), la 6\u00aa (tenente generale Shir\u014d Inaba), la 13\u00aa (tenente generale Shizuichi Tanaka) e la 33\u00aa Divisione dettero avvio alla penetrazione in forze nella porzione settentrionale dell'Hunan, cercando cos\u00ec di dividere le forze cinesi. Tuttavia le truppe nipponiche crearono un saliente eccessivamente allungato verso ovest e subirono nel corso della giornata contrattacchi da sud e da nord, che in ultimo li costrinsero a ripiegare verso le posizioni di partenza.\nIl 19 settembre le forze giapponesi investirono posizioni difensive cinesi lungo il fiume Xinqiang e fecero uso di armi chimiche (nonostante l'Impero nipponico avesse firmato la convenzione di Ginevra che ne vietava l'utilizzo). L'esercito nazionalista resistette e riusc\u00ec anche a recuperare la cittadina di Cunqianjie; quindi il LXXIV Corpo d'armata (51\u00aa, 57\u00aa, 58\u00aa Divisione fanteria) del generale Wang Yaowu e il XXXII Corpo (139\u00aa, 141\u00aa Divisione fanteria) del generale Song Ketang condussero un riuscito contrattacco e riconquistarono Gao'an il 22.\nIl giorno seguenti i reparti imperiali ripresero l'iniziativa e respinsero i cinesi dalla zona del fiume Xinqiang: sfruttando lo slancio, la 6\u00aa e 13\u00aa Divisione attraversarono il fiume appoggiate dal fuoco di artiglieria e avanzarono verso sud, seguendo il fiume Miluo. Allo scopo di accerchiare le forze nazionaliste, la marina fece approdare a est di Changsha nuclei delle forze speciali da sbarco stanziate a Shanghai e una parte della 3\u00aa Divisione fanteria. In questo modo Changsha fu circondata su tre lati. Scoppiarono subito pesanti combattimenti e i cinesi iniziarono a ripiegare verso sud: questa manovra era intenzionale e serviva ad attirare le truppe avversarie, mentre battaglioni di rinforzo accorrevano da est e ovest. Entro il 29 settembre, comunque, gli uomini della 6\u00aa Divisione giapponese avevano raggiunto la periferia di Changsha; il prezzo pagato in termini di morti e feriti era per\u00f2 stato rilevante per tutte le divisioni nipponiche (si stima un totale di oltre uomini), che inoltre cominciavano ad avere le linee di comunicazione e rifornimento troppo esposte e facilmente recidibili: i generali Nishio e Itagaki, pur riconoscendo che la vittoria era vicina, decisero infine di far arretrare il fronte dietro il fiume Laodao. A questo punto il comandante del gruppo d'armate cinesi, il generale Guan Linzheng, emise rapidamente ordini al LII e al LXXIII Corpo d'armata perch\u00e9 inseguissero le forze giapponesi in ripiegamento sul fiume Miluo. Il generale Xue Yue, radunati uomini e artiglieria, ordin\u00f2 un contrattacco generale il 3 ottobre, che agganci\u00f2 le truppe imperiali a sud di Chongyang e Yueyang.\nIl 5 ottobre, nel corso dei duri scontri, un aereo nipponico fu abbattuto dal fuoco cinese e i soldati nazionalisti accorsi sul luogo dello schianto rinvennero importanti documenti, gli ordini diffusi dal generale Okamura riguardo alla cessazione dell'offensiva su Changsha. Quello stesso giorno la 23\u00aa Divisione fanteria cinese fu capace di raggiungere un tratto di costa, assaltare di sorpresa il porto di Yingtian e danneggiare diverse delle unit\u00e0 navali giapponesi che l\u00ec erano ancorate. A partire dal 6 ottobre le decimate truppe nipponiche iniziarono a lasciare il terreno occupato e ripiegarono verso nord ed est, tallonati dalle pur provate divisioni cinesi; tra esse si distinse la 195\u00aa Divisione fanteria del LII Corpo d'armata, che impegn\u00f2 le retroguardie nemiche sul fiume Xinqiang per riconquistare le posizioni nazionaliste precedenti all'offensiva. Di notte i cinesi lanciarono inoltre rapide puntate su Xitang e Yaolin.\nIl 10 ottobre la linea del fronte era tornata pressappoco quella di settembre: l'esercito del generale Chiang Kai-shek aveva completamente recuperato le regioni settentrionali della provincia di Hunan, la porzione meridionale dell'Hubei e il territorio settentrionale dello Jiangxi.\nConclusione.\nChangsha fu la prima grande citt\u00e0 cinese che non cadde di fronte all'offensiva giapponese. Il comandante della difesa della citt\u00e0, il generale Xue Yue, un diplomato dell'Accademia militare di Whampoa e fedele al dittatore Chiang Kai-shek, guadagn\u00f2 grande prestigio dalla vittoria difensiva presso Changsha. Il possesso della citt\u00e0 imped\u00ec all'esercito imperiale giapponese di consolidare l'occupazione nella Cina meridionale e di minacciare via terra la capitale Chongqing."}
{"id": "5773273", "revid": "1924342", "url": "https://it.wikipedia.org/wiki?curid=5773273", "title": "Jane Zhang", "text": "Diviene famosa nel 2005 dopo essersi posizionata terza nel talent show cinese \"Super Girl\". Durante la competizione si distingue per aver cantato in inglese, spagnolo, cantonese e cinese mandarino, e per il suo particolare registro di fischio che la contraddistingue con il soprannome di \"Principessa Delfino\".\nIl suo album di debutto, intitolato \"The One\", nasce per mezzo dei produttori statunitensi Craig Williams e Reid Hyams. Il suo album successivo, \"Update\", si allontana dal mandopop per combinare elementi di R&amp;B e jazz. Zhang, insieme ad artisti come gli U2, Madonna, i Pink Floyd e i Green Day, partecipa al concerto del World Peace One per la sensibilizzazione verso la pace mondiale e raccogliere fondi per scopi umanitari.\nBiografia.\nPrimi anni.\nJane Zhang nasce a Chengdu, in provincia di Sichuan, dove il padre lavora come macchinista per una ditta di trasporti, mentre la madre come impiegata d'ufficio. Tuttavia, all'et\u00e0 di 13 anni, i suoi genitori divorziano e due anni dopo muore il padre. Questo fatto la costringe a lavorare oltre a frequentare la scuola: inizia a cantare in un pub locale, mentre lo zio suona gli accompagnamenti.\nDurante queste esibizioni, Zhang entra in contatto con una grande variet\u00e0 di generi musicali, sviluppando una propensione verso la musica country americana e artisti pop occidentali come Mariah Carey e Christina Aguilera. Poich\u00e9 Zhang non poteva permettersi i propri lettori musicali, era solita prenderli in prestito dai compagni di classe, e risparmiare i soldi del pranzo per comprarsi le cassette. Dopo essersi diplomata al college, frequenta l'Universit\u00e0 di Sichuan dove studia lingue straniere per la specializzazione in inglese; la abbandona nel 2005 per partecipare al talent show \"Super Girl\".\n2005: \"Super Girl\".\nNel 2005 Zhang partecipa alle audizioni a Chengdu del talent show \"Super Girl\", l'equivalente cinese del franchise di \"Idol\", ma unicamente destinato a concorrenti di genere femminile. Superati i round preliminari nella sua regione, entra nella competizione nazionale insieme a Li Yuchun e He Jie.\nDurante la trasmissione, acquisisce un nutrito gruppo di ammiratori i cui membri si denominano \"Liang Fen\" (\u51c9\u7c89), una frase che combina la pronuncia cinese del suo nome e la parola inglese \"fan\". Zhang dimostra le sue abilit\u00e0 nel cantare in lingue straniere come con i brani di \"I Still Believe\", \"What's Up?\", \"Beautiful\", e \"Don't Cry for Me, Argentina\". Nonostante grande apprezzamento da parte dei critici, non risulta la pi\u00f9 popolare tra il pubblico giovanile. Infatti alla finale riceve 1.3 milioni di voti via SMS e, di conseguenza, si piazza terza, dietro a Li Yuchun e Zhou Bichang.\n2006: \"The One\".\nDopo la fine della competizione, Zhang \u00e8 invitata all'Universit\u00e0 di Sichuan, sua alma mater, per la settimana di orientamento a settembre, dove si esibisce con la propria versione di \"Any Man of Mine\" di Shania Twain. Il 26 settembre 2015 diventa il primo concorrente di \"Super Girl\" ad ottenere un proprio concerto, a cui partecipano numerose celebrit\u00e0 tra le quali i presentatori Huang Jianxiang e Zeeng Zimo, e il cantante taiwanese Sky Wu. Zhang inoltre firma un contratto con la rete televisiva CCTV per interpretare un ruolo secondario in \"The Song of the Movie\", uno spettacolo musicale prodotto dal musicista pop taiwanese Jonathan Lee. Anche personalit\u00e0 come Harlem Yu e Yuan Quan partecipano al musical, che apre a Pechino il dicembre 2005 e in seguito a Hong Kong.\nIl 9 gennaio 2006, viene pubblicato il suo primo EP, \"Jane.Love\", con un budget di 2 milioni di yuan. Contiene sei tracce: 3 canzoni e 3 brani instrumentali e vende oltre 210.000 copie in Cina. Nella classifica delle 100 Celebrit\u00e0 Cinesi di \"Forbes\", Zhang si piazza al cinquantacinquesimo posto.\nIl suo album di debutto, \"The One\", \u00e8 pubblicato l'11 ottobre 2006, il giorno del suo ventiduesimo compleanno. Durante la produzione, Zhang si \u00e8 recata negli Stati Uniti per collaborare con i produttori discografici Craig Williams e Reid Hyams, gli stessi di C\u00e9line Dion e R. Kelly. \"The One\" contiene 10 brani, tre dei quali in inglese.\nCanta inoltre brani per le colonne sonore di diversi film o serie TV, come \"Only for Love\" per \"The Banquet\" e \"Unparalled in the World\" per \"The Return of the Condor Heroes\", che raggiungono le classifiche cinesi. In particolare, \"Only for Love\", creata insieme al pianista cinese Lang Lang, \u00e8 candidata a Miglior canzone originale per film agli Hong Kong Film Awards del 2007.\n2007: \"Update\".\nNel febbraio del 2007, viene invitata dal World Peace One (WP1) a far parte del centinaio di artisti e band musicali per registrare il brano \"Give Your Love\", un progetto che punta a promuovere la sensibilizzazione della povert\u00e0 nei paesi del Terzo Mondo. Zhang \u00e8 l'unica cantante asiatica a ricevere l'invito.\nZhang si esibisce al suo primo concerto nordamericano il 31 marzo 2007 a Pasadena in California. Anche il noto musicista giapponese Kitar\u014d e Gavin Christopher partecipano al concerto, cantando insieme a Zhang \"I'll Be There\".\nIl 28 luglio 2007 tiene un concerto a Pechino dove canta brani da \"The One\" e dal suo prossimo album, \"Update\", oltre a \"Right Here Waiting\" di Richard Marx e \"Listen\" di Beyonc\u00e9 Knowles. Il 2 agosto 2007 viene pubblicato il suo secondo album, \"Update,\" il cui nome rappresenta la crescita dell'artista rispetto a \"The One\". Le canzoni abbandonano il genere mandopop per combinare elementi di R&amp;B e jazz. Una delle tracce, \"We Are Together,\" viene prodotta dal progetto United Nations Children's Fund.\nZhang viene invitata, insieme ad altri 130 rinomati artisti cinesi, quali Elva Hsiao, Joey Yung, Alan Tam, Wang Feng, Eason Chan, Hacken Lee e Jackie Chan, per registrare \"We Are Ready\" nel luglio 2007 come conto alla rovescia delle Olimpiadi a Pechino 2008. Pubblicato il 2 agosto, il brano \u00e8 composto da Peter Kam e Keith Chan e richiesto dalla Beijing Organizing Committee. L'8 agosto, tutti gli artisti si sono riuniti in piazza Tiananmen per esibirsi dal vivo. Inoltre Zhang, insieme a Wang Leehom, Stefanie Sun e Wang Feng, registrano il tema ufficiale per la staffetta della torcia olimpica, \"Light the Passion, Share the Dream\".\nZhang canta il brano \"Hu\u00e0 X\u012bn\" (\"\u756b\u5fc3\"; \"Painted Heart\") per la colonna sonora del film \"Painted Skin\" (\"\u756b\u76ae\").\nL'8 dicembre 2007, Zhang si esibisce dal vivo nella sua citt\u00e0 natale, Chengdu con canzoni dei suoi due album e del nuovo EP pubblicato, \"Dear Jane\". Inoltre canta per la locandina promozionale del turismo a Chengdu, con il brano \"I Love This City\".\n2009: \"Jane@Music\".\n\"Jane@Music\", il terzo album di Zhang, \u00e8 pubblicato il gennaio del 2009. Ha collaborato con l'artista taiwanese Wang Leehom nel duetto \"Heart Beat\".\nZhang debutta nel panorama musicale televisivo statunitense l'11 maggio 2009 a \"The Oprah Winfrey Show\".\n2010: \"Believe in Jane\".\n\"Believe in Jane\", quarto album di Zhang, viene pubblicato nel febbraio 2010. Si esibisce al primo New York China Film Festival annuale, dove vince il premio per Artista cinese pi\u00f9 popolare. In seguito rappresenta la Cina al \"7th Asia Song Festival\" in Corea e si incontra con i suoi fan a Singapore nel settembre 2010. In agosto, inizia il proprio Believe in Jane tour con concerti a Pechino, Shanghai, Chengdu e Tianjin. Jane si esibisce con \"I Believe\" e \"The Only\" al matrimonio della coppia di pattinatrici sul ghiaccio olimpionica Shen Xue e Zhao Hongbo.\nEssendo ambasciatrice della Coca-Cola in Cina, collabora con K'naan e Jacky Cheung nella versione cinese di \"Wavin' Flag\" per il tour promozionale della World Cup 2010 della Coca-Cola all'Expo 2010 a Shanghai l'8 maggio 2010.\nJane Zhang vince il titolo di Vegetariana pi\u00f9 sexy dell'Asia nel 2010 da parte della PETA-Asia Pacific.\n2015: \"Terminator Genisys\".\nZhang pubblica altri due album, \"Reform\" nel 2011 e \"The Seventh Sense\" nel 2014, oltre ad un album live, \"Listen to Jane Z Live\", nel 2012 e un altro EP, \"Grateful\", nel 2013.\nNel 2015, Zhang contribuisce ad un brano della colonna sonora del film fantascientifico statunitense \"Terminator Genisys\" insieme all'artista hip hop Big Sean, intitolato \"Fighting Shadows\".\nAgli MTV Europe Music Awards 2015 tenutisi a Milano vince il premio per Miglior artista asiatico, per cui era stata candidata altre due volte nel 2011 e nel 2013."}
{"id": "5773275", "revid": "2036605", "url": "https://it.wikipedia.org/wiki?curid=5773275", "title": "Battaglia di Petilia", "text": "La battaglia di Petilia fu combattuta nel 71 a.C. nel corso della Terza guerra servile, la rivolta di gladiatori e schiavi capeggiata da Spartaco. Nel corso di essa i Romani vennero sconfitti dalle truppe ribelli, anche se poco dopo questi ultimi vennero sconfitti a loro volta, definitivamente."}
{"id": "5773283", "revid": "767487", "url": "https://it.wikipedia.org/wiki?curid=5773283", "title": "Giuseppe Mazzei (pittore)", "text": "Biografia.\nGiuseppe Mazzei nacque il 12 febbraio 1867 a Portoferraio da Luigi Mazzei ed Elisabetta Del Borgia. La famiglia possedeva un'azienda di commercio vinicolo all'isola d'Elba e Genova. Giuseppe inizi\u00f2 a frequentare le scuole elementari ad Orbetello, per poi trasferirsi a Genova. \nLa famiglia trascorse i periodi di vacanza all'Elba; nell'estate 1880, in occasione di un soggiorno a Poggio con escursioni sul Monte Capanne, il giovane Giuseppe incontr\u00f2 Telemaco Signorini, il quale incoraggi\u00f2 il padre Luigi ad iscrivere il figlio all'Accademia di Belle Arti di Genova. Sempre a Poggio strinse amicizia con l'onorevole Pilade Del Buono, che vi possedeva la propria villa. \nNel 1893 entr\u00f2 a far parte della \"Famiglia Artistica Genovese\", dove si incontr\u00f2 con numerosi artisti tra cui Plinio Nomellini. Successivamente, nel 1915 fu nominato Professore Accademico di Merito nella classe di Pittura dell'Accademia Ligustica di Belle Arti, mentre nel 1919 consegu\u00ec un diploma all\"'Esposizione della Vittoria\" di Genova. Mor\u00ec nel 1944 a Fiume, dove si era trasferito presso il figlio Leo durante la seconda guerra mondiale, e fu sepolto nel cimitero di Kosala.\nEsposizioni.\nNel 1893 a Genova espose \"Arrivo del Savoia nel porto di Genova per le Feste Colombiane\". Sempre nel 1893 vinse un concorso con il quadro \"Lavoratore del porto di Genova\" (\"U camallu\"). Nel 1901 espose Biennale di Venezia il pastello \"Convalescente\". Nel 1906 e 1910, a Buenos Aires, espose \"Sopra l'amaca\" e \"Piccola pesca\". Nel 1931, a Poggio, realizz\u00f2 il pastello \"Societ\u00e0 di Mutuo Soccorso e Fratellanza Poggese\". Nel 1938 partecip\u00f2 alla mostra \"Pittori Liguri dell'800\" con il ritratto \"Mia moglie con i figli\"."}
{"id": "5773293", "revid": "1543377", "url": "https://it.wikipedia.org/wiki?curid=5773293", "title": "Sak'art'velos sanapiro dats'va", "text": "La Guardia costiera georgiana (georgiano: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e1\u10d0\u10dc\u10d0\u10de\u10d8\u10e0\u10dd \u10d3\u10d0\u10ea\u10d5\u10d0; translitterato: \"Sak\u2019art\u2019velos sanapiro dats\u2019va\"), internazionalmente nota come Georgian Coast Guard \u00e8 la componente navale della Polizia di frontiera della Georgia ed \u00e8 responsabile della protezione marittima dei 310 chilometri di costa e delle acque territoriali della Georgia. i compiti primari sono la protezione delle acque territoriali, della protezione dell'ambiente marino dall'inquinamento, la ricerca e soccorso in mare, la sicurezza dei porti e la difesa marittima. Nel 2009 la Guardia costiera georgiana ha assorbito la Marina militare georgiana.\nLa Marina militare georgiana (georgiano: \u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10e1\u10d0\u10db\u10ee\u10d4\u10d3\u10e0\u10dd \u10e1\u10d0\u10d6\u10e6\u10d5\u10d0\u10dd \u10eb\u10d0\u10da\u10d4\u10d1\u10d8; translitterato: \"Sak'art'velos samkhedro-sazghvao dzalebi\"), internazionalmente nota come Georgian Navy, \u00e8 stata la componente marittima delle forze armate georgiane ed ha operato alle dipendenze del ministero della difesa georgiano dal 1990, durante la dissoluzione dell'Unione Sovietica, fino al 2009, anno in cui \u00e8 stata fusa con la Guardia costiera georgiana la quale ha mantenuto la bandiera di guerra di quella che era la Marina militare georgiana e posta alle dipendenze del Ministero degli affari interni.\nL'operativit\u00e0 reale della Marina Georgiana fin\u00ec con la Seconda guerra in Ossezia del Sud del 2008 nella quale la Russia praticamente annull\u00f2 la piccola marina georgiana.\nStoria.\nNonostante la sua posizione geografica che ne ha sempre fatto lungo le coste del Mar Nero una importante approdo per il commercio marittimo, la Georgia non ha mai realmente posseduto una flotta di considerevoli dimensioni. Il primo tentativo di costruire una moderna marina fu di breve durata con la Repubblica Democratica di Georgia dal 1918 al 1921, quando la Georgia venne occupata dall'Armata Rossa diventando una delle repubbliche sovietiche. Nel 1990 le coste della Georgia erano controllate dalla 184\u00aa brigata costiera della Flotta del Mar Nero della Marina Sovietica di base a Poti. Basi pi\u00f9 piccole si trovavano a Ochamchire, Batumi, Anaklia e Sukhumi. Dopo la dissoluzione dell'Unione Sovietica, la 184\u00aa brigata venne completamente ritirata dalla Georgia nel 1992, lasciando solo sei imbarcazioni, tuttavia, le guardie di frontiera russe hanno continuato a pattugliare le coste della Georgia fino al 1998.\nMarina militare georgiana.\nNel febbraio 1990, il Consiglio dei Ministri della Georgia ha decretato la costituzione di una commissione ad hoc per la costituzione di forze armate autonome. Uno dei suoi gruppi, guidati dal Capitano di 1\u00b0 rango Alexander Javakhishvili, ex comandante di un sottomarino nucleare sovietico, venne incaricato per la costruzione di una marina. Dopo la dissoluzione dell'Unione Sovietica, la Georgia, non essendo membro di CSI in quel momento, non prese parte nel gennaio 1992 ai negoziati russo-ucraini per la spartizione della Flotta del Mar Nero. In tal modo, quando scoppi\u00f2 la guerra georgiano-abcasa nel 1992, la Georgia non aveva una forza navale ed un efficace sistema di difesa. Le uniche due importanti operazioni navali durante la guerra furono nell'agosto 1992 l'evacuazione di 173 donne e bambini da Bichvinta (Pitsunda) e la distruzione, nell'aprile 1993 di un campo di addestramento pro-abkhazo del signore della guerra ceceno \u0160amil Basaev a Gudauta. Il 7 luglio 1993, giorno in cui il dragamine georgiano Gantiadi al comando di Shukri Kopaliani, durante un pattugliamento al largo di Tamysh, riporto una vittoria su diverse imbarcazioni dei separatisti dell'Abkhazia e il 7 luglio da allora viene celebrato come il Giorno della marina georgiana.\nLa costruzione della marina ha avuto inizio con l'allestimento di piccole imbarcazioni con armamento di piccolo calibro con cannoni antiaerei e mitragliatrici. Nel 1996, la Georgia ha ripreso le sue richieste sull'assegnazione di una parte di imbarcazioni ex-sovietiche della Flotta del Mar Nero, e il rifiuto russo di assegnare alla Georgia una parte della ex-Marina sovietica \u00e8 diventato un altro pomo della discordia nel progressivo deterioramento delle relazioni georgiano-russe. In tale occasione l'Ucraina ha appoggiato le richieste di Tbilisi, cedendo alcune motovedette alla Marina georgiana e curando l'addestramento equipaggi georgiani, ma nella trattativa non vennero incluse le navi in precedenza di base a Poti.\nLa Georgia \u00e8 stato uno dei fondatori della BLACKSEAFOR.\nAlla fine degli anni novanta, la Georgia, con l'aiuto dei paesi membri della NATO, soprattutto Turchia e Grecia, \u00e8 riuscita a costruire una piccola forza navale, ma la marina georgiana \u00e8 rimasta tuttavia la componente pi\u00f9 debole delle forze armate georgiane, senza una dottrina operativa chiara e senza le risorse necessarie per la manutenzione delle unit\u00e0 navali o per condurre missioni di addestramento.\nDopo il conflitto con la Russia del 2008, in cui la Georgia riport\u00f2 la distruzione della maggior parte delle sue forze navali, \u00e8 stato deciso di fondere la Marina georgiana con la Guardia Costiera della Georgia.\nGuardia costiera georgiana.\nLa Guardia costiera georgiana, che fa parte della Polizia di frontiera ed \u00e8 alle dipendenze del Ministero dell'Interno, si \u00e8 sviluppata rapidamente diventando oggi una delle forze pi\u00f9 efficaci della Georgia. La formazione della Guardia Costiera \u00e8 iniziata nel 1998 quando \u00e8 stata istituita la 1\u00aa Divisione navale della Polizia di frontiera. Allo stesso tempo vennero istituite la 1\u00aa e la 2\u00aa Divisione navale nei porti di Poti e Batumi. La struttura di comando ha fatto di queste unit\u00e0 un elemento militare aggiuntivo della Guardia di frontiera, ma senza una chiara esperienza marittima.\nIl 16 luglio 1998 la 1\u00aa Divisione Navale della Polizia di frontiera ha iniziato il pattugliamento del confine marittimo della Georgia. Le imbarcazioni erano state donati da Ucraina e Turchia, in varie condizioni di navigabilit\u00e0. Il giorno della Guardia costiera georgiana viene celebrato il 16 luglio di ogni anno.\nIl supporto immediato per lo sviluppo della Guardia Costiera \u00e8 avvenuto attraverso il Programma di assistenza statunitense Georgia Border Security and Law Enforcement (GBSLE), gestito dal Servizio doganale degli Stati Uniti, con il coinvolgimento della Guardia Costiera degli Stati Uniti. Il personale marittimo georgiano avevano cominciato a frequentare le scuole di formazione tecnica negli Stati Uniti nel 1997, un'iniziativa che venne successivamente ampliata. Il primo progetto di assistenza di infrastrutture da completare \u00e8 stata la stazione radar di sorveglianza al capolinea dell'oleodotto Supsa nel 1999.\nLa Guardia Costiera degli Stati Uniti ha schierato del suo personale per la formazione a lungo termine in Georgia nel 1998, con sede a Poti. Nei successivi cinque anni il personale ha offerto la formazione, il tutoraggio e la manutenzione per il personale e le infrastrutture della Guardia costiera georgiana. Gli Stati Uniti hanno fornito alla Georgia due SeaArks da 40 piedi e due cutter Classe Point arrivati in Georgia nel 2000 e nel 2002, diventate le unit\u00e0 di punta della Guardia costiera georgiana. I due cutter Classe Point, ribattezzati Tsotne Dadiani (P210) e General Mazniashvili (P211), hanno creato un Know-how che \u00e8 tornato utile quando la Georgia ha iniziato a sviluppare e acquisire nuove imbarcazioni nel 2007 e 2008. Un secondo radar costiero \u00e8 stato installato a Poti nel 2002 e aggiungendosi alla stazione radar di sorveglianza di Supsa forniva la copertura delle acque territoriali dalla regione dell'Abkhazia alla regione dell'Agiaria.\nInizialmente la forza navale era solo un elemento della guardia di frontiera, ma data l'importanza dei compiti nel 2002 venne avviato un processo di riforma per la creazione di una vera e propria Guardia Costiera.\nIspirandosi al modello degli Stati Uniti, e sostenuto dalla GBSLE Maritime Advisor e da colleghi georgiani, il Capitano di 3\u00b0 rango georgiano Ramazi Papidze ha realizzato una Guardia Costiera funzionale sviluppando una struttura all'interno del Dipartimento per la Guardia di frontiera, con una Direzione Operativa per la condotta delle forze operative e una Direzione Amministrazione per la Gestione delle Risorse. Il servizio ebbe un bilancio indipendente e responsabilit\u00e0 autonoma per lo svolgimento delle sue missioni.\nLa Guardia Costiera Georgiana fa parte della BLACKSEAFOR."}
{"id": "5773295", "revid": "999533", "url": "https://it.wikipedia.org/wiki?curid=5773295", "title": "Geotrogus genei", "text": "Geotrogus genei () \u00e8 un coleottero appartenente alla famiglia degli scarabeidi (sottofamiglia Melolonthinae).\nDescrizione.\nAdulto.\nGli adulti di questo coleottero sono di color marroncino chiaro. La parte superiore del corpo \u00e8 piuttosto lucida e costellata da migliaia di minuscoli puntini. Le sue dimensioni si aggirano attorno ai 20\u00a0mm. I maschi presentano dei ciuffi sulle antenne, che permettono di distinguerli dalle femmine. Nella parte inferiore del corpo si nota una folta peluria.\nLarva.\nLe larve sono della tipica a forma a \"C\", di un colore biancastro. La testa (dove si trovano le poderose mandibole) e le zampe sono chitinose e di color arancione, mentre lungo i fianchi vi sono una serie di forellini chitinosi atti alla respirazione. Lungo tutto il corpo della larva si pu\u00f2 notare una peluria molto rarefatta, pi\u00f9 accentuata in prossimit\u00e0 dell'addome.\nBiologia.\nAdulto.\nGli adulti sono di abitudini notturne, infatti non li si pu\u00f2 reperire di giorno. Ma la principale particolarit\u00e0 di questo coleottero \u00e8 il periodo di apparizione: essi appaiono infatti in inverno, a differenza della stragrande maggioranza degli scarabeidi.\nDistribuzione e habitat.\nL'areale di questo scarabeide \u00e8 ristretto alla Corsica, alla Sardegna e all'arcipelago Toscano."}
{"id": "5773298", "revid": "256896", "url": "https://it.wikipedia.org/wiki?curid=5773298", "title": "Distretto di Bollate", "text": "Il distretto di Bollate era il nome di un distretto progettato dal governo giacobino della Repubblica Cisalpina nel dipartimento d'Olona. Nella sua versione originale, molti enti simili, non trov\u00f2 piena applicazione a causa del caotico periodo rivoluzionario in cui fu ideato, e venne soppresso dopo solo un anno a causa di nuovi rivolgimenti politici. Nella successiva ideazione non sopravvisse invece pi\u00f9 di tre anni.\nStoria.\nLa Costituzione della Repubblica Cisalpina progetto un nuovo ordinamento degli enti locali lombardi, partendo dal presupposto di una nuova geografia basata su una razionalizzazione illuministica anzich\u00e9 sui retaggi di secoli di storia. La funzione dei distretti, che andavano a sostituire l'istituto plurisecolare della pieve, sarebbe divenuto quello di svolgere le pi\u00f9 alte funzioni municipali nelle aree di notevole parcellizzazione comunale.\nNell'area alto milanese, quella che era stata la Pieve di Bollate venne ampliata con la zona nordoccidentale dell'ex Pieve di Bruzzano e con buona parte di quell'area della vecchia Pieve di Trenno che era stata religiosamente autonoma come Pieve di Rho. Il distretto venne classificato col numero 3.\nDefinito dalla legge 6 germinale anno VI, l'ente non riusc\u00ec ad avere una vera applicazione, poich\u00e9 pochi mesi dopo il golpe militare rivers\u00f2 il governo giacobino sostituendolo con uno pi\u00f9 conservatore e finalizzato ad ottenere risparmi per la guerra. Il distretto di Bollate, ritenuto troppo piccolo, venne subito ridefinito a favore di una circoscrizione pi\u00f9 ampia.\nTerritorio.\nIl territorio originale del distretto era cos\u00ec suddiviso:\nIl secondo distretto.\nIl nuovo direttorio pi\u00f9 conservatore insediato a Milano dall'Arm\u00e9e ridefin\u00ec i distretti in maniera pi\u00f9 ampia in modo da risparmiare sui costi di gestione. Il nuovo distretto di Bollate della legge 5 vendemmiale anno VII, il numero 32 del dipartimento con 12.500 abitanti, annesse quasi tutta la parte del soppresso Distretto di Sesto San Giovanni che aveva fatto parte della Pieve di Bruzzano tranne Crescenzago, mentre venne revocata l'idea di inglobargli i comuni provenienti dall'ex Pieve di Rho. Completava il quadro Cassina Amata.\nLa piena entrata a regime dell'ente, al cui capo fu posto un commissario distrettuale, fu interrotta dopo solo un anno dall'invasione austriaca. Anche dopo la rivincita francese, i vecchi distretti vennero considerati non pi\u00f9 necessari come livello di autogoverno locale, e la nuova compartimentazione del 1801 non li previde pi\u00f9."}
{"id": "5773299", "revid": "1318658", "url": "https://it.wikipedia.org/wiki?curid=5773299", "title": "Organi della chiesa di San Rocco a Parigi", "text": "Gli organi della chiesa di San Rocco a Parigi sono tre strumenti storici:\nStoria.\nLa chiesa di San Rocco venne costruita a pi\u00f9 riprese tra il 1653 e la prima met\u00e0 del secolo successivo in luogo di un edificio precedente.\nIl primo organo della chiesa fu quello gi\u00e0 esistente nel 1644 e proveniente dall'edificio antico. Nel 1750 fu commissionato a Fran\u00e7ois-Henri Lesclop un nuovo e pi\u00f9 grande strumento, con 34 registri su quattro manuali e pedale; nel 1751 iniziarono i lavori per la fastosa cassa lignea in stile barocco, terminata nel 1754, due anni prima della parte strumentale, la cui realizzazione pass\u00f2 nelle mani di Louis-Alexandre Clicquot nel 1752, anno della morte di Lesclop. Venne fin da subito considerato uno dei migliori organi della citt\u00e0 di Parigi. Un primo intervento di modifica venne effettuato nel 1769 da Fran\u00e7ois-Henri Clicquot, il quale fra le altre cose aggiunse dei registri (portando il numero delle canne a 2795) e rifece i somieri.\nNel corso della Rivoluzione francese, lo strumento sub\u00ec ingenti danni: pi\u00f9 di 1400 canne metalliche, infatti, vennero razziate per farne armi, rendendo l'organo inservibile. In vista della riapertura al culto della chiesa (1805), il parroco Claude Marduel si adoper\u00f2 per rimpiazzare gli elementi mancanti con quelli di altri strumenti; l'organaro Pierre Dallery, incaricato dello strumento, riusc\u00ec a renderlo di nuovo utilizzabile attingendo agli organi della cappella dell'\u00c9cole militaire e della chiesa del convento degli agostiniani scalzi. Nel 1820, il figlio Pierre-Fran\u00e7ois ampli\u00f2 lo strumento installando nuovi registri ed aumentando l'estensione della pedaliera.\nNel 1830 John Abbey costru\u00ec per la cappella della Vergine uno strumento di modeste dimensioni, destinato all'accompagnamento del canto; nel 1845, Aristide Cavaill\u00e9-Coll realizz\u00f2 un organo a canne per il coro (\"opus 19\"), che rimaneggi\u00f2 nel 1865 (\"opus 275/258\"). Lo stesso organaro, tra il 1839 e il 1842 si era occupato di una radicale ricostruzione dell'organo maggiore secondo i nuovi canoni dell'epoca (\"opus 14\"), anche estendendo le tastiere a 54 note (\"Do\"-\"Fa\") e la pedaliera a 25 (\"Do\"-\"Do\"); interverr\u00e0 nuovamente sullo strumento nel 1859 e nel 1881 (\"opus 490\") operando alcune modifiche.\nJoseph Merklin restaur\u00f2 l'organo maggiore nel 1901, e Charles Mutin quello del coro nel 1913. Joseph Gutschenritter intervenne sul primo strumento nel 1927 e invert\u00ec l'ordine dei manuali \"R\u00e9cit expressiv\" e \"Bombarde\", portando quest'ultimo alla quarta tastiera e viceversa, e dotando il corpo espressivo di nuovi registri. Ulteriori registri vennero installati dallo stesso organaro tra il 1946 e il 1948 su richiesta di Pierre Cochereau. Negli anni 1991-1994, Jean Renaud, sotto la supervisione della \"Commission des Monuments Nationaux\", oper\u00f2 un radicale intervento di restauro, riportando l'organo maggiore allo stato dopo l'intervento di Aristide Cavaill\u00e9-Coll del 1881.\nIl 20 febbraio 1905 sono state dichiarate monumento storico di Francia sia la cassa dell'organo maggiore, sia quella dell'organo del coro; la parte strumentale del primo strumento lo \u00e8 dal 12 maggio 1981.\nOrgano maggiore.\nL'organo maggiore \u00e8 situato sulla cantoria in controfacciata, in muratura. Lo strumento \u00e8 a trasmissione integralmente meccanica con leva Barker, la quale pu\u00f2 essere inserita o disinserita dall'organista tramite un apposito pedaletto della consolle. Quest'ultima, recante la data della fine dell'intervento di Aristide Cavaill\u00e9-Coll del 1839-1842, \u00e8 a finestra, posta al centro della parete anteriore della cassa, e dispone di quattro tastiere di 54 note ciascuna (\"Do\"-\"Fa\") e pedaliera dritta di 30 note (\"Do\"-\"Fa\"); i registri sono azionati da pomelli ad estrazione, posti su pi\u00f9 colonne verticali ai lati dei manuali.\nLa cassa lignea \u00e8 in stile Luigi XV, opera dello scultore Fran\u00e7in Claude; le canne di mostra si alternano entro cinque tourelles (ove hanno bocche \"a scudo\") e quattro campate piatte (ove hanno bocche \"a mitria\"). Al centro della balaustra della cantoria, vi \u00e8 il corpo tergale, con tre tourelles.\nL'organo dispone di 53 registri per un totale di 2832 canne, ed ha la seguente disposizione fonica:\nOrgano del coro.\nIl secondo organo della chiesa \u00e8 situato in un unico corpo sotto la seconda arcata di destra del coro. A trasmissione integralmente meccanica, ha 12 registri. La sua consolle \u00e8 fissa e indipendente, posta davanti al corpo d'organo, tra gli stalli lignei; essa dispone di due manuali di 56 note ciascuna (\"Do\"-\"Sol\") e pedaliera dritta di 32 note, con i registri azionati da pomelli ad estrazione posti su pi\u00f9 file orizzontali ai lati dei manuali.\nLa cassa \u00e8 coeva allo strumento (1845) ed \u00e8 in stile neobarocco; in legno, presenta decorazioni a rilievo che ne impreziosiscono la superficie. Le canne di mostra sono poste entro un unico vano ad arco a tutto sesto (sormontato da una cimasa con canne non sonanti collocate entro un'apertura ovale) e due tourelles laterali; le bocche sono \"a scudo\".\nLa disposizione fonica \u00e8 la seguente:\nOrgano della cappella della Vergine.\nLa chiesa di San Rocco \u00e8 caratterizzata da una serie di cappelle assiali, delle quali la prima \u00e8 a pianta ellittica e dedicata alla Vergine Maria; l'ambiente \u00e8 frequentemente luogo di concerti e di rassegne di musica classica. L'organo della cappella della Vergine si articola in un unico corpo, posto a pavimento sotto l'arcata centrale di destra di comunicazione con il deambulatorio. Lo strumento \u00e8 integralmente a trasmissione meccanica e la sua consolle, di modeste dimensioni, dispone di un'unica tastiera di 53 note (\"Do\"-\"Mi\") e pedaliera di 17 (\"Do\"-\"Mi\"), priva di registri propri e costantemente unita al manuale; i 5 registri sono azionati da altrettanti pomelli posti su un'unica fila orizzontale al di sopra del manuale. Il materiale fonico \u00e8 integralmente racchiuso all'interno di una cassa lignea con portelle apribili sulla parte anteriore.\nDi seguito la disposizione fonica:"}
{"id": "5773302", "revid": "1305772", "url": "https://it.wikipedia.org/wiki?curid=5773302", "title": "Sara Renda", "text": "Il 15 dicembre 2015 \u00e8 stata nominata \u00e9toile dell'Op\u00e9ra National de Bordeaux, una delle pi\u00f9 giovani ballerine ad aver ottenuto questo riconoscimento.\nBiografia.\nSara \u00e8 originaria di Alcamo, nella provincia di Trapani, dove ha trascorso i primi anni: la madre \u00e8 un'insegnante di educazione fisica, ex campionessa di pattinaggio a rotelle, e il padre lavora al Ministero della giustizia. Ad appena tre anni di et\u00e0, la mamma l'ha iscritta alla scuola di danza di Annamaria Campanelli, poi \u00e8 passata al Teatro Massimo di Palermo, dove faceva parte della sezione \u201cPiccoli Danzatori\u201d.\nIn seguito, grazie a Marco Pierin, presente in giuria ad un concorso, a 11 anni ha sostenuto con successo l\u2019audizione all\u2019Accademia Teatro alla Scala di Milano, dove \u00e8 stata ammessa; si \u00e8 diplomata con il massimo dei voti, ma non essendo poi stata scelta per il corpo di ballo scaligero, si \u00e8 trasferita in Francia nel 2010.\nCarriera.\nNel settembre 2010 ha firmato un contratto con l'Op\u00e9ra National de Bordeaux, e dopo 4 anni, nel dicembre 2014 \u00e8 stata nominata prima ballerina, per poi essere promossa, appena un anno dopo e alla giovane et\u00e0 di 24 anni, \u00c9toile da Charles Jude, direttore della compagnia, e Thierry Fouchet direttore del teatro.\nPerformances.\nCome prima ballerina ha ballato in questi ruoli principali:\nCuriosit\u00e0.\nOltre alla danza, nel tempo libero Sara coltiva questi hobby:\nMeditazione, serie TV, cinema, viaggiare, ballo latino-americano\nIl 21 luglio 2017 Sara si \u00e8 sposata ad Alcamo con Riccardo Sardon\u00e8, attore e regista italiano."}
{"id": "5773303", "revid": "339392", "url": "https://it.wikipedia.org/wiki?curid=5773303", "title": "Georgian Navy", "text": ""}
{"id": "5773304", "revid": "339392", "url": "https://it.wikipedia.org/wiki?curid=5773304", "title": "Marina militare georgiana", "text": ""}
{"id": "5773326", "revid": "290023", "url": "https://it.wikipedia.org/wiki?curid=5773326", "title": "Un giorno dopo l'altro (brano musicale)", "text": "Un giorno dopo l'altro \u00e8 un brano musicale scritto dal cantautore italiano Luigi Tenco e pubblicato nel 1966.\nDescrizione.\nLa canzone \u00e8 stata utilizzata come sigla di apertura della seconda serie dello sceneggiato televisivo della RAI Le inchieste del commissario Maigret. Il brano era cantato nella versione in francese, tradotta da Jacques Chaumelle, intitolata \"Le temps file ses jours\" e cantata dallo stesso Tenco.\nIl brano, con l'arrangiamento di Ruggero Cini, fu inciso per la RCA Italiana nel 1966 come Lato B nel 45 giri Se sapessi come fai/Un giorno dopo l'altro. Inserito nell'LP Tenco del 1966.\nTenco ne incise anche una versione in spagnolo \"Un d\u00eda y otro d\u00eda\". Il brano infine fu tradotto in inglese da Earl Shuman, con il titolo \"One day is like another\", e fu incisa anche da Perry Como.\nReinterpretazioni.\nManagement e Ceroli.\nIl brano \u00e8 stato reinterpretato nel 2020 dal gruppo abruzzese Management e dal cantautore Ceroli come omaggio a Luigi Tenco in vista della settantesima edizione del Festival di Sanremo.\nAltre versioni.\nLa canzone \u00e8 stata eseguita da numerosi artisti.\nLetteratura.\nNel 2000 Carlo Lucarelli aveva pubblicato un romanzo, dove il testo della canzone \u00e8 citato pi\u00f9 volte nella narrazione, e ha lo stesso titolo del noto brano di Tenco."}
{"id": "5773341", "revid": "184755", "url": "https://it.wikipedia.org/wiki?curid=5773341", "title": "Vincenzo Cecchini", "text": "Biografia.\nUltimati gli studi inizia a lavorare come geometra presso l'impresa edile del padre, abbandonandola ben presto per iniziare a dipingere.\nEsordisce pubblicamente nel 1955 esponendo a Macerata al Premio Scipione e tra il 1958 e il 1960 a Firenze.\nNegli anni \u201960 si trasferisce a Roma con la famiglia, insegnando al Liceo Artistico di Latina e frequentando l'ambiente artistico e le gallerie romane, \"dove espone con i suoi coetanei Carmengloria Morales, Paolo Cotani, Carlo Cego, Claudio Verna opere il cui tema centrale \u00e8 una pittura autoreferente e di analisi sulle sue stesse 'possibilit\u00e0': un metodo artistico che Cecchini applicher\u00e0 negli anni successivi anche ai lavori che realizzer\u00e0 mixando fotografia e pittura\". In questi anni numerosissime sono le sue partecipazioni in mostre collettive in questo ambito in Italia (Rimini, Ancona, Bologna, Milano, Prato, Palermo, ecc.) ed all'estero (Ostenda, Lund).\nNegli anni \u201970 si moltiplicano le sue partecipazioni a mostre di pittura analitica e in questo ambito nel 1975 tiene la prima personale alla Galleria Peccolo di Livorno, che in quegli anni dedicava personali ad artisti della pittura analitica. Oltre che in Italia partecipa a numerose esposizioni in Svezia (Stoccolma), Svizzera (Basilea), Germania (Colonia, Bonn) e Paesi Bassi (Venlo, Schiedam, Utrech).\nDopo il 1978 ritorna a vivere nella sua citt\u00e0 natale, Cattolica, iniziando ad insegnare presso la Scuola del Mosaico di Ravenna (si trasferir\u00e0 successivamente all'Istituto d'Arte di Pesaro e poi a quello di Riccione), mentre \u00able sue tele acquistano una colorazione pi\u00f9 chiara e distesa, tele dalla colorazione tenue e monocroma dove le superfici sono attraversate da linee ondulatorie o traiettorie sbilenche\u00bb. Questa serie di lavori lo accompagna per tutti gli anni \u201980 e lo condurr\u00e0 ai nuovi dipinti monocromi realizzati a partire dagli anni \u201990\" che inaugurano un nuovo fronte della sua ricerca pittorica.\nPersonalit\u00e0 multiforme e creativamente irrequieta, si dedica inoltre alla didattica dell'arte rivolgendosi alle nuove generazioni, riscoprendo con rinnovato interesse temi ispirati alla natura dei luoghi colti in un creativo rapporto con la mitologia, elaborati figurativamente attraverso l'utilizzo di tecniche espressive affini al fumetto, episodicamente trasposte sulla tela.\nColtivando un interesse mai abbandonato ha ripreso ad essere attivo come poeta (negli anni cinquanta un suo componimento era stato segnalato nel Premio \"Citt\u00e0 di Cattolica\", rassegna nazionale di poesia dialettale presieduta da noti nomi della letteratura italiana) utilizzando negli ultimi decenni come linguaggio il dialetto romagnolo, curando la stampa di alcune sue raccolte, comparendo in una antologia del genere e producendo pitture direttamente correlate.\nOpere.\nSi accost\u00f2, soprattutto negli anni settanta, alla pittura analitica, ed espose in pi\u00f9 occasioni con i pi\u00f9 noti rappresentanti di quella corrente artistica. In quel particolare periodo pratic\u00f2 una costante ricerca sul segno e sulle sue sequenze nell'opera, spesso ai limiti della monocromia."}
{"id": "5773342", "revid": "26630", "url": "https://it.wikipedia.org/wiki?curid=5773342", "title": "Guglielmo di Normandia", "text": ""}
{"id": "5773346", "revid": "767487", "url": "https://it.wikipedia.org/wiki?curid=5773346", "title": "Lee Yoo-Hyung", "text": ""}
{"id": "5773348", "revid": "106456", "url": "https://it.wikipedia.org/wiki?curid=5773348", "title": "Espulsione dei moriscos", "text": "Lespulsione dei \"moriscos\" dalla penisola iberica fu ordinata dal re Filippo III e fu portata a termine nel giro di pochi anni, sia pure per gradi, tra il 1609 e il 1614. I primi \"moriscos\" espulsi furono quelli del Regno di Valencia (il decreto fu reso pubblico il 22 settembre 1609), ai quali seguirono quelli dell'Andalusia (10 gennaio 1610), dell'Estremadura e delle due Castiglie (10 luglio 1610), nei territori della Corona di Castiglia, e quelli della Corona d'Aragona (29 maggio 1610). Gli ultimi espulsi furono quelli del Regno di Murcia, prima quelli di origine granadina (8 ottobre 1610) e pi\u00f9 tardi quelli della valle de Ricote e il resto dei \"moriscos\" \"antichi\" (ottobre 1613). Dopo la promulgazione dei decreti di espulsione, si celebr\u00f2 il 25 marzo 1611 a Madrid una processione di ringraziamento \u00aballa quale assistette S. M. vestito di bianco, molto aggraziato\u00bb, stando a quanto rifer\u00ec un cronista. In totale furono espulse circa 300.000 persone, la maggioranza di esse dai regni di Valencia e di Aragona che furono i pi\u00f9 colpiti, giacch\u00e9 persero rispettivamente un terzo e un sesto della loro popolazione.\nAntecedenti.\nLa popolazione morisca consisteva di circa 325.000 persone in un paese di circa 8,5 milioni di abitanti. Erano concentrati nei regni di Aragona, nel quale costituivano un 20% della popolazione, e del Valencia, dove rappresentavano un 33% del totale degli abitanti, mentre in Castiglia erano pi\u00f9 dispersi, arrivando in alcuni casi, anche se eccezionali, a concentrarsi intorno al 50% della popolazione, come a Villarrubia de los Ojos, stando alle ricerche di Trevor J. Dadson; in questo esempio concreto, l'esercizio effettivo della disobbedienza civile imped\u00ec il loro sradicamento. A questo c'\u00e8 da aggiungere la credenza generale dell'epoca, che l'ispanista olandese Govert Westerveld ha dimostrato essere falsa mediante gli alberi genealogici, che la crescita della popolazione morisca era abbastanza superiore a quella dei \"cristiani vecchi\". Le terre ricche e i centri urbani di questi regni erano maggiormente dei cristiani vecchi, mentre i Moriscos occupavano la maggior parte delle terre povere e si concentravano nei sobborghi delle citt\u00e0, dediti alle uniche occupazioni che le leggi lasciavano loro praticare: l'edilizia, l'agricoltura, la medicina e alcuni rami dell'artigianato, giacch\u00e9 le corporazioni cristiane rigidamente vietavano l'accesso ai Moriscos.\nIn Castiglia la situazione era molto diversa: su una popolazione di 6 milioni di persone, i moriscos ammontavano a circa 100.000 abitanti. Data questa percentuale molto minore della popolazione morisca, probabilmente il risentimento da parte dei cristiani vecchi verso i Moriscos era minore che nella Corona d'Aragona.\nUn gran numero di ecclesiastici appoggiavano l'opzione di dare tempo, un'opzione appoggiata da Roma, poich\u00e9 consideravano che una conversione totale avrebbe richiesto una prolungata assimilazione nelle credenze e nella societ\u00e0 cristiane. La nobilt\u00e0 aragonese e valenzana era favorevole a lasciare le cose come stavano, poich\u00e9 questi erano i gruppi che pi\u00f9 traevano beneficio dalla manodopera morisca nelle loro terre. La classe contadina, tuttavia, li vedeva con risentimento e li considerava rivali.\nCause.\nCome hanno evidenziato Antonio Dom\u00ednguez Ortiz e Bernard Vincent, l'espulsione dei Moriscos \u00e8 un problema storico \"intricato per la molteplicit\u00e0 di fattori e perch\u00e9, malgrado possediamo abbondante documentazione di prima mano, le ragioni che spinsero infine la Corona verso la soluzione pi\u00f9 drastica non sono ben chiarite, n\u00e9 forse lo saranno mai\".\nTra le cause che si sono addotte per spiegare l'espulsione figurano le seguenti:\nL'umanista Antonio de Nebrija, da parte sua, percepiva nel suo \"De bello Granatensi\" che i Moriscos si erano isolati ancora di pi\u00f9 dopo la caduta di Granada nel vedere il crollo di tutta una forma di vita: \"Si abbandonarono a s\u00e9 stessi e a tutte le loro cose, tanto sacre per loro quante profane per noi\".\nPrecedenti immediati dell'espulsione.\nFilippo III, poco dopo aver acceduto al trono nel 1598 dopo la morte di suo padre Filippo II, realizz\u00f2 un viaggio nel Regno di Valencia accompagnato dal suo favorito Francisco G\u00f3mez de Sandoval y Rojas, marchese di Denia e duca di Lerma, gran signore dei Moriscos portavoce della nobilt\u00e0 valenciana opposta all'espulsione. Quando se ne and\u00f2 da l\u00ec nel maggio 1599 il re scrisse una lettera all'arcivescovo di Valencia e patriarca di Antiochia, Juan de Ribera \u2013 un fermo sostenitore dell'espulsione \u2013 nella quale gli dava istruzioni precise per l'evangelizzazione dei Moriscos mediante la predicazione e la diffusione di un catechismo che aveva scritto il suo predecessore nell'arcivescovado. Queste istruzioni furono accompagnate da un editto di grazia emesso dall'inquisitore generale.\nMa l'evangelizzazione si realizz\u00f2 con eccessivo zelo inquisitorio giacch\u00e9 i predicatori che invi\u00f2 il patriarca Ribera alle popolazioni morische mescolarono le esortazioni perch\u00e9 si convertissero con le minacce e inoltre il patriarca ridusse unilateralmente il termine dell'editto di grazia dai due anni a uno, il che gli fu rimproverato dal Consiglio di Stato che consigli\u00f2 moderazione poich\u00e9 \"non conveniva dire ai Moriscos prima del tempo la loro perdizione\" \u2013 come afferm\u00f2 la giunta di Madrid che si occupava del tema \u2013 e che ordin\u00f2 di ritirare gli editti minacciosi di Ribera che avevano causato inquietudine tra i Moriscos.\nD'altra parte, nella corte vi era un settore favorevole alle misure estreme date le relazioni che i Moriscos mantenevano con il re di Francia, per cui affrontavano il \"problema morisco\" da una prospettiva esclusivamente politico-militare \u2014 in una riunione del Consiglio di Stato del 1599 si arriv\u00f2 a proporre che i maschi moriscos fossero inviati a servire come galeotti nell'Armata Reale e le loro propriet\u00e0 confiscate, e che le donne e gli anziani fossero spediti nel nord dell'Africa, mentre i bambini sarebbero rimasti nei seminari per essere educati nella fede cattolica \u2014.\nUno dei chierici che pi\u00f9 combatt\u00e9 a favore dell'espulsione fu il domenicano Jaime Bleda, autore della \"Defensio fidei in causa neophytorum\u2026\" e della \"Cor\u00f3nica de los moros de Espa\u00f1a\" (Valencia, 1618) e che fu nominato dall'arcivescovo di Valencia Ribera parroco della localit\u00e0 morisca di Corbera de Alcira. Comunque l'arcivescovo Ribera invi\u00f2 due memoriali al re nei quali insisteva anche con l'espulsione. Nel primo, datato alla fine del 1601, affermava che se non si espellevano i Moriscos \"\"vedr\u00f2 nei miei giorni la perdita della Spagna\". Nel secondo, del gennaio 1602, li qualificava come \"eretici pertinaci e traditori della Corona Reale\"\", ma in esso faceva una \"tanto curiosa quanto assurda\" distinzione tra i Moriscos della signoria (ossia appartenenti ai possedimenti dei singoli signori locali), che era il caso dell'immensa maggioranza dei Moriscos valenzani e aragonesi, e quelli della corona (ossia appartenenti al patrimonio del re), la maggioranza di quelli castigliani, che erano \"sciolti\", per cui chiedeva solo l'espulsione di questi ultimi \u2013 conservando il re quelli che volesse per il servizio delle galere o per lavorare nelle miniere di Almad\u00e9n, il che avrebbe potuto fare \"senza scrupolo alcuno di coscienza\" \u2013, giacch\u00e9 i primi potevano essere infine convertiti grazie alla perseveranza dei loro signori. \"L'incoerenza di questo atteggiamento salta alla vista e bisogna solo attribuirla alle pressioni che avrebbero esercitato le classi elevate valenzane sul Patriarca, e al suo stesso convincimento delle conseguenze rovinose che avrebbe avuto per quel regno una decisione al tempo stesso desiderata e temuta\", affermano Dom\u00ednguez Ortiz e Benard Vincent.\nUno dei membri del settore moderato della corte che appoggiava la politica di Filippo III, in concreto il confessore reale frate Jer\u00f3nimo Xavierre, critic\u00f2 nel gennaio 1607 la proposta di espulsione del patriarca Ribera e lo rese implicitamente responsabile del fallimento dell'evangelizzazione dei Moriscos valenzani:\nQuesta stessa posizione moderata fu reiterata da una giunta riunita nell'ottobre 1607 \u2013 uno dei cui membri afferm\u00f2: \"poich\u00e9 si inviano religiosi in Cina, Giappone e altre parti solo per lo zelo di convertire anime, molta pi\u00f9 ragione ci sar\u00e0 che si inviino in Aragona e Valencia, dove i signori sono causa del fatto che i Moriscos siano tanto miseri per quanto li favoriscano e fingono e si approfittano di loro\" \u2013 il che dimostra che in quel momento l'idea predominante nella corte di Madrid era quella di proseguire con l'\"istruzione\" dei Moriscos, ma solo alcuni mesi dopo, il 30 gennaio 1608, il Consiglio di Stato decise il contrario e propose la loro espulsione senza spiegare i motivi del suo cambiamento di atteggiamento. La chiave, secondo Dom\u00ednguez Ortiz e Benard Vincent, fu nel cambiamento di opinione del favorito, il duca di Lerma, che trascin\u00f2 gli altri membri del Consiglio e che si dovette al fatto che i signori dei Moriscos, come lo stesso duca, avrebbero ricevuto \"i beni mobili e immobili degli stessi vassalli come ricompensa della perdita che avranno\".\nHenry Kamen condivide l'idea che il cambiamento di atteggiamento del duca di Lerma fu essenziale nella decisione dell'espulsione, sottolineando ugualmente che si verific\u00f2 dopo aver presentato al Consiglio di Stato la proposta che i signori dei Moriscos, come lui, fossero compensati per le perdite che avrebbero subito con le propriet\u00e0 dei Moriscos espulsi. Ma aggiunge un altro come motivo: \"la preoccupazione per la sicurezza\". \"Sembrava che la popolazione morisca stesse crescendo in una maniera incontrollabile: tra Alicante e Valencia, da un lato, e Saragozza, dall'altro, una vasta massa di 200.000 anime morische sembravano minacciare la Spagna cristiana\".\nPot\u00e9 influire anche la conoscenza che si ebbe dei rapporti che mantenevano i Moriscos valenzani con rappresentanti del re di Francia Enrico IV per portare a termine una sollevazione generale grazie alle armi che avrebbero sbarcato navi francesi nel Grao di Valencia o nel porto di D\u00e9nia. Ma questi plani, secondo Dom\u00ednguez Ortiz e Bernard Vincent, erano troppo fantastici perch\u00e9 il re di Francia li prendesse sul serio, per cui pu\u00f2 dubitarsi che la conoscenza fosse decisiva al momento di decretare l'espulsione. Cosicch\u00e9, secondo questi storici, \"il perch\u00e9 del cambiamento di atteggiamento del duca di Lerma resta senza spiegazione; forse quando espose la formula magica della confisca dei beni penso che potesse far piacere alla regina [ferma sostenitrice dell'espulsione], con la quale era in relazioni difficili, con una misura che non gli costava niente e avrebbe potuto perfino essergli proficua. Conoscendo il personaggio diventa difficile credere che prendesse una decisione importante senza che ci fosse denaro di mezzo. I motivi ultimi e reconditi sono di quelli che non lasciano traccia nella documentazione. In ogni caso si tratt\u00f2 di una decisione personale non richiesta da nessuna \"fatalit\u00e0 storica\".\nSecondo Dom\u00ednguez Ortiz e Benard Vincent, nella decisione di Filippo III non influ\u00ec solo il parere del suo favorito il duca di Lerma e del Consiglio di Stato, bens\u00ec anche quello della regina Margherita d'Austria della quale nelle sue onoranze funebri il priore del convento di San Agust\u00edn di Granada disse che professava un \"odio santo\" per i Moriscos e che \"l'esecuzione della maggiore impresa che ha visto la Spagna, dove l'interesse che rendevano questi maledetti ai potentati, di cui erano vassalli, contrastava con la loro partenza ed espulsione, e che non prevalesse la maggior parte lo dobbiamo alla nostra serenissima Regina\".\nL'espulsione tard\u00f2 a mettersi in pratica pi\u00f9 di un anno perch\u00e9 una decisione cos\u00ec grave doveva essere giustificata. Poich\u00e9 si sarebbe applicata in primo luogo ai Moriscos del Regno di Valencia si riun\u00ec il 22 novembre 1608 una giunta nella capitale del regno presieduta dal vicer\u00e9 e alla quale assistettero l'arcivescovo di Valencia e i vescovi di Orihuela, Segorbe e Tortosa. Le deliberazioni se prolungarono fino al marzo 1609 e durante le stesse si chiese l'opinione di vari teologi. Ma la Giunta concord\u00f2, contro il parere del favorito e dell'arcivescovo di Valencia, che si continuasse con la campagna di evangelizzazione e non appoggi\u00f2 l'espulsione. Tuttavia, il re decise di proseguire con i preparativi dell'espulsione per evitare che continuassero con \"i loro tradimenti\"\".\nLa ferma decisione della Corona di farla finita con la minoranza morisca \u00e8 dimostrata dal fatto che i decreti di espulsione dei diversi regni inclusero i moriscos che erano prigionieri dell'Inquisizione che furono liberati e imbarcati. Cos\u00ec lo raccont\u00f2 un morisco rifugiato a T\u00fanez:\nSviluppo dell'espulsione.\nRegno di Valencia.\nIl 4 aprile 1609 il Consiglio di Stato prese la decisione di espellere i Moriscos del Regno di Valencia, ma l'accordo non fu reso pubblico immediatamente per mantenere il segreto sui preparativi. Si ordin\u00f2 di concentrare le cinquanta galee dell'Italia a Maiorca con circa quattromila soldati a bordo e si mobilit\u00f2 la cavalleria di Castiglia perch\u00e9 vigilasse la frontiera con il regno. Al tempo stesso, si affid\u00f2 ai galeoni della flotta dell'Oceano la vigilanza delle coste dell'Africa. Questo spiegamento per\u00f2 non pass\u00f2 inosservato e allert\u00f2 i signori dei Moriscos valenzani che, immediatamente, si riunirono con il vicer\u00e9, che disse loro che non poteva fare nulla. Allora decisero che due membri del braccio militare delle Corti valenzane andassero a Madrid per chiamare la revoca dell'ordine dell'espulsione. L\u00ec esposero la rovina che li minacciava e dissero che se si manteneva l'ordine \u00abSua Maest\u00e0 segnalasse loro un altro [regno] que potessero conquistare per vivere conformemente alla loro condizione con una propriet\u00e0, o morire combattendo, che era assai pi\u00f9 onorevole che non per mano della povert\u00e0\u00bb. Tuttavia, quando conobbero le clausole del decreto che stava per essere pubblicato abbandonarono i Moriscos alla loro sorte, collocandosi \u00abal lato del Potere Reale\u00bb e diventando \u00abi loro ausiliari pi\u00f9 efficaci\u00bb, secondo un cronista dell'epoca. La ragione di questo cambiamento di opinione, stando a quanto riflett\u00e9 lo stesso autore, fu che nel decreto si stabiliva \u00abche i beni mobili che i Moriscos non potessero portare con loro, e tutti i beni immobili, si sarebbero usati a loro beneficio come indennizzo\u00bb.\nIl decreto di espulsione, reso pubblico dal vicer\u00e9 di Valencia, Luis Carrillo de Toledo, il 22 settembre 1609, concedeva un termine di tre giorni perch\u00e9 tutti i Moriscos si dirigessero ai luoghi che fossero ordinati loro portando con loro quello che potessero dei loro beni, e minacciava con la pena di morte quelli che nascondessero o distruggessero il resto \u00abper quanto S.M. abbia ritenuto bene di fare grazia di queste propriet\u00e0, beni immobili e mobili che non possano portare con s\u00e9, ai signori di cui furono vassalli\u00bb. Restavano escluse dall'espulsione sei famiglie ogni cento, che sarebbero state designate dai signori tra quelle che dessero pi\u00f9 mostra di essere cristiane, e la cui missione sarebbe stata \u00abconservare le case, le tenute di canna da zucchero, i raccolti di riso e i terreni irrigui, e dare notizia ai nuovi colonizzatori che venissero\u00bb, anche se questa eccezione fu infine revocata e tra gli stessi Moriscos trov\u00f2 scarsa. Allo stesso modo, si permetteva di restare alle morische sposate con vecchi cristiani e che avessero figli minori di sei anni, \u00abma se il padre fosse morisco e lei vecchia cristiana, lui sar\u00e0 espulso, e i figli minori di sei anni resteranno con le madri\u00bb. Si stabiliva anche che \u00abperch\u00e9 capiscano i Moriscos che l'intenzione di S.M. \u00e8 solo di cacciarli dai suoi regni, e che non si fa loro vessazione durante il viaggio, e che li si mette a terra nella costa barbaresca [...] che dieci dei detti Moriscos che si imbarcheranno nel primo viaggio tornino per dare notizia di ci\u00f2 agli altri\u00bb.\nVi furono signori che si comportarono degnamente e arrivarono perfino ad accompagnare i loro vasalli moriscos alle navi, ma altri, come il conte di Cocentaina, si approfittarono della situazione e li derubarono di tutti i loro beni, perfino quelli di uso personale, indumenti, gioielli e vestiti. Alle estorsioni di alcuni signori si sommarono gli assalti di bande di cristiani vecchi che li insultarono, li derubarono e in alcuni casi li assassinarono durante il loro viaggio ai porti d'imbarco. Non vi fu nessuna reazione di piet\u00e0 verso i Moriscos come quelle che si produssero nella Corona di Castiglia. Cos\u00ec lo raccolse il poeta Gaspar Aguilar, anche se esagera quando menziona le \u00abricchezze e i tesori\u00bb, giacch\u00e9 la maggioranza si videro obbligati a svendere i beni che possedevano e non si permise loro di alienare il loro bestiame, il loro grano n\u00e9 il loro olio, che rimase a beneficio dei signori:\nTra l'ottobre 1609 e gennaio 1610 i Moriscos furono imbarcati nelle galee reali e in navi particolari che dovettero pagare i membri pi\u00f9 ricchi della loro comunit\u00e0. Dal porto di Alicante partirono 30.000; da quello da Denia, quasi 50.000; dal Grao di Valencia, circa 18.000; da quello di Vinaroz, pi\u00f9 di 15.000; e da quello di Moncofa, circa 6.000. In totale furono espulsi quasi 120\u00a0000 Moriscos, ma quella cifra \u00e8 inferiore alla realt\u00e0 perch\u00e9 non tiene conto che vi furono imbarchi posteriori al gennaio 1610 e che alcuni seguirono la via terrestre per la Francia.\nI taglieggiamenti che subirono, uniti alle notizie che arrivavano dal nord della Barberia che l\u00ec non stavano venendo ben accolti, provoc\u00f2 la ribellione di circa ventimila Moriscos di La Marina che si concentrarono nelle montagne prossime a Callosa de Ensarri\u00e1, venendo duramente repressi da un \"tercio\" sbarcato a D\u00e9nia, dalle milizie locali e da volontari attratti dal bottino. Cos\u00ec il cronista Gaspar Escolano descrisse quei fatti:\nAnche varie migliaia di Moriscos della zona montagnosa dell'interno di Valencia, vicino alla frontiera con la Castiglia, si ribellarono e si asserragliarono nella Muela de Cortes dove scelsero come capo a un ricco morisco di Catadau. Ma furono facilmente sconfitti dai \"tercios\" che erano arrivati dall'Italia per assicurare l'operazione, anche se gi\u00e0 stavano venendo decimati dalla fame e dalla sete. Non si sa quanti Moriscos morirono, e si sa solo che i tremila sopravvissuti furono imbarcati. Il loro capo fu giustiziato a Valencia. Mor\u00ec affermando che era cristiano.\nPer farla finita con i Moriscos ribelli fuggiti il vicer\u00e9 pubblic\u00f2 un bando in cui offriva \"\"a qualsivoglia persona che si gettasse all'inseguimento dei detti mori sessanta libbre per ognuno che presentasse vivo e trenta per ogni testa che consegnasse di quelli che uccidesse. E se per caso le persone che li conducessero vivi preferissero essere loro schiavi, dobbiamo senz'altro darglieli come tali, e concedere loro la facolt\u00e0 che in quanto schiavi possano poi marchiarli a fuoco\".\nCorona di Castiglia (eccetto il Regno di Murcia).\nL'ordine di espulsione dei Moriscos di Andalusia fu reso pubblico il 10 gennaio 1610 e in esso apparivano due differenze rispetto al decreto di espulsione dei Moriscos del Regno di Valencia. La prima era che i Moriscos potevano vendere tutti i loro beni mobili \u2014 i loro beni immobili passavano al Patrimonio Reale (la \"Real Hacienda\") \u2014 anche se non potevano prendere il loro valore in oro, gioielli o lettere di cambio, bens\u00ec in \"merci non proibite\" che avrebbero pagato i loro corrispondenti diritti di dogana, il che era presentato come una prova della benevolenza del re, giacch\u00e9, secondo il bando, \"potessi giustamente comandare di confiscare e assegnare al mio patrimonio tutti i beni mobili e immobili dei detti Moriscos come beni proditori di criminie di lesa Maest\u00e0 Divina e Humana\"\". La seconda differenza \u00e8 che si obbligava ai padri ad abbandonare ai bambini minori di sette anni, a meno che fossero in terra di cristiani, il che fece s\u00ec che molti facessero un lungo giro per la Francia o per l'Italia prima di arrivare nel nord dell'Africa. Tuttavia, molti bambini dovettero essere abbandonati dai padri che non poterono pagarsi un viaggio cos\u00ec lungo.\nDal Regno di Granada furono espulsi circa duemila Moriscos, i pochi che rimasero dopo la deportazione che segu\u00ec la fallita rivolta di Las Alpujarras, anche se alcuni riuscirono a rimanere \"gi\u00e0 prendendo in considerazione eccezioni legali [come i \"seises\" conoscitori del Patrimonio Reale], e confusi e mescolati con la popolazione cristiana vecchia, e con la complicit\u00e0 di questa, che non sentiva verso di loro l'odio che si manifest\u00f2 in altre regioni\". Nel Regno di Ja\u00e9n i Moriscos erano pi\u00f9 numerosi come conseguenza del fatto che l\u00ec erano stati deportati varie migliaia di Moriscos granadini dopo la rivolta di Las Alpujarras. Lo stesso succedeva nel Regno di Cordova e nel Regno di Siviglia. Fra i tre totalizzarono circa 30.000 Moriscos che furono imbarcati in maggioranza nei porti di Malaga e Siviglia, dovendo saldare le spese del viaggio ai padroni delle barche \u2014 che fecero un buon affare giacch\u00e9 addebitarono loro il doppio del solito \u2014, \"perch\u00e9 la Corona, che avrebbe beneficiato del prodotto delle loro fattorie, non fece neanche il gesto di pagare il costo dell'operazione\". Un cronista raccont\u00f2 pi\u00f9 tardi:\nL'ordine di espulsione dei Moriscos dellEstremadura e delle due Castiglie, che erano circa 45.000 \u2014 in maggioranza granadini deportati nel 1571 \u2014, fu reso pubblico il 10 luglio 1610, ma gi\u00e0 dalla fine del 1609 era cominciata un'emigrazione spontanea che fu incoraggiata a partire dal governo mediante un rescritto nel quale si diceva che posto che \"coloro di detta nazione che abitano nei regni di Castiglia Vecchia, Nuova, Estremadura e La Mancia si sono inquietati e hanno dato occasione di pensare che abbiano voglia di andarsene a vivere fuori da questi regni, poich\u00e9 hanno cominciato a disporre delle loro propriet\u00e0, vendendole per molto meno di quanto valgono, e non essendo mia intenzione che nessuno di loro viva in essi contro la sua volont\u00e0\", di dava loro licenza perch\u00e9 in un termine di trenta giorni vendessero i loro beni mobili e prendessero il ricavato in \"merci\" o in denaro, anche se in quest'ultimo caso il Patrimonio Reale si sarebbe preso la met\u00e0. Inoltre si segnalava loro, senza nominarlo, di dirigersi verso il Regno di Francia, passando per Burgos, dove avrebbero pagato un diritto di uscita, e attraversando la frontiera per Irun. Quelli che uscirono avvalendosi di questo rescritto lo fecero a condizioni molto migliori di quelli che furono espulsi dopo la pubblicazione dell'ordine del 10 luglio 1610, che in maggioranza furono imbarcati a Cartagena alla volta di Algeri.\nL'espulsione dei Moriscos dalla Corona di Castiglia fu un compito pi\u00f9 arduo, posto che erano molto pi\u00f9 dispersi dopo essere stati ripartiti nel 1571 tra i diversi regni della Corona dopo la rivolta di Las Alpujarras. Cos\u00ec, in Castiglia l'espulsione dur\u00f2 tre anni (dal 1611 al 1614) e alcuni riuscirono perfino a eludere l'espulsione e rimasero in Spagna.\nRegno d'Aragona.\nNel Regno d'Aragona i Moriscos, circa 70.000, rappresentavano un sesto della popolazione totale e in molte zone, specialmente nelle fertili pianure irrigue dell'Ebro e dei suoi affluenti, dove erano vassalli della signoria, erano la maggioranza. Mantenevano cattive relazioni con la popolazione cristiana vecchia, anche se erano pi\u00f9 assimilati di quelli del Regno di Valencia giacch\u00e9 non parlavano arabo e pare che tra di loro vi fossero pi\u00f9 cristiani sinceri. Quando seppero dell'espulsione dei Moriscos di Valencia e di Castiglia cominciarono gli incidenti, l'abbandono dei loro lavori agricoli e alcuni svendettero i loro beni ed emigrarono nel Regno di Francia.\nIl 18 aprile 1610 il re Filippo III firm\u00f2 l'ordine di espulsione, anche se questo non fu reso pubblico fino all 29 maggio, per realizzare in segreto i preparativi dell'estate stessa. Le condizioni dell'espulsione erano le stesse di quelle del decreto del Regno di Valencia dell'anno anteriore. Secondo i registri ufficiali 22.532 uscirono dal regno attraverso i passi frontalieri pirenaici e il resto, 38.286, si imbarcarono a Los Alfaques. Pedro Aznar Cardona in \"Expulsi\u00f3n justificada de los moriscos espa\u00f1oles y suma de las excelencias christianas de nuestro Rey D. Felipe Tercero deste nombre\" (\"Espulsione giustificata dei moriscos spagnoli e somma delle eccellenze cristiane del nostro Re D. Filippo Terzo di questo nome\") (Huesca, 1612) raccont\u00f2 cos\u00ec l'uscita dei Moriscos aragonesi:\nPrincipato di Catalogna.\nL'ordine di espulsione dei Moriscos fu firmato contemporaneamente a quello del regno di Aragona, il 18 aprile 1610, ma la sua ripercussione fu minima perch\u00e9 la popolazione morisca del Principato di Catalogna non arrivava alle cinque o seimila persone, e molte di loro poterono rimanere grazie ai certificati di buona condotta che rilasci\u00f2 loro Pedro Manrique de Lara, vescovo di Tortosa. Quelli del resto della Catalogna, specialmente quelli stabiliti nel corso inferiore del fiume Segre furono espulsi. La decisione del re fu applaudita dai \"consellers\" della citt\u00e0 di Barcellona che gli inviarono una lettera di felicitazioni \"per la santa risoluzione che aveva preso\".\nRegno di Murcia.\nL'ordine di espulsione fu reso pubblico l'8 ottobre 1610 e, in principio, si riferiva solo ai Moriscos granadini che erano stati deportati l\u00ec dopo la rivolta di Las Alpujarras (1568-1571). Gli altri, conosciuti come quelli della valle de Ricote perch\u00e9 abitavano quella parte della pianura fertile del fiume Segura, encomienda dell'Ordine di Santiago, rimasero esclusi date le buone relazioni di cui si disponeva sulla loro sincera conversione al cristianesimo. Ma giusto un anno dopo, l'8 ottobre 1611, Filippo III decret\u00f2 la loro espulsione e quella degli altri Moriscos \"antichi\" del Regno di Murcia, il che sollev\u00f2 numerose proteste perch\u00e9 erano considerati autentici cristiani. I Moriscos della valle de Ricote, mostrarono il rifiuto di quest'ordine realizzando processioni, penitenze, orazioni pubbliche e altre manifestazioni di piet\u00e0 cristiana. L'ordine fu rinviato, ma due anni dopo, nell'ottobre 1613, si procedette all'espulsione dei 2\u00a0500 Moriscos di Ricote insieme al resto dei Moriscos \"antichi\", che fecero in totale circa sei o settemila. Furono imbarcati a Cartagena per l'Italia e la Francia. Quelli che fecero scalo alle Baleari chiesero che li lasciassero restare, ma il vicer\u00e9 ricevette istruzioni severe dalla corte di Madrid perch\u00e9 non lo permettesse. Alcune morische per evitare l'espulsione si sposarono con cristiani vecchi.\nCome hanno segnalato Dom\u00ednguez Ortiz e Bernad Vincent, \u00abtale rigore dovette suscitare gi\u00e0 allora riprovazione da parte di molte persone che si sarebbero domandate come potessero significare un pericolo per lo Stato quei miseri resti della minoranza morisca, e con che fondamenti teologici si potessero espellere vassalli battezzati che volevano vivere come cristiani. [...] Che Cervantes desse il nome di Ricote al protagonista di un celebre episodio del \"Quijote\" non pu\u00f2 essere una casualit\u00e0; riflette l'effetto che produsse la fase finale di un fatto che appassion\u00f2 l'opinione.\u00bb Secondo M\u00e1rquez Villanueva, \u00abil toponimo \"Ricote\" rimase da allora rivestito di un'aura di fatalit\u00e0 e di punto finale [...] Cervantes volle che il suo nobile personaggio fosse un ricordo vivo dell'ultimo e tristissimo capitolo di quella espulsione che vedeva esaltare intorno a lui come una gloriosa impresa\u00bb.\nConseguenze.\nGrazie allo studio dei registri ufficiali che realizz\u00f2 lo storico francese Henri Lapeyre, conosciamo con un grado sufficiente di precisione il numero di Moriscos che furono espulsi (\"G\u00e9ographie de l'Espagne morisque\", Parigi, 1959).\nTuttavia, lo stesso Lapeyre riconosce che queste cifre siano incomplete per quanto riguarda Murcia e Andalusia, per cui altri storici, come Antonio Dom\u00ednguez Ortiz, aumentano la cifra fino a 300.000 persone. Anche Henry Kamen riporta la cifra di 300.000 espulsi su una popolazione stimata in 320.000.\nIl Consiglio di Castiglia valut\u00f2 l'espulsione nel 1619 e concluse che non avesse avuto effetti economici per il paese. Questo \u00e8 certo per il Regno di Castiglia, giacch\u00e9 gli studiosi del fenomeno non hanno rilevato conseguenze economiche nei settori in cui la popolazione morisca era meno importante. Di fatto, il crollo demografico non poteva paragonarsi neanche lontanamente al mezzo milione di vittime della grande peste del 1598-1602, cinque volte pi\u00f9 del numero dei Moriscos espulsi dal suddetto regno. Tuttavia, nel Regno di Valencia comport\u00f2 un abbandono dei campi e un vuoto in certi settori, non potendo la popolazione cristiana occupare il grande spazio lasciato dalla numerosa popolazione morisca. In effetti, si stima che al momento dell'espulsione un 33% degli abitanti del Regno di Valencia fossero moriscos, e alcune comarche del nord di Alicante persero praticamente tutta la loro popolazione, tanto che in questa come in altre zone fu necessario ricorrere con incentivi al ripopolamento da altre parti della Spagna.\nL'espulsione di un 4% della popolazione pu\u00f2 sembrare di poca importanza, ma si deve considerare che la popolazione morisca fosse una parte importante della massa lavoratrice, poich\u00e9 non si divideva su nobili, gentiluomini, soldati, ecc. Pertanto l'espulsione comport\u00f2 una diminuzione nella riscossione delle imposte, e per le zone pi\u00f9 colpite (Valencia e Aragona) ebbe degli effetti di spopolamento che durarono decenni e causarono un vuoto importante nell'artigianato, nella produzione di stoffe, nel commercio e nel lavoro dei campi. Molti contadini cristiani, inoltre, vedevano come le terre lasciate dalla popolazione morisca passassero in mano alla nobilt\u00e0.\nInoltre l'espulsione rese pi\u00f9 insicure le comunicazioni per terra e per mare: trasform\u00f2 alcuni contadini moriscos in briganti (\"bandoleros\") ribelli rifugiati nelle montagne (i cosiddetti \"monf\u00edes\"), quando non in alleati e spie della pirateria barbaresca, che gi\u00e0 nel XVI secolo avevano capeggiato Barbarossa e Dragut. I corsari barbareschi accolsero gli emigrati delle guerre morische tra i loro uomini e li usarono per infiltrarsi nelle coste mediterranee spagnole e saccheggiarle regolarmente (anche quelle europee: dalla capitale dell'Islanda si portarono via 400 Islandesi, compresi donne e bambini, che vendettero come schiavi). Questa abitudine perdur\u00f2 per quasi un secolo dopo l'espulsione, cosicch\u00e9 il timore della \"calata del Turco\" arriv\u00f2 a essere un argomento di conversazione nel Siglo de Oro. Altea, Villajoyosa e Calpe furono particolarmente colpite. I tremila Moriscos di Hornachuelos, in Estremadura, furono interamente espulsi e fondarono a Sal\u00e9, vicino a Rabat, la Repubblica del Bou Regreg. Tra i pirati moriscos spagnoli che saccheggiarono la costa spagnola in cerca di ricchezze e schiavi possono menzionarsi, ad esempio, Alonso de Aguilar, il \"Joraique\", il granadino Mami Arr\u00e1ez o Manuel de Guadiana.\nRiscatto posteriore dei Moriscos.\nGi\u00e0 prima dell'espulsione esisteva in Spagna un sentimento di \"maurofilia\" plasmata nella letteratura anche attraverso generi letterari come il romance morisco e il romanzo morisco; quest'ultimo ha potuto contare infatti su due opere maestre come la \"Historia del Abencerraje y la hermosa Jarifa\" e la \"Historia de Ozm\u00edn y Daraja\". Il cardinale Richelieu scrisse nelle sue memorie che l'espulsione dei Moriscos costituiva \"\"l'atto pi\u00f9 barbaro della storia dell'uomo\". Al contrario, Cervantes pone in bocca a un personaggio del Quijote, il morisco Ricote, l'elogio delle decisioni di Filippo III \"di scacciare frutti velenosi dalla Spagna, gi\u00e0 pulita, gi\u00e0 sgomberata dai timori nei quali la nostra moltitudine la teneva. Eroica risoluzione del gran Filippo Terzo, e inaudita prudenza nell'averla affidata a don Bernardino de Velasco!\"\", sebbene in quel brano del libro segnalava ugualmente le conseguenze umane dell'espulsione dei Moriscos. In effetti, \"Cervantes sta puntando alla Valle de Ricote a Murcia, centro di diffusione di una popolazione di Moriscos che erano diventati molto assimilati dopo secoli di convivenza pacifica con i cristiani, come ricordano opportunamente Vicente Llor\u00e9ns e Francisco M\u00e1rquez Villanueva: \"Ricote era lo stesso che dire tutta la crudelt\u00e0 inutile dell'espulsione di alcuni spagnoli da parte di altri spagnoli\", parrebbe insinuarci Cervantes tra le righe. D'altra parte, l'umanista giudeoconverso e antiscolastico Pedro de Valencia, discepolo ed esecutore testamentario dell'ebraista Benito Arias Montano, scrisse con il suo \"Tratado acerca de los moriscos de Espa\u00f1a\", inedito fino al hasta 1979, la difesa meglio argomentata della causa degli espulsi \u2014\"L'esilio \u00e8 pena grande e viene a toccare il maggior numero di persone e tra molti bambini innocenti e gi\u00e0 abbiamo proposto come fondamento fermissimo che nessuna cosa ingiusta e con cui si offende Dio Nostro Signore sar\u00e0 utile e di buon successo per il regno\"\u2014. Ugualmente, il \"Di\u00e1logo de consuelo por la expulsi\u00f3n de los moriscos\" (Pamplona, 1613) di Juan Ripol si contraddistingue per contenere, argomentati, entrambi i punti di vista e sostenere una dura critica al processo di evangelizzazione e allo spopolamento e alla crisi economica causati da tale misura."}
{"id": "5773356", "revid": "1272592", "url": "https://it.wikipedia.org/wiki?curid=5773356", "title": "Zigaina", "text": ""}
{"id": "5773357", "revid": "1018093", "url": "https://it.wikipedia.org/wiki?curid=5773357", "title": "Tagliente", "text": "Sito archeologico localizzato nel comune di Grezzana, in provincia di Verona. I reperti finora rinvenuti documentano una presenza umana di circa 80.000 anni. Da datarsi tra il 13.500 e l'11.000 a.C. sono alcuni reperti di osso e di pietra con raffigurazioni di animali. Tra i pi\u00f9 famosi un leone inciso su un blocco, che faceva parte di una sepoltura e un imponente stambecco, uno dei pi\u00f9 belli di tutto il Paleolitico superiore, inciso su di un ciottolo fluviale."}
{"id": "5773365", "revid": "62244", "url": "https://it.wikipedia.org/wiki?curid=5773365", "title": "Cocoa Brown", "text": "\u00c8 nota particolarmente per il ruolo di Jennifer nella sitcom Tyler Perry's For Better or Worse.\n\u00c8 nata a Newport News, Virginia. Ha frequentato e si \u00e8 laureata alla Virginia Commonwealth University. Brown si \u00e8 esibita in molti diversi spettacoli teatrali di commedia tra cui Comic View di BET e One Mic Stand e Showtime at the Apollo."}
{"id": "5773366", "revid": "287204", "url": "https://it.wikipedia.org/wiki?curid=5773366", "title": "P\u00f6llau (disambigua)", "text": ""}
{"id": "5773367", "revid": "104458", "url": "https://it.wikipedia.org/wiki?curid=5773367", "title": "Poellau", "text": ""}
{"id": "5773385", "revid": "452415", "url": "https://it.wikipedia.org/wiki?curid=5773385", "title": "Abraham van den Tempel", "text": "Biografia.\nFiglio di pittore Lambert Jacobsz, celebre per i suoi dipinti di soggetto storico, Abraham fu allievo del padre e di Joris van Schooten. Si iscrisse alla gilda dei pittori di Leida nel 1648 e dal 1660 si stabil\u00ec a Amsterdam.\nVicino a Nicolas Helt-Stockade, con il quale talvolta viene confuso, nonch\u00e9 a Jan van Noordt, sub\u00ec profondamente l'influsso di Bartholomeus van der Helst e, come quest'ultimo, lasci\u00f2 grandi ritratti di impostazione convenzionale ma di fattura raffinata. Riprodusse con grande abilit\u00e0 lo scintillio delle stoffe preziose ed utilizz\u00f2 una policromia ricca e delicata, mentre gli sfondi, che si affacciano su parchi o architetture, aggiungendo alla composizione una gradevole nota decorativa, come nell\"'Ammiraglio Jan van Amstel e la sua seconda moglie\", 1671, Museo Boijmans Van Beuningen, Rotterdam. I suoi ritratti sono conservati al Rijsmuseum di Amsterdam, al Kunsthalle di Amburgo, alla Gem\u00e4ldegalerie di Berlino e all'Ermitage di San Pietroburgo.\nCome pittore di storie, Tempel si espresse in uno stile enfatico, dalle forme ampie, derivante da quello di Salomon de Bray e di Jacob Adriaensz Backer: tre monumentali tele allegoriche sono conservate allo \"Stedijk Museum\" di Leida.\nTra i suoi allievi vi furono Michiel van Musscher e Carel de Moor."}
{"id": "5773388", "revid": "767487", "url": "https://it.wikipedia.org/wiki?curid=5773388", "title": "Oratorio dei Santi Pietro e Lino", "text": "L'oratorio dei Santi Pietro e Lino, anticamente conosciuto come oratorio di San Pietro a Ca' Galeni e oratorio di san Pietro ad Linteum negli scritti di San Carlo Borromeo, era un oratorio di Milano. L'edificio, situato nell'attuale piazza Santi Pietro e Lino, fu demolito nel 1786.\nStoria e descrizione.\nLa menzione pi\u00f9 antica dell'oratorio in un documento risale al 1019, mentre \u00e8 successiva la menzione tra le chiese parrocchiali, status che mantenne fino al 1577 quando San Carlo soppresse l'omonima parrocchia. Sul nome non vi sono origini certe, se non un'ipotesi per cui il nome \"Santi Pietro e Lino\" deriverebbe dalla corruzione del pi\u00f9 antico nome \"San Pietro a Ca' Galeni\", che deriverebbe dal nome della famiglia alla quale era assegnato l'antico giuspatronato, mentre San Carlo Borromeo si riferiva alla chiesa come \"San Pietro ad Linteum\" per via del lenzuolo apparso in visione al santo secondo la tradizione cristiana.\nL'aspetto tramandatoci dell'edificio \u00e8 quello successivo ai restauri iniziati nel 1719 che videro l'innalzamento della chiesa e la modifica di alcuni interni, tra cui l'altare maggiore indietreggiato su cui fu posto il dipinto del \"Cristo Crocifisso coi santi Pietro ed Omobono\" di Antonio Busca, e l'aggiunta di due cappelle laterali, nelle quali vennero riposte due statue gi\u00e0 presenti nella chiesa di \"Sant'Antonio da Padova\" e della \"Beatissima Vergine\". Nella chiesa era presente anche un quadro di \"San Pietro\" di Giovanni Battista Longoni, al quale si dovevano anche gli affreschi in prossimit\u00e0 dell'altare maggiore, e una tela di \"Santo Omobono\" di Giuseppe Rivola.\nLa chiesa, fu demolita nel 1786: sull'area occupata dal complesso sorge oggi una piazzetta che prende il nome dall'oratorio."}
{"id": "5773389", "revid": "124374648", "url": "https://it.wikipedia.org/wiki?curid=5773389", "title": "Square, Inc.", "text": "Square, Inc. \u00e8 un'azienda statunitense di servizi finanziari e di pagamento attraverso dispositivi mobili, con sede a San Francisco in California (USA). \u00c8 quotata alla borsa di New York da novembre 2015 con il simbolo SQ."}
{"id": "5773390", "revid": "104458", "url": "https://it.wikipedia.org/wiki?curid=5773390", "title": "Saifen", "text": ""}
{"id": "5773392", "revid": "110157", "url": "https://it.wikipedia.org/wiki?curid=5773392", "title": "Meizu MX4", "text": "Meizu MX4 \u00e8 un telefono cellulare di Meizu. \u00c8 stato presentato il 2 settembre 2014 e venduto in Cina dal 20 settembre e ad Hong Kong dal 22 settembre.\nEsistono due versioni: una con piattaforma Android e una con Ubuntu Touch.\nLa versione per Ubuntu \u00e8 stata messa in vendita in Cina il 27 maggio 2015 e dal 25 giugno anche in Europa."}
{"id": "5773393", "revid": "77532249", "url": "https://it.wikipedia.org/wiki?curid=5773393", "title": "Olio di lavanda", "text": ""}
{"id": "5773397", "revid": "1543377", "url": "https://it.wikipedia.org/wiki?curid=5773397", "title": "OpenProject", "text": "OpenProject \u00e8 un sistema di gestione progettuale (project management) via web per la collaborazione in squadra indipendentemente dal luogo.\nQuest'applicazione open source \u00e8 rilasciata con licenza GPL 3 ed in continuo sviluppo dalla comunit\u00e0 open source."}
{"id": "5773399", "revid": "104458", "url": "https://it.wikipedia.org/wiki?curid=5773399", "title": "Schoenegg bei Poellau", "text": ""}
{"id": "5773405", "revid": "287204", "url": "https://it.wikipedia.org/wiki?curid=5773405", "title": "Schonegg", "text": ""}
{"id": "5773406", "revid": "104458", "url": "https://it.wikipedia.org/wiki?curid=5773406", "title": "Schoenegg", "text": ""}
{"id": "5773412", "revid": "287204", "url": "https://it.wikipedia.org/wiki?curid=5773412", "title": "Prima Lega 1987-1988 (calcio)", "text": "La Prima Lega B 1987-1988, campionato svizzero di terza serie, si concluse con la promozione in LNB Urania Ginevra, Emmenbr\u00fccke e Glarus. Il titolo di campione della Prima Lega non fu disputato e assegnato.\nQualificazioni.\nGruppo 1.\nClassifica.\nLegenda:\nNote:\nGruppo 2.\nClassifica.\nLegenda:\nNote:\nGruppo 3.\nClassifica.\nLegenda:\nNote:\nGruppo 4.\nClassifica.\nLegenda:\nNote:"}
{"id": "5773413", "revid": "71433", "url": "https://it.wikipedia.org/wiki?curid=5773413", "title": "Semper fidelis (disambigua)", "text": ""}
{"id": "5773414", "revid": "585241", "url": "https://it.wikipedia.org/wiki?curid=5773414", "title": "Semper Fidelis", "text": ""}
{"id": "5773416", "revid": "104458", "url": "https://it.wikipedia.org/wiki?curid=5773416", "title": "Poellauberg", "text": ""}
{"id": "5773425", "revid": "363629", "url": "https://it.wikipedia.org/wiki?curid=5773425", "title": "GEAS Basket 2015-2016", "text": "Questa voce raccoglie le informazioni riguardanti il Geas Basket Sesto San Giovanni nelle competizioni ufficiali della stagione 2015-2016.\nStagione.\nCon la promozione dalla Serie A2, la stagione 2015-2016 \u00e8 la quinta che il Geas Basket Sesto San Giovanni disputa in Serie A1.\nAlla conclusione del campionato la squadra si classifica al tredicesimo posto e retrocede in Serie A2.\nVerdetti stagionali.\nCompetizioni nazionali\nMercato.\nSessione estiva.\nRiconferma per il capitano Giulia Arturi, nella sua quattordicesima stagione con la Geas. Rimane anche Maria Laterza. Beatrice Barberis prolunga il contratto con un biennale, cos\u00ec come per la playmaker Francesca Gambarini. Martina Kacerik firma un contratto triennale. Resta anche Francesca Galli.\nA seguito dell'infortunio occorso a Maria Laterza, viene ingaggiata la statunitense Cheshi Poston.\nInoltre la societ\u00e0 ha effettuato i seguenti trasferimenti:"}
{"id": "5773426", "revid": "92723", "url": "https://it.wikipedia.org/wiki?curid=5773426", "title": "Adolfo Engel", "text": "Biografia.\nOriginario della zona italofona del cantone svizzero dei Grigioni, figlio di un medico di lingua tedesca, compie gli studi inferiori nella sua citt\u00e0 natale, quindi li prosegue in Italia per il trasferimento dei suoi genitori a Caravaggio, dove suo padre investe cospicue somme nella creazione di alcune aziende agricole. Dopo la maturit\u00e0 si iscrive al politecnico di Milano, dove nel 1875 si laurea in ingegneria, e per un paio d'anni compie una serie di viaggi in Europa, interessandosi dei molteplici aspetti dell'agricoltura del tempo e delle sue implicazioni economiche.\nAnticlericale, repubblicano e progressista nel 1878, una volta tornato a Caravaggio, aderisce alla massoneria e si candida al consiglio comunale in una lista di orientamento radicale. All'opposizione di una maggioranza clericale si fa promotore di iniziative politiche per l'edificazione di scuole pubbliche, per la giustizia sociale, la tutela dei diritti dei meno abbienti e per l'emancipazione femminile cominciando dal diritto di voto; promuove inoltre la costituzione di una societ\u00e0 di mutuo soccorso e assume la presidenza dell'ospedale cittadino e del comizio agrario. \nLa sua battaglia pi\u00f9 difficile, tuttavia, \u00e8 quella per la creazione nel cimitero cittadino di un tempio crematorio e di un'area destinata alla sepoltura dei non cattolici. La prima proposta risale al 1881, anno in cui Engel presiede la locale societ\u00e0 per la cremazione ed \u00e8 uno degli otto fondatori della loggia \"Pontida\", aderente al Rito Simbolico Italiano e costituita come \"\"Casa massonica di Bergamo\" del Grande Oriente d'Italia; il consiglio comunale rifiuta ripetutamente di discutere della cosa, al punto che la questione viene risolta - come spesso accade all'epoca - dal regio commissario chiamato a reggere l'amministrazione nel periodo transitorio delle elezioni, che in ossequio alle disposizioni in materia concede l'area e prescrive alcune condizioni relative all'edificazione del tempio. Di fronte al rifiuto della nuova giunta di riconoscere la concessione, Engel ottiene nel 1884 il mandato di adire le vie legali contro il municipio: la causa, patrocinata dagli avvocati Daniele Valabrega (presidente della societ\u00e0 per la cremazione di Torino) e Camillo Costa (entrambi massoni), cui si aggiunge in cassazione Tommaso Villa, si prolunga fino al 1904, anno in cui il comune di Bergamo \u00e8 costretto a cedere dopo quattro gradi di giudizio persi. \nNei dieci anni che dura la causa civile il movimento radicale-massonico di Bergamo va incontro a una graduale ma decisa crescita, che incomincia a preoccupare seriamente la curia. Per i cattolici \u00e8 infatti in vigore il \"non expedit\" di Pio IX, e non possono quindi prendere parte attiva alla politica del Regno d'Italia come candidati n\u00e9 come elettori. Per contrastare la sempre maggiore influenza della sinistra radicale, rafforzata dalle prime manifestazioni del movimento socialista, il vescovo Gaetano Camillo Guindani scatena una feroce campagna di stampa dalle colonne del quotidiano L'Eco di Bergamo, controllato dalla diocesi, che per\u00f2 non sortisce gli effetti sperati per la decisione di Engel di dedicarsi ad attivit\u00e0 politiche al di fuori della provincia.\nProprio nel 1884, al delinearsi dello scontro, si aggrega a una spedizione in Sicilia organizzata da Felice Cavallotti per prestare soccorso alla popolazione di Palermo colpita da una devastante epidemia di colera. Reduce da un'esperienza similare in localit\u00e0 del nord non precisata dalle fonti disponibili, viene decorato per ognuna delle due missioni con una medaglia d'argento al valor civile. Si reca inoltre a rappresentare la loggia Pontida all'inaugurazione di vari monumenti combattuti dalle gerarchie ecclesiastiche (tra gli altri quello a Giordano Bruno di Roma, a Gaetano Pini e Agostino Bertani a Milano), e a portare personalmente contributi finanziari per opere assistenziali. Le sue ripetute assenze riescono a calmare le acque quel tanto che basta a ridisegnare gli equilibri elettorali della provincia bergamasca. Fatti i dovuti calcoli al suo ritorno in pianta stabile fissa la sua residenza a Treviglio, collegio elettorale favorito per la sinistra radicale, che ottiene un buon risultato gi\u00e0 alle elezioni provinciali del 1886. Engel viene eletto alla provincia di Bergamo mantenendo la carica di consigliere comunale di Caravaggio e si prepara alla competizione elettorale del 1890 infilando una lunga serie di sconfitte agli ancora dominanti clericali come l'intestazione di strade alla data del 20 settembre e le commemorazioni di Porta Pia, veri e propri affronti con l'atteggiamento di chiusura di Leone XIII sulla risoluzione della questione romana. \nEletto deputato lo scontro con i cattolici raggiunge ben presto livelli infuocati, aggiungendosi a un forte contrasto con la destra liberale. Dai banchi dell'estrema sinistra legalitaria incomincia infatti una lunga e appassionata battaglia per il contenimento della spesa pubblica (in specie militare), l'alleggerimento della pressione fiscale sui ceti meno abbienti e una migliore organizzazione delle scuole pubbliche a danno degli istituti religiosi, denuncia come primo male del paese la lontananza dei cittadini dalle istituzioni e ne attribuisce la causa allo scarso interesse dei ceti abbienti ai problemi del Paese reale. Non manca di lanciare circostanziate accuse di doppiezza delle istituzioni civili a favore della gerarchie vaticane, con toni accesi, ma senza mai sconfinare in eccessi persecutori. Seppur progressista e repubblicano, infatti, Engel \u00e8 un fedelissimo del pensiero politico legalitario di Cavallotti, riassumibile nella frase \"libert\u00e0 nella monarchia\", ritiene il socialismo un'idea antinazionale e applica principi squisitamente democratici alle sue convinzioni liberiste. Il suo percorso politico parlamentare si orienta di conseguenza dal radicalismo al liberalismo moderato di stampo giolittiano, fautore di equilibri politico-sociali che non favoriscono i ricchi e non danneggiano i poveri e teso alla modernizzazione economica, industriale e politico-culturale della societ\u00e0 italiana. \nLe susseguenti rielezioni e la crescita della sua influenza politica all'ombra di Giolitti coagulano a Bergamo un fronte di opposizione guidato dai cattolici, che nel 1902, diciassette anni prima della sua abolizione ufficiale, contravvengono al \"non expedit\" con la candidatura dell'avvocato Agostino Cameroni, proprietario e direttore del periodico locale \"Corriere della Domenica\" e futuro direttore della cattolicissima Banca rurale di Treviglio. Sostenuto dall'intero elettorato legato al mondo degli agrari, dei ceti abbienti, dell'aristocrazia e dalle organizzazioni cattoliche (animate particolarmente da don Pompeo Ghezzi), trova la sua strada spianata dalla scoperta di presunti brogli elettorali in favore di Engel e viene eletto al suo posto riconquistando ai moderati il collegio locale. \nLa sconfitta non arresta il suo impegno politico anche perch\u00e9 Giolitti, non volendo privarsi di un prezioso alleato, lo inserisce l'anno dopo nell'elenco dei nuovi senatori. Questa scelta scatena una vera e propria rivolta delle forze moderate bergamasche, che non avendo altri argomenti si appellano alla nazionalit\u00e0 ancora svizzera del nuovo senatore e alla vicenda mai chiarita dei brogli elettorali. \"Per noi\" scrive l'Eco di Bergamo nel numero 65 del 20-21 marzo 1905, \"e per il Paese, la quistione della nazionalit\u00e0 politica dell'Engel \u00e8 soltanto secondaria all'altra, che pu\u00f2 ben dirsi morale.\" [...] \"questa persona, se fra i deputati s'\u00e8 fatta distinguere, lo deve all'avere biasimevolmente approfittato di una illegale proclamazione che, non da noi, n\u00e9 da uomini del nostro partito, venne qualificata un vero reato elettorale\"\". Messa da parte quest'ultima questione, mai del resto effettivamente comprovata, la reazione cattolica sortisce comunque l'effetto di ritardare fino al 1908 la convalida della nomina, che segue la concessione della piena cittadinanza accordata con regio decreto del 17 gennaio 1917.\nIn Senato Engel, ormai in avanti con gli anni e indebolito da alcuni mali, \u00e8 comunque poco o nulla attivo. Nei suoi ultimi anni preferisce dedicarsi ai problemi della provincia bergamasca e alla massoneria, mai effettivamente trascurata, in cui assume la carica di Presidente del Rito Simbolico dal 1904 al 1909 e dal 1904 al 1904 \u00e8 Gran Maestro aggiunto del Grande Oriente d'Italia, operando in piena intesa con Ernesto Nathan, suo consuocero dopo il matrimonio del suo unico figlio con Annie Nathan. Dopo la sua scomparsa Augusto Gandini, che ne \u00e8 primo maestro venerabile, promuove la fondazione di una loggia di Bergamo intitolata al suo nome."}
{"id": "5773429", "revid": "1431409", "url": "https://it.wikipedia.org/wiki?curid=5773429", "title": "Sebastian Arcelus", "text": "\u00c8 sposato dal 2007 con l'attrice Stephanie J. Block da cui ha avuto un figlio.\nPrimi anni.\nArcelus \u00e8 nato a New York City, New York, figlio di Nobile Fiammetta Farace (Budapest, Ungheria, 19 febbraio 1940) e Victor Carlos Arcelus. Ha frequentato il Williams College. I suoi nonni materni erano Ruggero Farace, Marchese di Villa Foresta (1909-1970) e la principessa Catherine Ivanovna (1915-2007), che era la figlia del principe della Russia, Ivan Konstantinovi\u010d Romanov, e l'ultimo membro della famiglia Romanov nato prima della rivoluzione russa. Lui \u00e8 di origine italiana, russa, serba e tedesca da parte della madre e uruguaiano da parte di suo padre. Sa parlare lo spagnolo e l'inglese. Essendo discendente diretto di Sofia del Palatinato, Sebastian \u00e8 un lontano pretendente al trono del Regno Unito.\nCarriera.\nCominci\u00f2 la sua carriera cinematografica in un teatro a Broadway, prima a livello regionale, poi a livello internazionale. Ha interpretato il ruolo di Jan nel cast originale del musical Beach Boys, Good Vibrations. Ha interpretato Fiyero nel primo tour nazionale di Wicked dal 3 gennaio fino al 3 ottobre 2006. Ha poi ripreso il ruolo di Fiyero nella produzione di Broadway dal 9 gennaio al 16 dicembre 2007. \nNel 2004, Arcelus \u00e8 apparso film musicale Temptation, con le stelle di Broadway Alice Ripley, Adam Pascal, Anika Noni Rose, e Zoe Saldana, tra gli altri.\nDurante l'estate 2011, Arcelus ha girato e contribuito a produrre il film indipendente \"The Last Day of August\", uscito il 31 agosto 2012.\nArcelus ha il ruolo del giornalista Lucas Goodwin nella serie tv di Netflix House of Cards nel 2013. Attualmente ritrae Jay Whitman sul dramma della CBS, Madam Secretary.\nRecita il ruolo del Dr. Ed Danzer nel film del 2015 Ted 2.\nDoppiatori italiani.\nDa doppiatore \u00e8 stato doppiato da:"}
{"id": "5773433", "revid": "887364", "url": "https://it.wikipedia.org/wiki?curid=5773433", "title": "Franca Contea di Borgogna", "text": ""}
{"id": "5773434", "revid": "1504506", "url": "https://it.wikipedia.org/wiki?curid=5773434", "title": "Regno di Lotaringia", "text": ""}
{"id": "5773437", "revid": "1543377", "url": "https://it.wikipedia.org/wiki?curid=5773437", "title": "Hooked on Classics 2 - Can't Stop the Classics", "text": "Hooked on Classics 2 - Can't Stop the Classics \u00e8 un album discografico di Louis Clark e della Royal Philharmonic Orchestra, pubblicato nel 1982 dalla K-tel.\nIl disco.\nIn questo album Louis Clark dirige la Royal Philharmonic Orchestra, che suona una raccolta di estratti da noti brani di musica classica, suonati sopra a un battito continuo di batteria.\nIl genere dell'album \u00e8 stato definito come un crossover tra la musica classica e il cosiddetto \"easy listening\".\nDi seguito sono elencati, per ogni brano del disco, i pezzi classici utilizzati."}
{"id": "5773440", "revid": "1566286", "url": "https://it.wikipedia.org/wiki?curid=5773440", "title": "Jay Patterson", "text": "Biografia.\nJay ha frequentato la Princeton High School di Sharonville, Contea di Butler, Ohio. Laureato in teatro alla Ohio University, \u00e8 stato uno dei membri fondatori del Penumbra Theater Company di St. Paul Minnesota, nel periodo 1977-1978. Ha origini scozzesi, irlandesi, gallesi e inglesi; inoltre \u00e8 un antenato di nativi americani.\nFra le sue collaborazioni pi\u00f9 importanti figura quella con Olivier Dahan nel 2009 per la progettazione del film \"My Own Love Song \"."}
{"id": "5773441", "revid": "256896", "url": "https://it.wikipedia.org/wiki?curid=5773441", "title": "Generale dell'Esercito (Russia)", "text": ""}
{"id": "5773442", "revid": "256896", "url": "https://it.wikipedia.org/wiki?curid=5773442", "title": "Generale dell'Esercito (Unione Sovietica)", "text": ""}
{"id": "5773444", "revid": "122246", "url": "https://it.wikipedia.org/wiki?curid=5773444", "title": "OK Financial Group Okman Volleyball Club", "text": "L'OK Financial Group Okman Volleyball Club (in coreano OK\uae08\uc735\uadf8\ub8f9 \uc74f\ub9e8 \ud504\ub85c\ubc30\uad6c\ub2e8) \u00e8 una societ\u00e0 pallavolistica maschile sudcoreana, con sede ad Ansan: milita nel massimo campionato sudcoreano di V-League; il club \u00e8 di propriet\u00e0 dell'azienda OK Financial Group."}
{"id": "5773450", "revid": "887364", "url": "https://it.wikipedia.org/wiki?curid=5773450", "title": "Regno delle Due Borgogne", "text": ""}
{"id": "5773453", "revid": "887364", "url": "https://it.wikipedia.org/wiki?curid=5773453", "title": "Alta Borgogna", "text": ""}
{"id": "5773454", "revid": "887364", "url": "https://it.wikipedia.org/wiki?curid=5773454", "title": "Bassa Borgogna", "text": ""}
{"id": "5773463", "revid": "344646", "url": "https://it.wikipedia.org/wiki?curid=5773463", "title": "Nimr Baqir al-Nimr", "text": "Biografia.\nNimr B\u0101qir al-Nimr, pi\u00f9 comunemente noto come \"Shaykh\" Nimr, \u00e8 stato uno Shaykh sciita originario del Governatorato di al-Qa\u1e6d\u012bf nella provincia di al-Sharqiyya, nell'est dell'Arabia Saudita. Era molto popolare tra i giovani e critico nei confronti del governo saudita nei confronti del quale aveva richiesto nuove elezioni politiche. Quando fu arrestato nel 2006, afferm\u00f2 di essere stato malmenato da uomini dell'al-Mabahith al-'Amma, il servizio segreto saudita.\nNel 2009 aveva criticato le autorit\u00e0 saudite e proposto la secessione della provincia di al-Sharqiyya se i diritti degli sciiti in Arabia Saudita non fossero stati rispettati. Nei suoi confronti fu emesso un mandato di cattura e fu arrestato una prima volta con altre 35 persone. Durante le proteste del biennio 2011-2012 in Arabia Saudita, al-Nimr invit\u00f2 i manifestanti a resistere alle pallottole della polizia usando il \"ruggito delle parole\" e non la violenza, prevedendo il rovesciamento del governo se la repressione fosse continuata. Secondo \"The Guardian\" fu visto \"prendere la guida della rivolta\".\nL'8 luglio 2012 al-Nimr fu ferito a una gamba da un proiettile sparato dalla polizia e arrestato; la polizia parl\u00f2 di un \"conflitto a fuoco\". Migliaia di persone iniziarono una serie di proteste nel corso delle quali due uomini, Akbar al-Shakhuri e Mohamed al-Felfel, furono uccisi dai proiettili della polizia. In risposta all'arresto Al-Nimr inizi\u00f2 uno sciopero della fame e apparve anche essere stato torturato.\nIl 15 ottobre 2014 al-Nimr fu condannato a morte con l'accusa \"di intesa con governi stranieri, di aver disobbedito al governo e aver impugnato le armi contro le forze dell'ordine\" mentre suo nipote, Mohammad al-Nimr, fu arrestato nello stesso giorno per aver twittato informazioni sulla condanna a morte. La condanna \u00e8 stata eseguita il 2 gennaio 2016, unitamente a quella di altri 46 condannati a morte. Il governo saudita non ha consegnato il corpo alla famiglia, comunicando che tutti i condannati erano gi\u00e0 stati sepolti.\nReazioni internazionali.\nLa notizia della morte di al-Nimr ha provocato proteste ufficiali da parte dell'Iran, che ha minacciato ripercussioni. La sua esecuzione \u00e8 stata quindi condannata dall'Iran e dagli sciiti in tutto il Vicino Oriente, cos\u00ec come da personalit\u00e0 occidentali e sunniti contrari al settarismo. Il giorno precedente il consolato dell'Arabia Saudita a Mashhad era stato preso d'assalto dalla folla."}
{"id": "5773470", "revid": "1305772", "url": "https://it.wikipedia.org/wiki?curid=5773470", "title": "Where in Europe Is Carmen Sandiego?", "text": "Where In Europe Is Carmen Sandiego? \u00e8 un videogioco educativo sulla geografia, a tema investigativo, pubblicato da Br\u00f8derbund nel 1988 per Apple II, Commodore 64 e MS-DOS e nel 1989 per Apple IIGS, Amiga e Mac OS. \u00c8 il terzo titolo della serie di \"Carmen Sandiego\", e dopo i primi sul mondo e sugli USA \u00e8 dedicato all'Europa.\nUsc\u00ec anche il relativo libro per ragazzi in inglese \"Where In Europe Is Carmen Sandiego?\" (Golden Books, 1991, ISBN 0307222039).\nModalit\u00e0 di gioco.\nIl funzionamento del gioco \u00e8 molto simile a quello del primo \"Where in the World Is Carmen Sandiego?\" (vedi), ma in questo caso i luoghi visitati fanno parte di 34 paesi europei, con la geografia politica di poco antecedente ai cambiamenti legati alla fine del blocco sovietico.\nIl libro allegato all'edizione originale \u00e8 il \"Concise Atlas of Europe\" (breve atlante d'Europa) edito da Rand McNally.\nI nuovi ladri da catturare sono 15, oltre ovviamente al capo Carmen Sandiego, da affrontare per ultima.\nRispetto ai titoli precedenti i men\u00f9 sono strutturati diversamente e vengono aggiunti, direttamente all'interno del gioco, un blocco note dove segnarsi gli indizi scoperti sul sospetto e una banca dati delle nazioni che permette di individuare paesi in base a colore della bandiera, lingua e valuta.\nOltre che dall'investigazione, occasionalmente si possono ottenere indizi spontanei da telegrammi del proprio capo.\nAttivit\u00e0 scolastiche.\nBr\u00f8derbund pubblic\u00f2 anche edizioni speciali del programma dedicate alle scuole elementari statunitensi, contenenti materiale per gli insegnanti, e il \"The Carmen Sandiego Day Kit\", un pacchetto di materiale didattico e linee guida per organizzare una giornata di attivit\u00e0 scolastiche a tema con la partecipazione delle famiglie. Secondo Br\u00f8derbund, il primo \"Carmen Sandiego Day\" conosciuto si tenne a Bluffton il 4 marzo 1988."}
{"id": "5773493", "revid": "547034", "url": "https://it.wikipedia.org/wiki?curid=5773493", "title": "Bajirao I", "text": "\u00c8 conosciuto con altri nomi, Ballal Bajirao e Thorale Bajirao. \u00c8 stato anche famoso con il soprannome \"Rao/Rau\" (in lingua marathi '\u0930\u093e\u090a', che significa \"Signore\", derivando dal sostantivo Raja). A Bajirao fu affidato il compito di guidare le truppe, con cui allarg\u00f2 i confini dell'Impero Maratha, soprattutto al nord. Grazie alle sue gesta l'impero ha potuto raggiungere il massimo splendore durante il regno di suo figlio, venti anni dopo la sua morte.\nPune Capitale.\nNel 1728, Bajirao spost\u00f2 la capitale amministrativa dell'Impero Maratha da Satara alla citt\u00e0 di Pune. Il suo generale, Bapuji Shripat, riusc\u00ec a persuadere alcune delle famiglie pi\u00f9 ricche della citt\u00e0 di Satara a trasferirsi a Pune, citt\u00e0 che divise poi in 18 \"peth\" (borghi).\nVita familiare.\nLa prima moglie di Bajirao fu Kashibai, figlia di Mahadji Krishna Joshi e di Shiubai di Chas, una ricca famiglia di banchieri. La loro unione fu felice e insieme ebbero tre figli: Balaji Bajirao (conosciuto anche come \"Nanasaheb\"), Raghunathrao (chiamato \"Ragoba\") e Janardhan Rao (morto in tenera et\u00e0). Nanasaheb fu nominato successore di Bajirao come \"Peshwa\" del Chhatrapati Shahu nel 1740. \nSebbene Baji Rao fosse essenzialmente monogamo, sia per natura che per tradizione di famiglia, per scopi puramente politici prese una seconda moglie, Mastani, che era figlia del re ind\u00f9 Chhatrasal di Bundelkhand e della sua concubina musulmana. Nel 1734 Mastani diede alla luce il loro figlio chiamato Shamsh\u0113r Bah\u0101dur e cresciuto come musulmano.\nMorte.\nBajirao mor\u00ec il 28 aprile 1740, all'et\u00e0 di 39 anni. Mor\u00ec per una febbre improvvisa, probabilmente causata da una insolazione. In quel momento era diretto a Delhi con uomini delle truppe sotto il suo comando, accampati nel distretto di Khargon, vicino alla citt\u00e0 di Indore. Fu cremato lo stesso giorno, a Raverkhedi, sul fiume Narmada. Gli Scindia costruirono uno chhatri come monumento funebre in questo luogo.\nTattiche in battaglia.\nBajirao \u00e8 famoso per i rapidi movimenti tattici in battaglia della cavalleria, per cui l'appellativo ricorrente di Generale di cavalleria.\nBajirao si concentrava sullo sfruttare il terreno e la posizione per tagliare le linee di rifornimento nemiche con rapide incursioni delle truppe. Segu\u00ec le tattiche tradizionali dell'Impero Maratha di accerchiare il nemico velocemente, assalendo il nemico alle spalle, e attaccando da direzioni inattese, distraendo il nemico, e determinando dunque le regole del campo di battaglia."}
{"id": "5773498", "revid": "124123", "url": "https://it.wikipedia.org/wiki?curid=5773498", "title": "Persone di cognome Chen", "text": ""}
{"id": "5773499", "revid": "124123", "url": "https://it.wikipedia.org/wiki?curid=5773499", "title": "Persone di cognome Marino", "text": ""}
{"id": "5773501", "revid": "392684", "url": "https://it.wikipedia.org/wiki?curid=5773501", "title": "Aichi Type H", "text": ""}
{"id": "5773507", "revid": "767487", "url": "https://it.wikipedia.org/wiki?curid=5773507", "title": "Chrisye", "text": "Nei suoi 40 anni di carriera ha vinto numerosi premi e riconoscimenti; nel 2011 \"Rolling Stone Indonesia\" lo ha dichiarato il terzo pi\u00f9 grande musicista indonesiano di tutti i tempi.\nNel luglio 2005 Chrisye fu ricoverato all'ospedale Pondok Indah, a causa di difficolt\u00e0 respiratorie. Dopo 13 giorni di trattamenti fu trasferito a Singapore, dove gli venne diagnosticato un cancro polmonare. Sebbene fosse preoccupato per la perdita dei capelli, che lui considerava parte della sua immagine si sottopon\u00e8 ai primi sei cicli di chemioterapia il 2 agosto 2005.\nLa sua salute miglior\u00f2 nel 2006 e nel maggio e novembre dello stesso anno rilasci\u00f2 lunghe interviste al suo biografo Alberthiene Endah. Rilasci\u00f2 anche due compilation, \"Chrisye by Request\" and \"Chrisye Duets\" ma diceva di non sentirsi abbastanza bene per rilasciare nuove canzoni. Chrisye mor\u00ec il 30 marzo 2007 nella sua casa a Cipete, nello Giacarta meridionale. \u00c8 stato sepolto nel cimitero pubblico Jeruk Purut.\nSingoli.\nQuesta sezione contiene solo singoli che non sono mai stati inseriti in album studio."}
{"id": "5773508", "revid": "1573940", "url": "https://it.wikipedia.org/wiki?curid=5773508", "title": "Verrucosa carara", "text": "Verrucosa carara \u00e8 un ragno appartenente alla famiglia Araneidae.\nEtimologia.\nIl nome della specie deriva dalla riserva naturale costaricana di rinvenimento degli esemplari: la Reserva Biol\u00f3gica Carara.\nCaratteristiche.\nL'olotipo femminile rinvenuto ha una lunghezza totale di 9 mm; la lunghezza del cefalotorace \u00e8 di 3,50 mm e la larghezza di 3,10 mm.\nDistribuzione.\nLa specie \u00e8 stata reperita nella Costa Rica occidentale: l'olotipo femminile \u00e8 stato rinvenuto all'interno della Reserva Biol\u00f3gica Carara, a pochi chilometri dalla cittadina di T\u00e1rcoles, appartenente alla provincia di Puntarenas.\nTassonomia.\nNon sono note finora (2015) sottospecie e non sono stati esaminati nuovi esemplari."}
{"id": "5773515", "revid": "1776051", "url": "https://it.wikipedia.org/wiki?curid=5773515", "title": "Carlo Ferrari (senatore)", "text": "Biografia.\nLaureato in giurisprudenza nel 1859 alla professione forense preferisce la carriera nell'amministrazione dell'interno, dove entra nel 1860 e rimane per due anni, chiedendo la dispensa dal servizio appena raggiunta la qualifica di consigliere di 1\u00aa classe. Passato alla vita politica viene eletto consigliere comunale e provinciale di Genova e nel 1875 deputato nel collegio resosi vacante di Capriata d'Orba. Alleato di Agostino Depretis viene rieletto fino al 1882. Mancata la rielezione torna all'amministrazione dell'interno, dove viene promosso prefetto e destinato alle sedi di Massa Carrara, Piacenza, Ascoli Piceno, Pisa e Pavia."}
{"id": "5773517", "revid": "1573940", "url": "https://it.wikipedia.org/wiki?curid=5773517", "title": "Verrucosa chanchamayo", "text": "Verrucosa chanchamayo \u00e8 un ragno appartenente alla famiglia Araneidae.\nEtimologia.\nIl nome della specie deriva dalla provincia peruviana di rinvenimento degli esemplari: la provincia di Chanchamayo.\nCaratteristiche.\nL'olotipo femminile rinvenuto ha lunghezza totale \u00e8 di 5,20mm; la lunghezza del cefalotorace \u00e8 di 2,20mm; e la larghezza \u00e8 di 2,25mm.\nDistribuzione.\nLa specie \u00e8 stata reperita nel Per\u00f9 centrale: l'olotipo femminile \u00e8 stato rinvenuto nei pressi della localit\u00e0 Fundo la G\u00e9nova, a vari Km dalla cittadina di Jun\u00edn, nella provincia di Chanchamayo.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773518", "revid": "1543377", "url": "https://it.wikipedia.org/wiki?curid=5773518", "title": "Paul Horn", "text": ""}
{"id": "5773521", "revid": "1573940", "url": "https://it.wikipedia.org/wiki?curid=5773521", "title": "Ipusukilo (Kitwe)", "text": "Ipusukilo \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773523", "revid": "86343", "url": "https://it.wikipedia.org/wiki?curid=5773523", "title": "Ipusukilo", "text": "Il toponimo Ipusukilo pu\u00f2 riferirsi a diversi comuni dello Zambia:"}
{"id": "5773524", "revid": "729019", "url": "https://it.wikipedia.org/wiki?curid=5773524", "title": "Volley-Ball Nantes 2013-2014", "text": "Questa voce raccoglie le informazioni riguardanti il Volley-Ball Nantes nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773525", "revid": "1573940", "url": "https://it.wikipedia.org/wiki?curid=5773525", "title": "Verrucosa coroico", "text": "Verrucosa coroico \u00e8 un ragno appartenente alla famiglia Araneidae.\nEtimologia.\nIl nome della specie deriva dal comune boliviano di rinvenimento degli esemplari: Coroico.\nCaratteristiche.\nL'olotipo femminile rinvenuto ha lunghezza totale \u00e8 di 9,20mm; la lunghezza del cefalotorace \u00e8 di 3,00mm; e la larghezza \u00e8 di 2,75mm.\nDistribuzione.\nLa specie \u00e8 stata reperita nella Bolivia centrale: l'olotipo femminile \u00e8 stato rinvenuto nel comune di Coroico, all'altezza dell'Hotel Prefectural, appartenente al dipartimento di La Paz.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773527", "revid": "729019", "url": "https://it.wikipedia.org/wiki?curid=5773527", "title": "Istres Ouest Provence Volley-Ball 2013-2014", "text": "Questa voce raccoglie le informazioni riguardanti l'Istres Ouest Provence Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773528", "revid": "729019", "url": "https://it.wikipedia.org/wiki?curid=5773528", "title": "Pays d'Aix Venelles Volley-Ball 2013-2014", "text": "Questa voce raccoglie le informazioni riguardanti il Pays d'Aix Venelles Volley-Ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773537", "revid": "86343", "url": "https://it.wikipedia.org/wiki?curid=5773537", "title": "Chantete", "text": "Il toponimo Chantete pu\u00f2 riferirsi a diversi comuni dello Zambia:"}
{"id": "5773539", "revid": "1573940", "url": "https://it.wikipedia.org/wiki?curid=5773539", "title": "Chantete (Kitwe)", "text": "Chantete \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773540", "revid": "1573940", "url": "https://it.wikipedia.org/wiki?curid=5773540", "title": "Riverside (Zambia)", "text": "Riverside \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773541", "revid": "729019", "url": "https://it.wikipedia.org/wiki?curid=5773541", "title": "\u00c9vreux Volley-ball 2013-2014", "text": "Questa voce raccoglie le informazioni riguardanti l'\u00c9vreux Volley-ball nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773543", "revid": "154893", "url": "https://it.wikipedia.org/wiki?curid=5773543", "title": "Carpaneto (Tizzano Val Parma)", "text": ""}
{"id": "5773547", "revid": "1573940", "url": "https://it.wikipedia.org/wiki?curid=5773547", "title": "Verrucosa cuyabenoensis", "text": "Verrucosa cuyabenoensis \u00e8 un ragno appartenente alla famiglia Araneidae.\nEtimologia.\nIl nome della specie deriva dalla localit\u00e0 ecuadoregna di rinvenimento degli esemplari: Cuyabeno.\nCaratteristiche.\nL'olotipo maschile rinvenuto ha lunghezza totale \u00e8 di 4,50mm; la lunghezza del cefalotorace \u00e8 di 2,75mm; e la larghezza \u00e8 di 2,25mm.\nDistribuzione.\nLa specie \u00e8 stata reperita in Ecuador centrale: l'olotipo maschile \u00e8 stato rinvenuto nei pressi del villaggio di Cuyabeno, nella provincia del Napo.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773549", "revid": "86343", "url": "https://it.wikipedia.org/wiki?curid=5773549", "title": "Lubwa", "text": "Il toponimo Lubwa pu\u00f2 riferirsi a diversi comuni dello Zambia:"}
{"id": "5773550", "revid": "1776051", "url": "https://it.wikipedia.org/wiki?curid=5773550", "title": "Bortolo Foratti", "text": "Biografia.\nLaureato in giurisprudenza compie il tirocinio della professione forense per poi dedicarsi a tempo pieno alla vita politica. Nel 1880 \u00e8 sindaco del comune di Megliadino San Fidenzio, carica che mantiene per venticinque anni. \nAlla morte del sindaco di Montagnana viene chiamato a coprire anche questo incarico, e pi\u00f9 o meno nello stesso periodo viene eletto al consiglio provinciale di Padova, dove siede fino al 1908 cumulando le cariche di vice-presidente e presidente. Nello stesso anno viene nominato senatore a vita."}
{"id": "5773551", "revid": "1573940", "url": "https://it.wikipedia.org/wiki?curid=5773551", "title": "Lubwa (Kitwe)", "text": "Lubwa \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773552", "revid": "1573940", "url": "https://it.wikipedia.org/wiki?curid=5773552", "title": "Rokana", "text": "Rokana \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773553", "revid": "729019", "url": "https://it.wikipedia.org/wiki?curid=5773553", "title": "Quimper Volley 29 2013-2014", "text": "Questa voce raccoglie le informazioni riguardanti il Quimper Volley 29 nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773564", "revid": "1573940", "url": "https://it.wikipedia.org/wiki?curid=5773564", "title": "Parklands", "text": "Parklands \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773565", "revid": "729019", "url": "https://it.wikipedia.org/wiki?curid=5773565", "title": "Terville Florange Olympique Club 2013-2014", "text": "Questa voce raccoglie le informazioni riguardanti il Terville Florange Olympique Club nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773570", "revid": "599013", "url": "https://it.wikipedia.org/wiki?curid=5773570", "title": "Fernando Silvestri", "text": "Ufficiale d'artiglieria del Regio Esercito, combatt\u00e9 durante la prima guerra mondiale nel corso della quale divenne Osservatore d'aeroplano. Al termine del conflitto transit\u00f2 nelle neocostituita Regia Aeronautica ricoprendo vari incarichi. All'atto dell'entrata in guerra dell'Italia, il 10 giugno 1940, ricopriva l'incarico di comandante del settore est dell'Aeronautica della Libia. Tra il febbraio 1941 e il giugno 1942 ricopr\u00ec l'incarico di Capo di stato maggiore della 5\u00aa Squadra aerea.\nBiografia.\nNacque a Roma il 1\u00ba ottobre 1896, e nel gennaio 1915 entr\u00f2 volontario nel Regio Esercito, assegnato in qualit\u00e0 di Allievo Ufficiale al 13\u00ba Reggimento artiglieria da campagna. \nPromosso sottotenente di complemento nel giugno successivo, fu aggregato al 23\u00ba Reggimento artiglieria da campagna per il servizio di prima nomina. In quello stesso anno, dopo aver frequentato il corso teorico di artiglieria pesante presso la Scuola di Applicazione di Torino, fu inviato al fronte in forza al 1\u00ba Reggimento artiglieria pesante campale, dove rimase fino al novembre del 1916. \nIn quella data divenne Allievo Osservatore presso la 45\u00aa Squadriglia aeroplani che operava in zona di guerra, volando a bordo di apparecchi Farman 14 e Savoia-Pomilio SP.2. Nel luglio 1917, ottenuto il brevetto di Osservatore d'aeroplano e la promozione a tenente, partecip\u00f2 ad un combattimento aereo su Dolganiva, dove il suo apparecchio fu abbattuto ed egli rimase ferito. Per questa azione gli fu conferita la Medaglia d'argento al valor militare. Dopo essere guarito rientr\u00f2 in servizio presso il Deposito Aviatori di Torino, ma pochi giorni dopo si imbarc\u00f2 a Siracusa per raggiungere la Tripolitania, dove arriv\u00f2 il 28 ottobre 1917 per prestare servizio presso la 12\u00aa Squadriglia Caproni di stanza a Tripoli.\nNell'aprile 1922 fu trasferito definitivamente all'Arma Aeronautica, entrando in forza al 3\u00ba Raggruppamento Aeroplani, ma nell'ottobre 1923 cess\u00f2 di appartenere al Regio Esercito entrando definitivamente in servizio, con il grado di tenente, presso il Corpo di Stato maggiore generale della neocostituita Regia Aeronautica. Nel maggio 1924 assunse il comando del 20\u00ba Stormo da ricognizione, e nell'aprile del 1925 fu promosso comandante di squadriglia che, dopo la riorganizzazione interna della Regia Aeronautica, si trasformer\u00e0 nel grado di capitano a.a.r.c., venendo insignito nel dicembre dello stesso anno della Croce di Cavaliere dell'Ordine della Corona d'Italia. Nel giugno 1926 ottenne l'abilitazione al pilotaggio del velivolo Ansaldo A.300/4, assumendo nell'ottobre successivo il Comando della 3\u00aa Zona Aerea Territoriale (Z.A.T.) che mantenne fino al febbraio 1928. In quella data rientr\u00f2 in servizio presso l'Ufficio di Stato maggiore della Regia Aeronautica, ma nel maggio 1930 riassunse il comando del 20\u00ba Stormo con il grado di maggiore, venendo promosso tenente colonnello nel marzo 1932. Nel maggio 1934 assunse il comando della Scuola di Osservazione Aerea di Cerveteri, ricoprendo contemporaneamente l'incarico di Istruttore professionale di volo e insegnante di Arte Militare Aerea.\nNel febbraio 1936 fu promosso colonnello, assumendo nel mese di agosto il Comando settore est dell'Aeronautica della Libia. Nel 1939 fu promosso generale di brigata aerea.\nPrese parte alle prime operazioni belliche seguenti all'entrata in guerra dell'Italia, 10 giugno 1940, ma in seguito alla riorganizzazione delle forze italiane scomparve la denominazione di Aeronautica della Libia, che dal 15 luglio divenne 5\u00aa Squadra aerea. A partire dal febbraio 1941 divenne Capo di stato maggiore della 5\u00aa Squadra aerea, mantenendolo fino al febbraio 1942 quando, promosso generale di divisione aerea rientr\u00f2 in Patria assegnato allo Stato Maggiore della Regia Aeronautica. Al termine del conflitto fu promosso Generale di squadra aerea , e nel luglio 1948 divenne Ispettore delle Forze Aeree e Comandante Generale della Difesa Aerea Territoriale. Nel febbraio 1951 fu nominato Segretario Generale dell'Aeronautica Militare, ricoprendo tale incarico fino al 30 aprile 1955 quando fu posto in congedo per raggiunti limiti d'et\u00e0. Nominato Presidente della Commissione tecnica per la costruzione del nuovo aeroporto di Fiumicino si uccise, sparandosi alla tempia, il 29 novembre 1959."}
{"id": "5773573", "revid": "729019", "url": "https://it.wikipedia.org/wiki?curid=5773573", "title": "Hainaut Volley 2013-2014", "text": "Questa voce raccoglie le informazioni riguardanti l'Hainaut Volley nelle competizioni ufficiali della stagione 2013-2014.\nOrganigramma societario.\nArea direttiva\nArea tecnica"}
{"id": "5773576", "revid": "123771680", "url": "https://it.wikipedia.org/wiki?curid=5773576", "title": "Tommaso Gessi", "text": "Biografia.\nEra figlio del conte Giuseppe Antonio Gessi, Patrizio di Faenza, Presidente dell\u2019Accademia Filarmonica e di Maria dei conti Troni di Imola. La famiglia Gessi era una nobile dinastia trapiantata nel XV secolo in Val di Lamone, e che vantava nei secoli primarie cariche cittadine e grazie di vari sovrani. \nIl conte Tommaso Gessi fu dal 1872 socio della Societ\u00e0 geografica italiana, eletto deputato al parlamento nazionale nelle legislature XIII e XIV dal 1876 al 1882, sindaco di Faenza dal 1886 al 1888, consigliere e vice-presidente della provincia di Ravenna, fautore della linea ferroviaria Faenza-Firenze, assessore del comune di Faenza dal 1899 al 1901, nominato Senatore del Regno nel 1908, tra i fautori dell\u2019Esposizione Torricelliana del 1908, nonch\u00e9 Presidente del Comizio Agrario dal 1873 al 1913. Ospit\u00f2 il Carducci nella sua villa di Sarna. \nSpos\u00f2 in prime nozze Laura, figlia del Conte Domenico Zauli Naldi e della Contessa Elena, nata Pallavicini Centurione, da cui ebbe cinque figli."}
{"id": "5773579", "revid": "599013", "url": "https://it.wikipedia.org/wiki?curid=5773579", "title": "Giuseppe Rubini (calciatore)", "text": "Carriera.\nHa disputato quattro stagioni nella massima divisione dell'epoca con il Bologna contribuendo alla vittoria dello scudetto nel 1924-25."}
{"id": "5773581", "revid": "110157", "url": "https://it.wikipedia.org/wiki?curid=5773581", "title": "Rifugio Angelo Sebastiani", "text": "Il rifugio Angelo Sebastiani \u00e8 un rifugio stile alpino situato nell'Appennino abruzzese (Monti Reatini), sul versante meridionale del Monte Terminillo, in provincia di Rieti (Lazio), non lontano dalla Sella di Leonessa, ad una quota di circa \u00a0m s.l.m..\nDescrizione.\nInaugurato nel 1961 e successivamente ampliato, \u00e8 intitolato ad Angelo Sebastiani (Rieti 1912 - 1944), sciatore, membro fondatore del CAI di Rieti e pioniere dell'esplorazione del Terminillo, ucciso dai tedeschi in ritirata; a lui e ai suoi due fratelli fu intitolata anche la nota squadra di basket AMG Sebastiani. Meta di escursionisti d'estate e scialpinisti d'inverno, \u00e8 sede di partenza per le ascese alla vetta del Terminillo e ricade all'interno del comune di Micigliano.\nServizi.\nGestito dalla sezione CAI di Rieti, \u00e8 aperto tutto l'anno ed offre possibilit\u00e0 di vitto e alloggio con disponibilit\u00e0 di 24 posti letto distribuiti in 8 camere.\nAccessibilit\u00e0.\n\u00c8 facilmente raggiungibile in automobile sia dal versante reatino, salendo da Campoforogna lungo la strada provinciale 10 verso il valico della sella di Leonessa, sia dal versante di Leonessa percorrendo la stessa strada in senso opposto salendo lungo la Vallonina."}
{"id": "5773583", "revid": "86343", "url": "https://it.wikipedia.org/wiki?curid=5773583", "title": "Mukuba", "text": "Il toponimo Mukuba pu\u00f2 riferirsi a diversi comuni dello Zambia:"}
{"id": "5773588", "revid": "1573940", "url": "https://it.wikipedia.org/wiki?curid=5773588", "title": "Mukuba (Kitwe)", "text": "Mukuba \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773590", "revid": "1573940", "url": "https://it.wikipedia.org/wiki?curid=5773590", "title": "Miseshi", "text": "Miseshi \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773591", "revid": "1573940", "url": "https://it.wikipedia.org/wiki?curid=5773591", "title": "Mindolo", "text": "Mindolo \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773593", "revid": "1573940", "url": "https://it.wikipedia.org/wiki?curid=5773593", "title": "Kamakonde", "text": "Kamakonde \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773596", "revid": "1573940", "url": "https://it.wikipedia.org/wiki?curid=5773596", "title": "Limaposa", "text": "Limaposa \u00e8 un ward dello Zambia, parte della Provincia di Copperbelt e del Distretto di Kitwe."}
{"id": "5773607", "revid": "729019", "url": "https://it.wikipedia.org/wiki?curid=5773607", "title": "389. Infanterie-Division", "text": "La 389. Infanterie-Division fu un'unit\u00e0 della Wehrmacht che venne costituita nel gennaio 1942 durante la Seconda guerra mondiale con personale provenienti dai centri di reclutamento in Germania nel quadro del programma di emergenza \"Rheingold\" che prevedeva la formazione rapida di nuove divisioni d'assalto da impiegare subito sul Fronte orientale dove la situazione dell'esercito tedesco nell'inverno 1941-1942, era critica.\nLa 389. Divisione partecip\u00f2 alla nuova offensiva estiva della Wehrmacht nel teatro meridionale del Fronte orientale, l'operazione Blu, e fu impegnata da ottobre 1942 in sfibranti e sanguinosi combattimenti ravvicinati nell'area urbana di Stalingrado. La divisione usc\u00ec decimata da questi scontri e in inverno venne accerchiata dall'Armata Rossa insieme alle altre divisioni della 6. Armee e fu completamente distrutta.\nRicostituita in Francia nella primavera del 1943, ritorn\u00f2 in ottobre sul fronte orientale dove fu impegnata fino al termine della guerra in continui, aspri combattimenti soprattutto nel settore settentrionale delle linee; accerchiata in Prussia orientale, si arrese ai sovietici nel marzo 1945.\nStoria.\nLa 389. Infanterie-Division venne costituita nel gennaio 1942 in una situazione di emergenza per la Wehrmacht sul fronte orientale dove l'esercito tedesco, impegnato da giugno 1941 nell'operazione Barbarossa era stato messo in seria difficolt\u00e0 dalla controffensiva invernale dell'Armata Rossa. Di fronte al rischio concreto di un catastrofico crollo generale, l'alto comando tedesco prese provvedimenti straordinari e si affrett\u00f2 a organizzare una diciottesima ondata (\"welle\") di mobilitazione reclutando e addestrando alcune nuove divisioni di fanteria nel quadro del programma denominato in codice \"Rheingold\" (\"oro del Reno\"). La 389. Infanterie-Division fu una di queste nuove formazioni \"Rheingold\" e venne costituita nel terreno di addestramento di Milowitz, vicino a Praga con soldati provenienti da tre distinte regioni militari dell'Assia e della Franconia: il \"Wehrkreis IX\" (sede a Kassel), il \"Wehrkreis XII\" (sede a Wiesbaden) e il \"Wehrkreis XIII\" (sede a Norimberga).\nDopo la rapida organizzazione della nuova formazione, la 389. Infanterie-Division, posta al comando dell'esperto generale Erwin Jaenecke, venne trasferita nel maggio 1942 nel settore meridionale del Fronte orientale e venne assegnata al Gruppo d'armate Sud che era impegnato nei preparativi dell'operazione Blu, la nuova offensiva generale della Wehrmacht in direzione del Volga e del Caucaso. Ancor prima dell'inizio dell'offensiva tedesca, la 389. Infanterie-Division entr\u00f2 in combattimento nel corso della sanguinosa seconda battaglia di Char'kov per respingere una pericolosa controffensiva sovietica. L'operazione Blu ebbe inizio il 28 giugno 1942 e la 389. Infanterie-Division partecip\u00f2 all'avanzata inizialmente vittoriosa della 6. Armee del generale Friedrich Paulus in direzione di Stalingrado: dopo i combattimenti a Vov\u010dans'k e Kala\u010d-na-Donu, venne raggiunto e superato il fiume Don e il suo affluente \u010cir.\nLa 389. Infanterie-Division prese parte ai combattimenti preliminari nella fase di avvicinamento a Stalingrado soprattutto nella zona del cosiddetto \"fosso dei Tartari\", quindi dalla seconda met\u00e0 di settembre 1942 entr\u00f2 nell'area di operazioni settentrionale della citt\u00e0 combattendo nei quartieri operai della grandi fabbriche e negli scontri che permisero ai tedeschi di conquistare il saliente di Orlovka. A partire dal 14 ottobre 1942 la divisione divenne, insieme alla 305. Infanterie-Division, l'elemento d'assalto di punta del raggruppamento organizzato dal generale Paulus per attaccare la grande fabbrica di trattori di Stalingrado. Dopo scontri di estrema violenza e pesanti perdite nei combattimenti ravvicinati all'interno delle devastate officine meccaniche, gli assiani della 389. Infanterie-Division riuscirono a conquistare, in collaborazione con le altre divisioni tedesche del \"Kampfgruppe Jaenecke\", gran parte della fabbrica di trattori entro il 16 ottobre. La divisione tuttavia si indebol\u00ec fortemente in questi combattimenti e nei successivi tentativi falliti di conquistare i sobborghi settentrionali di Spartanovka e Rynok.\nDopo una breve tregua, all'inizio di novembre 1942 i combattimenti nella citt\u00e0 di Stalingrado ripresero con il massimo accanimento e la 389. Infanterie-Division venne impegnata, nonostante il logoramento di molti reparti, anche all'operazione Hubertus, l'ultimo attacco in forze della 6. Armee che, iniziato l'11 novembre 1942, si concluse entro pochi giorni con modesti risultati tattici e nuove perdite. Alla vigilia dell'operazione Urano, la controffensiva generale dell'Armata Rossa sul fronte del Don e del Volga, la 389. Infanterie-Division era schierata nel settore in rovina della grandi fabbriche alle dipendenze del LI Corpo d'armata del generale Walther von Seydlitz-Kurzbach; dopo i micidiali combattimenti di ottobre e novembre le sue forze erano gravemente logorate e la formazione era considerata non pi\u00f9 in grado di svolgere operazioni offensive. Secondo i documenti tedeschi, il 12 novembre 1942 la divisione era costituita da sei battaglioni, di cui quattro deboli e solo due ancora discretamente efficienti; i suoi effettivi erano di 7.540 soldati, di cui solo 4.021 combattenti.\nL'operazione Urano dell'Armata Rossa ebbe inizio il 19 novembre 1942 e si svilupp\u00f2 subito in modo disastroso per le forze dell'Asse; la 389. Infanterie-Division, asserragliata nelle rovine dei quartieri industriali di Stalingrado, non venne attaccata in forze ma venne costantemente impegnata in costosi scontri con le forze sovietiche ancora attive nell'area urbana della citt\u00e0, mentre sul fronte del Don le colonne corazzate nemiche avanzavano rapidamente mettendo in pericolo le linee di comunicazione. Il 23 novembre 1942 la manovra a tenaglia dell'Armata Rossa si concluse con pieno successo e l'intera 6. Armee, comprese le formazioni del LI Corpo tra cui la 389. Infanterie-Division, furono accerchiate. Nelle lunghe e tragiche settimane dell'assedio della \"fortezza Stalingrado\", la divisione, passata al comando del generale Erich Magnus dopo la promozione del generale Jaenecke a comandante del IV Corpo d'armata, rimase ferma sulle posizioni raggiunte nelle macerie delle grandi fabbriche; pur sottoposta a continui attacchi locali, riusc\u00ec a mantenere il controllo dell'area e, come le altre divisione schierate tra i relativi ripari delle rovine della citt\u00e0 sul Volga, soffr\u00ec meno a causa del clima e delle privazioni rispetto alle unit\u00e0 posizionate allo scoperto nei settori occidentali e meridionali della sacca.\nCon il trascorrere delle giornate tuttavia la situazione divenne sempre pi\u00f9 difficile; il 10 gennaio 1943 i sovietici sferrarono l'operazione Anello e l'avanzata da ovest verso est divenne subito incontrollabile. Dopo la frantumazione del \"kessel\" in due sacche separate, la 389. Infanterie-Division, che negli ultimi giorni era stata aggregata alla 24. Panzer-Division sotto il comando del generale Martin Lattmann, rimase bloccata con altre divisioni dell'XI Corpo d'armata del generale Karl Strecker nella sacca settentrionale che resistette fino al 2 febbraio 1943 prima di essere costretta alla resa. La divisione venne quindi completamente distrutta insieme a tutte le altre formazioni accerchiate della 6. Armee.\nNel quadro del programma, subito predisposto da Hitler anche a scopi propagandistici, di immediata ricostituzione delle divisioni distrutte a Stalingrado, fin dal 17 febbraio 1943 inizi\u00f2 la formazione in Francia di una nuova 389. Infanterie-Division sulla base del piccolo nucleo di sopravvissuti alla battaglia ed evacuati prima della resa e del personale che si era trovato in licenza al momento della chiusura dell'accerchiamento. Dopo alcuni mesi di riorganizzazione, la nuova divisione venne trasferita di nuovo sul Fronte orientale a partire dalla fine del settembre 1943. La 389. infanterie-Division fu assegnata alla 8. Armee, impegnata nei durissimi combattimenti per bloccare l'avanzata dell'Armata Rossa verso il Dniepr; l'offensiva sovietica prosegu\u00ec per settimane e le forze tedesche, compresa la 389. Divisione, subirono forti perdite senza riuscire ad impedire il superamento del fiume da parte del nemico. Nel gennaio 1944 i sovietici sferrarono una nuova offensiva invernale e la divisione, nonostante il supporto della 57. Infanterie-Division, venne nuovamente decimata; i resti rimasero bloccati, insieme ad altre cinque divisioni tedesche, nella sacca di Korsun'. Dopo una drammatica ritirata nella neve i superstiti della 57. e 389. infanterie-Division riuscirono alla fine di febbraio 1944 ad uscire dall'accerchiamento.\nLa 389. Infanterie-Division venne ancora una volta ricostituita nel marzo 1944 in Ungheria e trasferita al Gruppo d'armate Nord dove entr\u00f2 a dar parte delle truppe che rimasero bloccate nella sacca di Curlandia; fino al febbraio 1945 combatt\u00e9 insieme alle altre divisioni in difesa della sacca. Nell'ultima fase della guerra venne evacuata dalla Curlandia e trasferita in Prussia occidentale per contribuire a difendere quella regione tedesca invasa dall'Armata Rossa. La 389. Infanterie-Division si arrese infine a maggio 1945 nella penisola di Hel e i suoi soldati caddero prigionieri dei sovietici.\nDecorazioni.\nAlcuni soldati di questa divisione ricevettero decorazioni per atti di valore in combattimento:"}
{"id": "5773608", "revid": "1699816", "url": "https://it.wikipedia.org/wiki?curid=5773608", "title": "Right Here (Jess Glynne)", "text": "Right Here \u00e8 un singolo della cantante britannica Jess Glynne, pubblicato il 14 agosto 2015. il Si tratta del primo singolo estratto dall'album di debutto \"I Cry When I Laugh\"."}
{"id": "5773610", "revid": "729019", "url": "https://it.wikipedia.org/wiki?curid=5773610", "title": "305. Infanterie-Division", "text": "La 305. Infanterie-Division fu un'unit\u00e0 della Wehrmacht che venne costituita nel dicembre 1940 durante la Seconda guerra mondiale con personale provenienti dalla Svevia per svolgere inizialmente compiti di presidio in Francia. Nell'inverno 1941-42 venne trasformata in unit\u00e0 d'assalto e trasferita d'urgenza sul fronte orientale per rafforzare lo schieramento tedesco.\nLa divisione partecip\u00f2 all'operazione Blu nell'estate 1942 e venne coinvolta nella drammatica battaglia di Stalingrado; dopo essere uscita decimata dai sanguinosi e terrificanti combattimenti ravvicinati nell'area urbana della citt\u00e0 sul Volga, i resti della 305. Divisione furono, insieme alle altre unit\u00e0 della 6. Armee, accerchiati e distrutti nell'inverno 1942-43 dall'Armata Rossa.\nRicostituita in Francia nella primavera del 1943, venne inviata in Italia dove contribu\u00ec alla rapida disgregazione dell'esercito dell'ex-alleato con l'operazione Achse, quindi prese parte alla lunga e costosa difesa della penisola contro gli alleati anglo-sassoni, terminando la guerra con la resa di tutte le forze tedesche in Italia nella primavera 1945.\nStoria.\nLa 305. Infanterie-Division venne originariamente costituita dal 15 dicembre 1940 come divisione statica di presidio nel quadro della tredicesima ondata (\"welle\") di mobilitazione; la nuova formazione, organizzata a Ravensburg con soldati reclutati in Svevia nel \"Wehrkreis V\" (sede a Stoccarda), inizialmente svolse compiti di controllo della linea di demarcazione con la Francia sul fronte occidentale e venne schierata nella regione dell'estuario della Gironda e di Libourne-Ruffec.\nLa critica situazione dell'esercito tedesco sul Fronte orientale nell'inverno 1941-42 a causa del fallimento finale dell'operazione Barbarossa e della inattesa controffensiva generale dell'Armata Rossa, costrinse l'alto comando della Wehrmacht a trasferire con urgenza in Russia il maggior numero possibile di unit\u00e0 di riserva; inoltre venne deciso di organizzare nuove divisioni. Nel quadro di questi programmi di emergenza, anche la 305. Infanterie-Divisione nel febbraio-marzo 1942 fu riorganizzata e rafforzata; la divisione venne trasformata in unit\u00e0 offensiva in vista del trasferimento all'est. A maggio 1942 quindi la 305. Infanterie-Division fu trasportata sul fronte orientale e assegnata alla 6. Armee del Gruppo d'armate Sud che era schierato nell'Ucraina orientale.\nLa divisione prese subito parte, insieme alle altre formazioni della 6. Armee del generale Friedrich Paulus, alla violenta seconda battaglia di Char'kov per contrastare una nuova controffensiva sovietica, e poi ai successivi attacchi locali tedeschi nella regione del Donec, preliminari alla operazione Blu, la grande offensiva estiva della Wehrmacht nel settore meridionale del Fronte orientale che ebbe inizio il 28 giugno 1942. Nelle fasi iniziali della grande offensiva, la 305. Infanterie-Division prese parte alla rapida avanzata e ai combattimenti sull'Oskol, poi sul Don e sul \u010cir; nella seconda met\u00e0 di settembre ricevette l'ordine di entrare nell'area di operazioni della 6. Armee a Stalingrado dove era in corso dal 13 settembre una violentissima battaglia nella zona urbana contro i tenaci difensori sovietici.\nDal 14 ottobre 1942, la 305. Infanterie-Division, guidata dal generale Kurt Oppenl\u00e4nder, entr\u00f2 in combattimento, insieme alle altre formazioni del cosiddetto \"kampfgruppe Jaenecke\", nel settore settentrionale delle grandi fabbriche di Stalingrado e partecip\u00f2 ai cruenti combattimenti per la conquista della fabbrica di trattori. Dopo scontri prolungati e sanguinosi, i soldati della divisione riuscirono a conquistare l'interno delle officine distrutte della grande fabbrica. Dal 16 ottobre 1942 la 305. Infanterie-Division discese a sud lungo il Volga e attacc\u00f2 anche la fabbrica di cannoni \"Barricate\" dove incontr\u00f2 la resistenza accanita della 308\u00aa Divisione fucilieri sovietica; la formazione tedesca riusc\u00ec a occupare gran parte della fabbrica ma usc\u00ec decimata dai micidiali combattimenti ravvicinati che continuarono fino al 28 ottobre 1942. La divisione, passata al comando del generale Bernhard Steinmetz, inoltre sub\u00ec ulteriori perdite a partire dall'11 novembre, nell'ultima serie di attacchi sferrati dai tedeschi contro i residui nuclei di resistenza nemici; entro il 18 novembre anche l'operazione Hubertus, si concluse con un fallimento per la 6. Armee.\nI soldati svevi della 305. Infanterie-Division si trovavano alle dipendenze del LI Corpo d'armata nel settore devastato delle grandi fabbriche alla vigilia dell'operazione Urano, la controffensiva generale dell'Armata Rossa iniziata il 19 novembre 1942; i reparti erano impegnati in una logorante e continua serie di piccoli scontri con i difensori sovietici abbarbicati nelle rovine. La divisione era ormai fortemente esaurita dopo gli sfibranti combattimenti nelle fabbriche dei quartieri settentrionali di Stalingrado e non era pi\u00f9 ritenuta in grado di svolgere missioni offensive. Secondo i documenti tedeschi, era costituita da solo sei battaglioni di fanteria, di cui due deboli e quattro completamente esauriti; il 12 novembre 1942 i suoi effettivi, la cosiddetta \"forza vettovagliata\", erano di 6.863 uomini ma la reale forza combattente era di appena 2.915 soldati.\nLa 305. Infanterie-Division inizialmente non venne coinvolta dalla controffensiva generale sovietica del 19 novembre 1942 che travolse le linee dell'Asse sul corso medio del Don e nella regione dei laghi a sud di Stalingrado; come le altre divisioni del LI Corpo d'armata che si erano logorate in due mesi di combattimenti nell'area urbana della citt\u00e0, anche la formazione sveva rimase ferma sulle posizioni, agganciata nelle rovine impegnata in quotidiane scaramucce, e quindi venne accerchiata insieme all'intera 6. Armee dopo la chiusura della manovra a tenaglia dell'Armata Rossa il 23 novembre 1942. Durante l'assedio, la divisione asserragliata nelle sue posizioni non sub\u00ec grandi attacchi e pot\u00e9 in parte trovare riparo per l'inverno, soffrendo in misura minore rispetto alle formazioni schierate all'aperto sulla steppa sui fronti occidentali e meridionali della sacca di Stalingrado.\nLa situazione della 6. Armee accerchiata divenne drammatica a partire dall'inizio dell'operazione Anello il 10 gennaio 1943; l'Armata Rossa avanz\u00f2 da ovest verso est respingendo i resti delle divisioni tedesche verso le rovine di Stalingrado dove erano rimaste le formazioni del LI Corpo, tra cui la 305. Infanterie-Division che aveva difeso con successo le sue posizioni all'interno delle grandi fabbriche, resistendo fino agli ultimi giorni della battaglia ai continui attacchi sovietici. Alla fine del mese di gennaio la \"fortezza Stalingrado\" venne frammentata in due parti e i resti della 305. Infanterie-Division rimasero bloccati nella sacca settentrionale che, al comando del XI Corpo d'armata del generale Karl Strecker, cerc\u00f2 di prolungare la resistenza anche dopo la resa del feldmaresciallo Paulus il 31 gennaio 1943. Continuare a combattere era ormai impossibile: il 2 febbraio 1943 anche la sacca dell'XI Corpo cedette le armi e i superstiti furono fatti prigionieri dai sovietici; la 305. Infanterie-Division quindi scomparve nella catastrofe e il generale Steinmetz fu tra gli ufficiali superiori catturati.\nAdolf Hitler decise ben presto di ricostituire anche per scopi di propaganda bellica le divisioni distrutte a Stalingrado e quindi gi\u00e0 nel marzo 1943 inizi\u00f2 il programma di formazione della nuova 305. Infanterie-Division intorno al nucleo di superstiti evacuati dalla sacca e del personale che si era trovato in licenza all'inizio dell'offensiva sovietica. La nuova divisione venne ricostituita in Francia, originariamente in Bretagna, ma in aprile venne trasferita tra Amiens e Boulogne-sur-Mer. A maggio 1943, di fronte all'evidenza di segni di cedimento dell'Italia fascista, il principale alleato del Terzo Reich, l'alto comando della Wehrmacht decise di inviare la 305. Infanterie-Division nel sud della Francia, nella regione di Nizza, per sostituire le truppe della 4\u00aa Armata italiana di cui era previsto il rimpatrio.\nLa subitanea caduta di Mussolini e del fascismo il 25 luglio 1943, costrinsero Hitler e l'alto comando tedesco a prendere immediate contromisure per fronteggiare una possibile defezione dell'alleato dell'Asse; nel quadro del programma di trasferimento rapido del maggior numero possibile di formazioni nella penisola, fin dalla notte del 26 luglio, la 305. Infanterie-Division ricevette l'ordine di marciare subito, dal 27 luglio, verso la Liguria. La divisione, comandata dal generale Friedrich-Wilhelm Hauck, scese dai treni al confine francese e prosegu\u00ec a piedi in direzione di Genova, ma l'improvviso arrivo del reparto suscit\u00f2 le vivaci proteste dell'alto comando italiano. Dopo un incontro tra il feldmaresciallo Albert Kesselring e i generali italiani il 1 agosto 1943, i problemi furono superati e la 305. Infanterie-Division fu autorizzata ad entrare in Italia, la divisione marci\u00f2 verso Genova e quindi arriv\u00f2 nella zona di La Spezia tra il 16 e il 30 agosto. L'armistizio dell'8 settembre scaten\u00f2 l'immediata e violenta reazione tedesca, l'alto comando attiv\u00f2 subito il piano Achse e le forze della Wehrmacht stanziate in Italia procedettero rapidamente ad attaccare e disarmare le unit\u00e0 italiane. L'operazione si concluse in pochi giorni con pieno successo; la 305. Infanterie-Division entr\u00f2 in azione dal 10 settembre 1943 e occup\u00f2 il porto di La Spezia sopraffacendo senza difficolt\u00e0 le divisioni italiane \"Rovigo\" e \"Alpi Graie\", non fu possibile invece impedire la partenza della flotta da guerra italiana.\nDopo la conclusione dell'operazione Achse, una parte delle divisioni tedesche stanziate nell'Italia settentrionale furono richiamate a sud per rinforzare il Gruppo d'armate C del feldmaresciallo Kesselring impegnato in una strenua difesa sulla cosiddetta linea Gustav contro l'avanzata degli Alleati. La 305. infanterie-Division quindi venne trasferita a sud di Roma ed entr\u00f2 a far parte della 10. Armee; la divisione prese posizione nel settore adriatico del fronte difensivo tedesco e nei mesi di novembre e dicembre 1943 fu impegnata in duri combattimenti soprattutto contro reparti del Corpo di Spedizione Francese del generale Alphonse Juin sulle montagne a nord di Venafro. La 305. perse qualche posizione, ma nel complesso riusc\u00ec a mantenere la coesione del suo fronte e contenne la spinta del nemico.\nDurante l'inverno 1943-44 e alla vigilia dell'operazione Diadem, la grande offensiva alleata che avrebbe permesso di sfondare la linea Gustav e liberare Roma, la 305. Infanterie-Division rimase schierata nel settore orientale del fronte tedesco; il generale Hauck, comandante della divisione, prese la direzione delle difese tra il monte Meta e la costa adriatica con la 305. Division, la 334. Infanterie-Division e la 114. J\u00e4ger-Division. Questo settore della linea Gustav non venne attaccato dagli Alleati, ma dopo il crollo delle difese occidentali, tutto lo schieramento tedesco batt\u00e9 in ritirata verso nord e la 305. Infanterie-Division raggiunse alla fine dell'estate 1944 la Linea Gotica, la nuova posizione difensiva della Wehrmacht in Italia.\nNell'ultimo periodo della guerra, la 305. Infanterie-Division continu\u00f2 a combattere sul fronte italiano, inquadrata nel LI Corpo d'armata da montagna della 10. Armee; nonostante le continue perdite, la divisione, rinforzata da reparti provenienti da altre formazioni, rimase in azione durante l'inverno 1944-45 e a gennaio 1945 era schierata nel settore di Bologna. La fine del conflitto con la sconfitta della Germania era ormai inevitabile; la 305. infanterie-Division venne compresa nella resa generale delle truppe tedesche nella penisola e cedette le armi alla fine di aprile 1945 nella regione del Po."}
{"id": "5773611", "revid": "247222", "url": "https://it.wikipedia.org/wiki?curid=5773611", "title": "Francesco Gianese", "text": ""}
{"id": "5773612", "revid": "1573940", "url": "https://it.wikipedia.org/wiki?curid=5773612", "title": "Verrucosa cuyuni", "text": "Verrucosa cuyuni \u00e8 un ragno appartenente alla famiglia Araneidae.\nEtimologia.\nIl nome della specie deriva dal fiume guyanense di rinvenimento degli esemplari: il fiume Cuyuni.\nCaratteristiche.\nL'olotipo femminile rinvenuto ha lunghezza totale \u00e8 di 8.50mm; la lunghezza del cefalotorace \u00e8 di 3,65mm; e la larghezza \u00e8 di 3,15mm.\nDistribuzione.\nLa specie \u00e8 stata reperita nella Guyana centrale: l'olotipo femminile \u00e8 stato rinvenuto lungo il fiume Cuyuni, appartenente alla regione Cuyuni-Mazaruni.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773614", "revid": "2032913", "url": "https://it.wikipedia.org/wiki?curid=5773614", "title": "Take Me Home (Jess Glynne)", "text": "Take Me Home \u00e8 un singolo della cantante britannica Jess Glynne, pubblicato il 3 novembre 2015 come quinto estratto dal primo album in studio \"I Cry When I Laugh\".\nDescrizione.\nJess Glynne in un'intervista ha affermato: \"Finalmente posso mostrarvi tutto il video di Take Me Home - Sono cos\u00ec contenta e nervosa che finalmente sia uscito. Questa \u00e8 una canzone che parla della necessit\u00e0 di avere qualcuno che ci tiene a te quando sei nel momento pi\u00f9 vulnerabile. \u00c8 una canzone emozionante per me, mi ha portato alle lacrime durante le riprese del video, non perch\u00e9 fossi triste, ma perch\u00e9 ero cos\u00ec grata di aver avuto qualcuno che mi ha tirata fuori dal buco nero in cui mi trovavo.\" Nella descrizione ufficiale del video alternativo su YouTube, girato in una sola unica ripresa senza tagli e senza filtri emozionali, la cantante spiega in un lungo testo, il significato e la storia del brano, affermando che: \"Quando ho scritto la canzone ero in lotta con me stessa, volevo capire perch\u00e9 [...] fossi stata lasciata e perch\u00e9 soffrissi cos\u00ec tanto, [...] avevo perso qualcosa che non avrei mai pi\u00f9 riavuto [...] per colpa mia. [...] non sarei pi\u00f9 stata felice. Poi ho firmato il mio contratto discografico e i miei sogni hanno iniziato a realizzarsi, ma senza la persona che amavo avevo l'anima a pezzi. Ho scritto la canzone [...] e non l'ho pi\u00f9 ascoltata per mesi e mesi, riniziando a prendere controllo della mia vita. Un amico mi disse di darmi tempo e spazio, ed era vero. avevo bisogno di quello.[...] Me lo disse una persona che mi amava e che non mi avrebbe lasciata sola. [...] Non avrei distrutto i miei sogni per un cuore spezzato. [...] Ho riadattato e modificato la canzone tempo dopo, cambiando il tema da \"la mia tristezza per una persona che non mi merita\" a \"la mia speranza e quella persona che mi ha presa prima che precipitassi al suolo Questa canzone \u00e8 scritta per te, la persona che mi ha salvata, non quella che mi ha distrutta. [...] Grazie.\"\nVideo musicale.\nIl videoclip, \u00e8 stato pubblicato il 30 ottobre 2015 sul profilo facebook di Jess Glynne, mentre su YouTube \u00e8 stato pubblicato il 3 novembre successivo. Il video riprende, in un ambiente omogeneo dalle pareti rosa e la luce tenue, Jess Glynne mentre canta la canzone, visibilmente provata ed emozionata dalle parole. Per comporre il video intero vennero fatte diverse riprese da montare, tutte con differenti reazioni ed emozioni.\nIl 1 dicembre 2015 nel suo canale YouTube ufficiale, Jess Glynne condivide una versione alternativa del video, realizzato in un'unica ripresa senza tagli, dove le sue emozioni, le lacrime e la difficolt\u00e0 nel proseguire il labiale del playback sono ancora pi\u00f9 evidenti. Nella descrizione del video spiega:\"Ho deciso di condividere questa versione del video perch\u00e9 tutto questo \u00e8 proprio quello che la canzone deve mostrare. Ero nuda, sola in una stanza con una cinepresa, fragile e vuota. [...] Tutte le emozioni che ho evitato di provare, le ho provate stando l\u00ec, ferma e privata di tutto. Mi sono ricordata di quel periodo e che tutto ormai era passato. Sono fiera di tutto ci\u00f2, perch\u00e9 sono riconoscente per le persone che mi circondano oggi. [...] alla persona che mi disse di volermi guarire, questa canzone \u00e8 per te.\" "}
{"id": "5773615", "revid": "21880", "url": "https://it.wikipedia.org/wiki?curid=5773615", "title": "Rhizotrogus genei", "text": ""}
{"id": "5773616", "revid": "86599", "url": "https://it.wikipedia.org/wiki?curid=5773616", "title": "210P/Christensen", "text": "210P/Christensen, o cometa Christensen 1, \u00e8 una cometa periodica appartenente alla famiglia delle comete gioviane.\nAlcuni giorni dopo la scoperta della cometa, avvenuta il 26 maggio 2003, torn\u00f2 alla ribalta la scoperta da parte dell'astrofilo cinese Xing-Ming Zhou, di una cometa nelle immagini riprese a partire dal 5 aprile 2003 dallo strumento SWAN della sonda SOHO; la risoluzione dello SWAN inferiore al 1\u00b0, non permise al momento di confermare da terra questa cometa, per cui queste osservazioni non sono state considerate valide per attribuire la scoperta a Xing-Ming Zhou . La riscoperta della cometa al successivo passaggio, avvenuta l'8 dicembre 2008, ha permesso di numerarla definitivamente.\nCaratteristica degna di nota dell'orbita di questa cometa sono le piccole MOID col pianeta Venere, dell'ordine delle 0,0323 ua, pari a circa 4,8 milioni di km, e quella col pianeta Giove, dell'ordine della 0,5 ua."}
{"id": "5773617", "revid": "287204", "url": "https://it.wikipedia.org/wiki?curid=5773617", "title": "Monck", "text": "Il cognome Monck \u00e8 stato portato da alcuni personaggi storici:"}
{"id": "5773626", "revid": "92723", "url": "https://it.wikipedia.org/wiki?curid=5773626", "title": "IK1 - Turisti in pericolo", "text": "IK1 - Turisti in pericolo (\"IK1 - Touristen in Gefahr\") \u00e8 una serie televisiva tedesca prodotta dal 2011 al 2013 dalla Bavaria Fernsehproduktion. Protagonisti della serie sono Tobias Oertel ed Eva-Maria Grein von Friedl.\nLa serie consta di 6 episodi in formato di film TV, compreso il film TV omonimo da cui \u00e8 stata ricavata la serie e che \u00e8 servito come episodio pilota.\nIn Germania, la serie \u00e8 stata trasmessa in prima visione da RTL Television. L'episodio pilota fu trasmesso in prima visione l'11 settembre 2011, mentre la serie vera e propria, costituita dagli episodi 3-6, fu trasmessa in prima visione dal 10 al 31 gennaio 2013\nIn Italia, la serie \u00e8 stata trasmessa in prima visione da Rai 2 dal 3 giugno al 1\u00ba luglio 2014.\nTrama.\nProtagonisti della serie sono Florian Blessing e Nadja Hansen, due agenti del IK1 (dove \"IK\" abbreviazione di \"Internationale Koordinierung\", ovvero \"coordinamento internazionale\"), una divisione dell'ufficio crimini tedesco che si occupa di aiutare i cittadini tedeschi coinvolti in casi criminali all'estero.\nAscolti.\nGermania.\nIn Germania, l'episodio pilota ottenne un soddisfacente 17% di share, ma la serie vera e propria fu seguita mediamente soltanto da 1,14 milioni di telespettatori (pari al 9,5% di share) e per questo motivo ne fu decisa la cancellazione."}
{"id": "5773627", "revid": "1543377", "url": "https://it.wikipedia.org/wiki?curid=5773627", "title": "Hamun", "text": "Un hamun (o hamoun) (Farsi: \u0647\u0627\u0645\u0648\u0646\u200e\u200e \"h\u0101m\u016bn\") \u00e8 un lago stagionale o una zona paludosa in zona desertica, si trova nell'Altopiano iranico, che si estende tra l'Iran e l'Afghanistan fino al Pakistan occidentale (Belucistan). Gli hamun costituiscono un elemento fondamentale per la vita selvatica della zona, sia acquatica, sia terrestre e anche per gli uccelli. Negli hamun si trova anche una parte della popolazione iraniana di coccodrilli palustri.\nUn hamun raramente supera i 3 m di profondit\u00e0 e il livello dell'acqua segue un profilo fortemente variabile a seconda della stagione e degli anni; normalmente il periodo di piena corrisponde al termine della primavera, quando lo scioglimento delle nevi aumenta sensibilmente la portata degli immissari. In occasione delle piene, vari hamun possono trovarsi di fatto collegati da zone pantanose che durante il resto dell'anno li isolano; nel 2001 la stagione particolarmente secca ha portato alla quasi completa scomparsa degli hamun, a seguito dell'evaporazione, determinando situazioni calamitose sia per l'ambiente sia per le popolazioni locali. In quell'occasione sono morti milioni di pesci e una grande quantit\u00e0 di fauna, comopreso il bestiame allevato nei villaggi: pi\u00f9 di 100 villaggi sono stati abbandonati e si \u00e8 dovuto attendere fino al 2006 perch\u00e9 la situazione idrica tornasse alla normalit\u00e0.\nLa bassa salinit\u00e0 degli hamun, in considerazione del fatto che si trovano in aree con forte evaporazione e sono soggetti a riduzioni notevoli del loro volume d'acqua, resta un fatto non del tutto chiarito: in parte ne sono responsabili le acqua estremamente pure dei tributari, in parte si ipotizza che alcuni ioni alcalini siano dispersi per infiltrazione dal fondo o, infine, c'\u00e8 che pensa che i sali si depositino spesso sul fondo per via dei ricorrenti periodi siccitosi e poi siano rapidamente ricoperti dai sedimenti quando il bacino riceve nuove acque cariche di inerti in sospensione.\nGli hamun pi\u00f9 conosciuti sono:"}
{"id": "5773628", "revid": "123288784", "url": "https://it.wikipedia.org/wiki?curid=5773628", "title": "Campoforogna", "text": "Campoforogna \u00e8 l'unica frazione di Micigliano in provincia di Rieti, nel Lazio, localit\u00e0 turistica montana, estiva e invernale, dell'Appennino abruzzese, situata a metri sul livello del mare sul monte Terminillo, distante 22\u00a0km dalla citt\u00e0 di Rieti, con cui \u00e8 collegata attraverso la Strada statale 4 bis del Terminillo, rappresentando di fatto il centro abitato non comunale pi\u00f9 elevato dell'intero Lazio e pi\u00f9 in generale dell'intero Appennino.\nStoria.\nPer quanto fino al XX secolo esistessero solo mulattiere sul monte Terminillo, secondo la tradizione locale il toponimo \u00abCampo Forogna\u00bb deriverebbe dal latino \u00ab\"campus forum\"\u00bb, ad indicare un luogo dove salivano gli abitanti dei diversi paesi per fare mercato.\nLo sfruttamento turistico del monte Terminillo fu fortemente sostenuto da Benito Mussolini, noto frequentatore della montagna, che vi vedeva la \"\"montagna di Roma\" su cui realizzare un polo turistico per soddisfare le necessit\u00e0 della borghesia romana, da affiancare a quello di Ostia (la \"spiaggia di Roma\"\"). Nel 1932 il principe Ludovico Spada Veralli Potenziani fu contattato dal ministro dell'agricoltura Giacomo Acerbo e dal deputato Angelo Manaresi (presidente dell'Associazione Nazionale Alpini) perch\u00e9 collaborasse al progetto. Il principe, presidente della Societ\u00e0 Romana Costruzioni Meccaniche, produttrice di bombe a mano, convinse il proprietario (il conte Ettore Manzolini) a finanziare l'opera, con la promessa di ulteriori commesse belliche. Cos\u00ec nel 1934 fu costituita la \"Societ\u00e0 Anonima Funivie del Terminillo\", con capitale di quattro milioni di lire.\nAll'interno di questo progetto, nel 1933 circa Mussolini ordin\u00f2 la costruzione della Strada statale 4 bis del Terminillo, completata nel 1938, e di una funivia, inaugurata nel gennaio 1938. Lungo il percorso della statale, nei pressi della sommit\u00e0, sorsero gli abitati di Pian de' Valli e Campoforogna. Fu tra le prime stazioni sciistiche dell'appennino centrale. In seguito al boom economico del secondo dopoguerra, la stazione fu frequentatissima per tutti gli anni sessanta e settanta, tanto che nel 1962 fu fondato a Rieti il primo Istituto Alberghiero di tutto il Lazio per la formazione di personale di alberghi e ristoranti. Negli anni ottanta e novanta la localit\u00e0 ha sub\u00ecto la concorrenza delle vicine stazioni abruzzesi che, nonostante la maggiore distanza dalla capitale, divennero di colpo pi\u00f9 accessibili del Terminillo in seguito alla costruzione dell'Autostrada A24 e per la mancata realizzazione del progetto di adeguamento a quattro corsie della statale SS4 Salaria.\nNel biennio 2005-2007, all'interno di un piano di riammodernamento degli impianti, sono state installate nuove seggiovie quadriposto ed \u00e8 previsto un piano complessivo di estensione del chilometraggio delle piste, per completare il collegamento con la Vallonina e gli impianti di Campo Stella. Nel dicembre del 2014 \u00e8 stato presentato il progetto per l'ampliamento e l'ammodernamento degli impianti del Terminillo. Il progetto ha ricevuto parere favorevole da parte della sovrintendenza ai beni culturali e paesaggistici ed \u00e8 stato dichiarato conforme con i piani di assetto e di difesa idrogeologica, ma ha ricevuto parere negativo nella valutazione di incidenza ambientale, ed \u00e8 pertanto in fase di revisione. Nel 2021 il ministro Cingolani ha di fatto bloccato il progetto TSM, imponendo alla Regione l'ennesima rivisitazione del Progetto.\nDi recente a Campoforogna \u00e8 stata realizzata una area di sosta per Camper, dato l'incremento di afflusso turistico derivante da questo settore in espansione.\nFa parte di Campoforogna anche il \"Giro dell'anello\", strada particolarmente panoramica lungo la quale \u00e8 presente la famosa \"Villa Chigi\", struttura abitativa probabilmente utilizzata da Mussolini durante i soggiorni sul Terminillo. Da decenni l'abitazione versa in stato di abbandono.\nDescrizione.\nCon le frazioni di \"Pian de' Valli\" e \"Rialto Terminillo\" (entrambe nel comune di Rieti e distanti circa un km) costituisce il principale polo sciistico del Monte Terminillo, sul versante sud-occidentale del massiccio (l'altro \u00e8 \"Leonessa-Campo Stella\" sul versante nord-orientale), punto di partenza di diversi impianti di risalita, ospitando numerose strutture ricettive, con il relativo bacino di utenza che copre l'Umbria, tutto il Lazio settentrionale, cio\u00e8 la provincia di Rieti e quella di Viterbo, e parte di quello centrale cio\u00e8 parte della citt\u00e0 metropolitana di Roma Capitale.\nImpianti.\nLa localit\u00e0, circondata da boschi di faggio, , oltre alla presenza di buone strutture ricettive. \u00c8 ancora funzionante la funivia storica realizzata nel 1938: nella stazione di partenza vi sono le decorazioni realizzate dal pittore d'avanguardia \"Achille Dal Lago\". Del Centro Italia la stazione \u00e8 l'unica con l'illuminazione delle piste da fondo utilizzabili anche in piena notte.\nSport.\nCiclismo.\nLa localit\u00e0 \u00e8 stata spesso sede di arrivo di tappa del Giro d'Italia grazie a un'impegnativa salita che parte da Vazia.\nIn particolare il Terminillo (Campoforogna) \u00e8 la salita con il maggior numero di arrivi in salita al Giro (9 volte). La salita \u00e8 considerata una delle ascese pi\u00f9 dure del Centro-Italia, assieme a quella del Gran Sasso (Campo Imperatore) e del Blockhaus, sia per il dislivello totale (1130\u00a0m) che per la lunghezza (17,3\u00a0km) e le pendenze (media 7% con punte fino al 13%). Inoltre la localit\u00e0 \u00e8 stata l'arrivo della 5\u00aa tappa della Tirreno-Adriatico 2015 ed ancora nel 2017 con vittoria in entrambi i casi del colombiano Nairo Quintana.\nAutomobilismo.\n\u00c8 il punto di arrivo della cronoscalata Coppa Bruno Carotti con cadenza annuale e partenza da Lisciano lungo la Strada statale 4 bis del Terminillo.\nInfrastrutture e trasporti.\nA Campoforogna ha termine la strada statale 4 bis del Terminillo per Rieti, ed inizia la Strada Provinciale 10 per Leonessa."}
{"id": "5773630", "revid": "736476", "url": "https://it.wikipedia.org/wiki?curid=5773630", "title": "IK1 - Touristen in Gefahr", "text": ""}
{"id": "5773632", "revid": "767487", "url": "https://it.wikipedia.org/wiki?curid=5773632", "title": "Polisportiva Sassari Torres 2004-2005", "text": "Questa voce raccoglie le informazioni riguardanti la Polisportiva Sassari Torres nelle competizioni ufficiali della stagione 2004-2005."}
{"id": "5773634", "revid": "1573940", "url": "https://it.wikipedia.org/wiki?curid=5773634", "title": "Eryx (zoologia)", "text": "Eryx \u00e8 un genere di serpenti della famiglia Boidae. \u00c8 l'unico genere della sottofamiglia Erycinae.\nEtimologia.\nIl nome del genere deriva dal personaggio della mitologia greca Eryx, figlio di Afrodite ucciso da Ercole.\nTassonomia.\nIl genere comprende le seguenti specie:"}
{"id": "5773635", "revid": "21880", "url": "https://it.wikipedia.org/wiki?curid=5773635", "title": "Erycinae", "text": ""}
{"id": "5773636", "revid": "1573940", "url": "https://it.wikipedia.org/wiki?curid=5773636", "title": "Verrucosa excavata", "text": "Verrucosa excavata \u00e8 un ragno appartenente alla famiglia Araneidae.\nEtimologia.\nIl nome della specie deriva dal latino excavatus, -a, -um, composto dalla particella \"ex-\", che significa \"dal di fuori, da\", e dall'aggettivo \"cavatus, -a, -um\", cio\u00e8 \"cavo, incavato\", ad indicare il pronunciato incavo del lato dorsale dell'epigino.\nCaratteristiche.\nL'olotipo femminile rinvenuto ha lunghezza totale \u00e8 di 6,40mm; la lunghezza del cefalotorace \u00e8 di 2,50mm; e la larghezza \u00e8 di 2,25mm.\nDistribuzione.\nLa specie \u00e8 stata reperita nella Colombia centrale: l'olotipo femminile \u00e8 stato rinvenuto nel comune di La Macarena, nel dipartimento di Meta.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773640", "revid": "300067", "url": "https://it.wikipedia.org/wiki?curid=5773640", "title": "Rich Cho", "text": "In precedenza \u00e8 stato \"assistant general manager\" dei Seattle SuperSonics (2000-2008), divenuti poi Oklahoma City Thunder (2008-2010) e \"general manager\" dei Portland Trail Blazers (2010-2011)."}
{"id": "5773644", "revid": "287204", "url": "https://it.wikipedia.org/wiki?curid=5773644", "title": "Jos\u00e9 Jim\u00e9nez Lozano", "text": "Biografia.\nNato in Provincia di Avila, trascorse la sua infanzia a Ar\u00e9valo. La sua vita professionale si svilupp\u00f2 a Valladolid, anche se egli soggiorn\u00f2 per pi\u00f9 di 50 anni a Alcazar\u00e9n.\nSi laure\u00f2 in giurisprudenza presso l'Universit\u00e0 di Valladolid e in filosofia presso l'Universit\u00e0 di Salamanca e di giornalismo presso la scuola ufficiale di Madrid nel 1962.\nFu il primo collaboratore del \"El Norte de Castilla\" a Valladolid dal 1958, al montaggio 1962-1978), vice direttore (1978-1979) e, infine, direttore dal 1992 fino al suo pensionamento nel 1995.\nFu autore di romanzi, saggi, poesie e riviste. Collabor\u00f2 con giornali come ABC, La Raz\u00f3n. Fu membro dell'Instituto Cervantes, della Residencia de Estudiantes e della Fundaci\u00f3n Duques de Soria, con vari incarichi.\n\u00c8 morto a Valladolid il 9 marzo 2020, all'et\u00e0 di 89 anni."}
{"id": "5773646", "revid": "247222", "url": "https://it.wikipedia.org/wiki?curid=5773646", "title": "Morro d'Oro Calcio", "text": ""}
{"id": "5773659", "revid": "1924342", "url": "https://it.wikipedia.org/wiki?curid=5773659", "title": "Blackstar (album)", "text": "Blackstar (reso graficamente \u2605) \u00e8 il venticinquesimo e ultimo album in studio del cantautore britannico David Bowie, pubblicato l'8 gennaio 2016 dalla RCA Records.\nL'album esordisce al primo posto della Official Albums Chart nel Regno Unito, debuttando con una vendita di oltre 100.000 copie, e viene certificato disco d'oro. L'album \u00e8 arrivato primo in oltre 35 nazioni del mondo.\nDescrizione.\nIl disco \u00e8 stato pubblicato nel giorno del sessantanovesimo compleanno dell'artista, ossia l'8 gennaio 2016, due giorni prima della sua morte e contiene sette tracce, con l'aggiunta di un video nella versione digitale.\nIl primo singolo, l'omonimo \"Blackstar\", \u00e8 stato pubblicato nel novembre 2015 ed \u00e8 stata utilizzata come musica per la serie televisiva \"The Last Panthers\".\nIl titolo della seconda traccia \u00e8 un riferimento al dramma \"Peccato che sia una sgualdrina\" (\"'Tis Pity She's a Whore\") del drammaturgo inglese del diciassettesimo secolo John Ford.\nIl 17 dicembre 2015 \u00e8 stato diffuso il brano \"Lazarus\" poi anch'esso accompagnato da un video promozionale a ridosso della pubblicazione. Il titolo \"Lazarus\" era gi\u00e0 stato utilizzato da Bowie per un musical scritto per Broadway.\nRegistrazione.\n\"Blackstar\" \u00e8 stato registrato presso gli studi The Magic Shop e Human Worldwide Studios di New York.\nPer quest'album Bowie ha pensato di mettere in stand-by la band del precedente \"The Next Day\" e rivolgersi a un gruppo di musicisti newyorkesi dediti al jazz e guidati dal sassofonista Donny McCaslin. Una scelta maturata dopo aver assistito a una performance dell'ensemble di McCaslin in un minuscolo jazz club di Manhattan. Il risultato \u00e8 un album estremamente innovativo che spazia in diversi generi musicali, dal soul al jazz, dal trip hop al rock sperimentale, dal fusion all'hard bop.\nBowie ha iniziato la stesura dei brani inclusi in \"Blackstar\" immediatamente dopo la conclusione delle sedute di registrazione per \"The Next Day\". Due di questi, \"Sue (Or in a Season of Crime)\" e \"'Tis a Pity She Was a Whore\", gi\u00e0 pubblicati come singoli nel 2014, sono stati appositamente ri-registrati per \"Blackstar\", includendo nuove parti di sassofono ad opera di Donny McCaslin (in sostituzione di quelle suonate da Bowie nella versione originale) ed un nuovo arrangiamento meno jazz e pi\u00f9 elettronico.\nSecondo il produttore Tony Visconti, durante la lavorazione dell'album Bowie ha tratto ispirazione dal rapper Kendrick Lamar e dal suo \"To Pimp a Butterfly\", e subito l'influenza di gruppi alternativi come i Boards of Canada e i Death Grips.\nTesti.\nSempre secondo Visconti, gran parte dei testi delle nuove canzoni fanno riferimento alla malattia di Bowie, ed alla possibilit\u00e0 della morte, e l'intero progetto sarebbe stato concepito da Bowie come il suo \"canto del cigno\" o un \"regalo d'addio\" ai fan. In particolare, Visconti ha dichiarato: \nA seguito della notizia della scomparsa di Bowie, molti hanno riscontrato nei testi delle canzoni sul disco diversi riferimenti alla morte e alla sofferenza. Tra i pi\u00f9 citati quelli delle tracce \"Lazarus\" (\u00abGuarda quass\u00f9, sono in Paradiso, Ho delle cicatrici che non possono essere viste, Ho una storia che non pu\u00f2 essermi rubata, Ora tutti mi conoscono. Guarda quass\u00f9, amico, sono in pericolo, Non ho nulla da perdere\u00bb), \"Sue (Or in a Season of Crime)\" (\u00abha chiamato la clinica, la radiografia \u00e8 andata bene, ti ho riportato a casa\u00bb), \"Blackstar\" (\u00abQualcosa \u00e8 successo il giorno della sua morte, lo spirito si alz\u00f2 un metro da terra e si fece da parte. Qualcun altro prese il suo posto, e coraggiosamente pianse\u00bb), e il brano finale dell'album, \"I Can't Give Everything Away\" (\u00abVedere di pi\u00f9 e provare di meno. Dire di no, volendo dire s\u00ec. Per me \u00e8 sempre stato cos\u00ec. \u00c8 questo l'unico messaggio che mando\u00bb).\nCopertina.\nLa copertina di \"Blackstar\" \u00e8 opera del designer Jonathan Barnbrook, gi\u00e0 autore della grafica degli album di Bowie \"Heathen\", \"Reality\", e \"The Next Day\". La copertina dell'edizione CD mostra una grossa stella nera su sfondo bianco, e sei segmenti di stella sotto che formano la parola \"B O W I E\" in lettere stilizzate. La versione LP, invece, ha la copertina di colore nero e la stella come sezione intagliata, a mostrare il vinile del disco (con etichetta totalmente nera) al suo interno. Eccezion fatta per l'edizione originaria di \"The Man Who Sold the World\" destinata al mercato statunitense e per l'edizione britannica di \"The Buddha of Suburbia\", questo \u00e8 l'unico disco di David Bowie a non avere una sua immagine in copertina.\nRiconoscimenti.\nAlla fine del 2016 \"Blackstar\" venne incluso in varie liste dei migliori album dell'anno compilate da riviste musicali e critici di settore. Secondo Metacritic, \u00e8 stato il disco pi\u00f9 citato del 2016. Ai Grammy Awards 2017 l'album ha trionfato nelle categorie Miglior album di musica alternativa, Best Engineered Album, Non-Classical e Best Recording Package, mentre il singolo eponimo nelle categorie Miglior canzone rock e Miglior interpretazione rock.\nSuccesso commerciale.\nIl 12 gennaio \"Blackstar\" ha debuttato in cima alla Official Albums Chart grazie a vendite superiori alle 150.000 copie, ottenendo la certificazione di disco d'oro in Regno Unito in poco meno di un giorno dalla sua pubblicazione; oltre 80.000 copie vendute nella seconda settimana. Lo stesso accade in Italia, dove l'album raggiunge direttamente il primo posto della classifica FIMI Album, scalzando \"25\" di Adele che dominava la classifica da sei settimane. Anche negli Stati Uniti d'America esordisce in prima posizione nella \"Billboard 200\", nella prima settimana, secondo la Nielsen Music, sono state vendute 181.000 copie (risultato mai ottenuto in precedenza da Bowie in vita). In Canada ha debuttato al primo posto della Billboard Canadian Albums e ha venduto 24.300 copie nella prima settimana di uscita. Nella sua prima settimana dalla pubblicazione in Francia ha venduto 66.700 copie, in Germania circa 60.000, in Australia 23.700, e 16.400 in Italia. Nella prima settimana dalla pubblicazione \"Blackstar\" ha venduto 636.000 copie nel mondo. Nella sua seconda settimana ha venduto altre 333.000 copie; per un totale di 969.000 copie. Nella terza settimana dalla pubblicazione, l'album ha venduto 166.000 copie nel mondo, scendendo alla seconda posizione fra gli album pi\u00f9 venduti della settimana.\nNella quarta settimana dalla pubblicazione, l'album ha venduto 131.000 copie nel mondo, risultando il quarto album pi\u00f9 venduto al mondo della settimana. Nella quinta settimana dalla pubblicazione, l'album ha venduto 90.000 copie nel mondo, scendendo alla ottava posizione fra gli album pi\u00f9 venduti della settimana. Nella settimana dall'11 gennaio al 17 gennaio, \"Blackstar\" \u00e8 stato al primo posto tra gli album pi\u00f9 scaricati in 25 grafici nazionali di iTunes.\nAlla fine dell'anno, si rivela il quinto album pi\u00f9 venduto in assoluto durante il 2016 con circa 1,9 milioni di copie vendute nel mondo, di cui solo negli Stati Uniti d'America."}
{"id": "5773663", "revid": "76261", "url": "https://it.wikipedia.org/wiki?curid=5773663", "title": "Begich Towers", "text": ""}
{"id": "5773665", "revid": "1458600", "url": "https://it.wikipedia.org/wiki?curid=5773665", "title": "Jos\u00e9 Gonzalo Rodr\u00edguez Gacha", "text": "All'apice della sua carriera criminale era conosciuto come uno dei trafficanti di droga di maggior successo al mondo. Nel 1988 la rivista Forbes lo inserisce nella lista delle persone pi\u00f9 ricche al mondo.\nBiografia.\nJos\u00e9 Gonzalo Rodr\u00edguez nasce nel maggio 1947 nel piccolo paese di Pacho in Cundinamarca. Veniva da una famiglia povera di modesti allevatori di suini, e si dice che la sua educazione formale non si estendeva al di l\u00e0 della scuola elementare. Da giovane ha sviluppato una reputazione come killer, per la quale veniva ingaggiato da numerose organizzazioni criminali. Nei primi anni 70, Rodr\u00edguez si trasferisce a Bogot\u00e1 e collegata con Ver\u00f3nica Rivera de Vargas, una trafficante di droga pionieristica che divenne la prima regina della cocaina uccidendo la famiglia del suo principale rivale.\nIl cartello di Medell\u00edn.\nDopo essersi trasferito a Medell\u00edn nel 1976, Rodriguez \u00e8 entrato con la famiglia Ochoa, Pablo Escobar, e Carlos Lehder nella creazione di un'alleanza che sarebbe diventata nota come il cartello di Medellin. I trafficanti hanno collaborato nella produzione, distribuzione e commercializzazione di cocaina. Durante la fine del 1970, Rodr\u00edguez avanzato nella gerarchia organizzativa, sperimentava nuove rotte del narcotraffico attraverso il Messico e verso gli Stati Uniti, soprattutto a Los Angeles, California e Houston, Texas. Questo, unito con la sua infatuazione per la cultura popolare messicana, e la sua passione per un linguaggio volgare, gli valse il soprannome di El Mexicano (Il Messicano).\nPossedeva una serie di allevamenti nella zona Pacho con nomi ispirati al Messico come Cuernavaca, Chihuahua, Sonora e Mazatl\u00e1n. Secondo il Dipartimento di giustizia degli Stati Uniti, Rodr\u00edguez ha diretto le operazioni di traffico di cocaina attraverso Panama e la West Coast (California) degli Stati Uniti. Si sostiene che abbia contribuito a progettare diverse operazioni avvalendosi dell'aiuto del pilota Barry Seal (che \u00e8 stato assassinato il 19 febbraio 1986 dopo aver accettato di testimoniare contro il Cartello di Medellin). Rodr\u00edguez ha organizzato gran parte delle sue operazioni a Bogot\u00e1 e in altre zone della regione Cundinamarca. \u00c8 stato Rodr\u00edguez che per primo ha impostato Tranquilandia, uno dei pi\u00f9 grandi e noti laboratori della giungla in cui pi\u00f9 di duemila persone vivevano e lavoravano, producendo e confezionando cocaina.\nL'assassinio di Lara.\nIl 30 aprile del 1984 il ministro della giustizia colombiano Rodrigo Lara, che intraprese una crociata contro il Cartello di Medellin, venne assassinato da uomini armati su una motocicletta. In risposta, il presidente Belisario Betancur Cuartas, che in precedenza si era opposto all'estradizione, annunci\u00f2 che ci sarebbe stata l'estradizione di prigionieri colombiani verso gli Stati Uniti. Carlos Lehder fu il primo ad essere inserito nella lista. Il giro di vite ha costretto gli Ochoa, Escobar e Rodriguez a fuggire a Panama per diversi mesi. Pochi mesi dopo, Escobar \u00e8 stato incriminato per l'omicidio di Lara e Rodr\u00edguez \u00e8 stato nominato come un testimone. Nel tentativo di gestire la situazione, Escobar, Rodr\u00edguez e i fratelli Ochoa si sono incontrati con l'ex presidente colombiano Alfonso L\u00f3pez presso l'Hotel Marriott di Panama City. La trattativa fall\u00ec dopo che la notizia trapel\u00f2 alla stampa, provocando l'opposizione aperta degli Stati Uniti di qualsiasi accordo di immunit\u00e0\nI gruppi paramilitari.\nRodriguez Gacha divenne ben presto il capo militare del Cartello e grazie alle sue immense ricchezze, \u00e8 riuscito a formare la pi\u00f9 grande organizzazione paramilitare del paese, composto da circa 1.000 uomini, tutti addestrati e armati, originariamente dedicato alla sua sicurezza, ma che ben presto divenne un esercito anti-comunista diretto in particolare contro le FARC, e poi contro l'Uni\u00f3n Patri\u00f3tica.\nI principali leader del Cartello di Medellin hanno creato eserciti privati per garantire la propria sicurezza e proteggere la propriet\u00e0 che avevano acquisito. Secondo il Washington Post, a met\u00e0 degli anni '80, Rodr\u00edguez e Pablo Escobar hanno acquistato enormi terreni nel Dipartimento di Magdalena (cos\u00ec come a Puerto Boyac\u00e1, Rionegro e l'Llanos), che hanno usato per trasformare i loro gruppi di autodifesa in forze di combattimento sofisticate. Entro la fine degli anni '80 i trafficanti di Medellin controllavano il 40% della terra nel Medio Magdalena, secondo una stima dei militari colombiani, e anche finanziato la maggior parte delle operazioni paramilitari nella regione.\nDurante tutto il 1980, Rodr\u00edguez ha contribuito a catalizzare crescita esplosiva del Cartello di Medellin al potere finanziando l'importazione e la realizzazione di costose tecnologie straniere e competenze. Secondo il rapporto del DAS (Dipartimento Amministrativo di Sicurezza della Colombia), tra il dicembre 1987 e il maggio 1988, Rodr\u00edguez avrebbe assunto mercenari israeliani e britannici per addestrare squadre di assassini nei campi d'addestramento in Colombia. Yair Klein, un ex tenente colonnello israeliano, riconobbe di aver guidato un team di istruttori a Puerto Boyac\u00e1 nei primi mesi del 1988. Non \u00e8 chiaro se le attivit\u00e0 mercenarie di Klein in Colombia hanno coinciso con quelle di un gruppo di mercenari britannici che avevano presumibilmente addestrato squadre paramilitari per i cartelli della cocaina.\nMorte.\nMor\u00ec il 15 Dicembre 1989 insieme al figlio Fredy durante un conflitto a fuoco, dopo un'operazione guidata dall'esercito colombiano con la collaborazione dei servizi segreti statunitensi.\nCuriosit\u00e0.\n\"El mexicano\" Gacha era un vero e proprio appassionato di esplosivi, tanto che disponeva di un lanciarazzi personale che testava e usava in diverse situazioni di pericolo.\nVeniva soprannominato anche \"l'ammazza amici\" per la sua abitudine nell'uccidere i suoi soci dopo aver stretto accordi con questi ultimi."}
{"id": "5773671", "revid": "1645776", "url": "https://it.wikipedia.org/wiki?curid=5773671", "title": "Pablo Albor\u00e1n (album)", "text": "Pablo Albor\u00e1n \u00e8 il primo ed eponimo album in studio del cantautore spagnolo Pablo Albor\u00e1n, pubblicato nel 2011."}
{"id": "5773672", "revid": "770813", "url": "https://it.wikipedia.org/wiki?curid=5773672", "title": "Polic\u00eda Nacional de Colombia", "text": "La Polizia nazionale della Colombia (in spagnolo Polic\u00eda Nacional de Colombia) \u00e8 la polizia a livello nazionale delle forze dell'ordine in Colombia, sebbene non faccia parte delle forze militari colombiane, costituisce insieme ad esse la \"Forza Pubblica\" ed \u00e8 anch'essa controllata dal Ministero della difesa. Sono la pi\u00f9 grande forza di polizia in Colombia.\nUfficialmente le sue funzioni sono di proteggere la nazione colombiana, rispettare la legge per mandato costituzionale, mantenere e garantire le condizioni necessarie per la libert\u00e0 pubblica e i diritti, per assicurare una coabitazione pacifica tra la popolazione.\nGradi.\n- Agente\n-Sergente\n-Sergente Maggiore\n-Sottotenente\n-Tenente\n-Capitano\n-Maggiore\n-Tenente Colonnello\n-Colonnello\n-Brigadier Generale\n-Maggior Generale\n-Generale"}
{"id": "5773689", "revid": "1645776", "url": "https://it.wikipedia.org/wiki?curid=5773689", "title": "En ac\u00fastico", "text": "En ac\u00fastico \u00e8 un album dal vivo del cantautore spagnolo Pablo Albor\u00e1n, pubblicato nel 2011."}
{"id": "5773692", "revid": "1645776", "url": "https://it.wikipedia.org/wiki?curid=5773692", "title": "Tanto (Pablo Albor\u00e1n)", "text": "Tanto \u00e8 il secondo album in studio del cantautore spagnolo Pablo Albor\u00e1n, pubblicato nel 2012."}
{"id": "5773695", "revid": "1645776", "url": "https://it.wikipedia.org/wiki?curid=5773695", "title": "Terral", "text": "Terral \u00e8 il terzo album in studio del cantautore spagnolo Pablo Albor\u00e1n, pubblicato nel 2014."}
{"id": "5773697", "revid": "110157", "url": "https://it.wikipedia.org/wiki?curid=5773697", "title": "SDSS J1004+4112", "text": "SDSS J1004+4112 \u00e8 un ammasso di galassie situato nella costellazione del Leone Minore alla distanza di circa 7 miliardi di anni luce dalla Terra.\nGrazie all'effetto di lente gravitazionale ha permesso l'individuazione di un quasar molto pi\u00f9 distante, il QSO B1001+4127, che si trova a 10 miliardi di anni luce, ossia circa 3 miliardi di parsec (redshift di z = 1,734). La gravit\u00e0 dell'ammasso moltiplica l'immagine del quasar che ci appare quintupla. Al momento risulta il terzo pi\u00f9 massiccio quasar visibile in questa modalit\u00e0 ed \u00e8 stato il primo quasar scoperto in multipla immagine grazie ad un ammasso di galassie.Altra peculiarit\u00e0 \u00e8 che le immagini appaiono, rispetto al consueto, estremamente separate tra loro, fino a circa 15\".\nL'ammasso SDSS J1004+4112 ha inoltre permesso di individuare anche una supernova e soprattutto alcune galassie ancora pi\u00f9 remote, la cui immagine ha percorso 12 miliardi di anni luce (3.7 miliardi di parsec) per giungere fino a noi."}
{"id": "5773699", "revid": "767487", "url": "https://it.wikipedia.org/wiki?curid=5773699", "title": "Football Club Sporting Benevento 2004-2005", "text": "Questa voce raccoglie le informazioni riguardanti il Football Club Sporting Benevento nelle competizioni ufficiali della stagione 2004-2005."}
{"id": "5773707", "revid": "819238", "url": "https://it.wikipedia.org/wiki?curid=5773707", "title": "Apparato centrale elettrico", "text": "Nella tecnica e nella regolamentazione delle ferrovie si definisce Apparato Centrale Elettrico un apparato centrale che sfrutta l'energia elettrica per la manovra degli enti di piazzale di una stazione ferroviaria (deviatoi, segnali e passaggi a livello). \nTipologie.\nGli apparati centrali elettrici si distinguono sulla base dei principi di funzionamento:"}
{"id": "5773712", "revid": "2064477", "url": "https://it.wikipedia.org/wiki?curid=5773712", "title": "Benedetto Zalone", "text": "Dipinse soprattutto soggetti religiosi. Fu allievo del Guercino. Lavor\u00f2 principalmente a Roma e a Cento, dove dipinse un \"San Matteo e la Vergine\" per la chiesa di Sant'Agostino. Dipinse anche un \"San Gregorio con i Santi\" per la basilica di San Pietro.\nAlcune sue opere sono conservate nella pinacoteca di Pieve di Cento."}
{"id": "5773735", "revid": "635893", "url": "https://it.wikipedia.org/wiki?curid=5773735", "title": "Dove \u00e8 amore \u00e8 gelosia", "text": " \u00e8 un'opera (\"intermezzo giocoso\") in due atti musicata da Giuseppe Scarlatti su libretto di Marco Coltellini. Fu originariamente composta per il matrimonio di Giovanni I Nepomuceno, il primogenito del Principe Giuseppe I di Schwarzenberg e il debutto avvenne al castello di \u010cesk\u00fd Krumlov il 24 luglio 1768.\nLa prima rappresentazione moderna di \"Dove \u00e8 amore \u00e8 gelosia\" si \u00e8 svolta al teatro del castello di \u010cesk\u00fd Krumlov, dove avvenne il debutto della stessa, il 9 settembre 2011."}
{"id": "5773741", "revid": "287204", "url": "https://it.wikipedia.org/wiki?curid=5773741", "title": "'Asim ibn 'Amr", "text": "Svolse un importante ruolo nel corso delle operazioni legate alla conquista islamica della Persia, accompagnando suo fratello al-Qa\u02bfqa\u02bf b. \u02bfAmr al-Tam\u012bm\u012b e il suo contribulo Zuhra b. al-\u1e24awiyya al-Tam\u012bm\u012b."}
{"id": "5773743", "revid": "663330", "url": "https://it.wikipedia.org/wiki?curid=5773743", "title": "Billions", "text": "Billions \u00e8 una serie televisiva statunitense creata da Brian Koppelman, David Levien e Andrew Ross Sorkin, interpretata da Paul Giamatti e Damian Lewis, e ambientata a New York nel mondo dell'alta finanza.\nNegli Stati Uniti la serie va in onda dal 2016 su Showtime e conta attualmente cinque stagioni. In Italia \u00e8 trasmessa da Sky Atlantic.\nTrama.\nPrima stagione.\nChuck Rhoades \u00e8 il procuratore federale del Distretto Sud di New York. Durante la sua brillante carriera non ha mai perso un caso, facendo attenzione a evitare o ritardare procedimenti difficoltosi, ma rifiutandosi di concedere favori o essere pi\u00f9 clemente verso conoscenti propri o del padre Charles, anch'egli figura politicamente di rilievo. Bobby \"Axe\" Axelrod \u00e8 un miliardario che ha costruito la propria fortuna alla guida della Axe Capital, una societ\u00e0 finanziaria specializzata in hedge fund.\nQuando il dossier riguardante un'operazione sospetta condotta da Axe finisce sulla sua scrivania, Chuck deve decidere se aprire un caso che potrebbe definitivamente consacrare la sua carriera, correndo tuttavia pesanti rischi nello scontrarsi con il mondo dell'alta finanza. A frenarlo \u00e8 anche un potenziale conflitto di interessi riguardante sua moglie Wendy che lavora come psichiatra nella societ\u00e0 di Axe.\nSeconda stagione.\nChuck attraversa un momento difficile, essendo finito sotto la lente del Dipartimento di giustizia per come ha condotto l'indagine su Axe, ed \u00e8 in fase di separazione da Wendy. Nonostante questo, Chuck \u00e8 sempre pi\u00f9 determinato a perseguire Axe, finanche al costo di mettere a rischio il proprio incarico. Dal canto suo anche Axe si prepara alla guerra, intensificando le misure di sicurezza della Axe Capital. Al suo fianco pu\u00f2 contare su un nuovo dipendente, la genderqueer Taylor Mason, un personaggio tanto intelligente quanto enigmatico.\nTerza stagione.\nL'operativit\u00e0 di Chuck \u00e8 fortemente soffocata da Waylon Jeffcoat, il nuovo procuratore generale, che pretende di manovrare gli uffici distrettuali a proprio piacimento. Lasciata la battaglia processuale contro Axe al Distretto Est, Chuck adesso deve pensare alla sua corsa per diventare governatore dello Stato di New York, ma vecchi scheletri nell'armadio sono pronti a riemergere. Axe si \u00e8 separato da Lara, affrontando da solo la tempesta giudiziaria che lo ha privato della licenza di trading, costringendolo a fare sempre pi\u00f9 affidamento su Taylor.\nQuarta stagione.\nDefenestrato dal Distretto Sud, pur di tornare sulla cresta dell'onda Chuck \u00e8 disposto a tutto, perfino ad allearsi con il suo nemico giurato Axe. Quest'ultimo deve invece affrontare Taylor, la cui nuova societ\u00e0 minaccia il business della Axe Capital. Il collante dell'intesa tra Chuck e Axe rimane Wendy, la quale continua a barcamenarsi tra il ruolo di moglie fedele per il primo e di risorsa affidabile per il secondo.\nProduzione.\nIl 13 marzo 2014 Showtime annunci\u00f2 la produzione di un episodio pilota basato su una sceneggiatura scritta dal duo Brian Koppelman e David Levien insieme al giornalista Andrew Ross Sorkin, gi\u00e0 autore del best seller \"Il crollo - Too Big to Fail\". L'episodio pilota \u00e8 diretto da Neil Burger. A ispirare i creatori della serie \u00e8 stato il contenzioso legale tra l'ex procuratore del Distretto Sud di New York Preet Bharara e il manager dell'hedge fund S.A.C. Capital Advisors Steve Cohen.\nNel mese di ottobre 2014 Damian Lewis e Paul Giamatti furono ingaggiati per i ruoli dei protagonisti, mentre nei mesi seguenti al cast principale si unirono anche Maggie Siff, David Costabile, Condola Rash\u0101d, Toby Leonard Moore e Malin \u00c5kerman; per il ruolo di quest'ultima, la moglie di Axe, in un primo momento era stata scelta Kerry Condon.\nIl 24 marzo 2015 fu confermata la produzione di una prima stagione di dodici episodi, girata durante lo stesso anno a New York. Il 26 gennaio 2016 \u00e8 stato annunciato il rinnovo per una seconda stagione, mentre il 9 marzo 2017 viene rinnovata anche per una terza stagione. Il 26 aprile 2018, Showtime ha rinnovato la serie per una quarta stagione. L'8 maggio 2019, la serie \u00e8 stata rinnovata per la quinta stagione. Il 1\u00ba ottobre 2020, Showtime ha rinnovato la serie per una sesta stagione e Corey Stoll \u00e8 stato promosso nel cast principale. Il 15 febbraio 2022 Showtime ha rinnovato la serie per una settima stagione.\nDistribuzione.\nL'8 luglio 2015 venne distribuito il primo trailer della serie, trasmessa sul canale via cavo Showtime dal 17 gennaio 2016. Il primo episodio \u00e8 stato distribuito in anteprima online su varie piattaforme gratuite il 1\u00ba gennaio 2016. In Italia va in onda sul canale satellitare Sky Atlantic dal 21 giugno 2016."}
{"id": "5773747", "revid": "109757984", "url": "https://it.wikipedia.org/wiki?curid=5773747", "title": "Episodi di Hemlock Grove (terza stagione)", "text": "La terza e ultima stagione della serie televisiva Hemlock Grove, composta di 10 episodi, \u00e8 stata interamente resa disponibile sul servizio di streaming on demand Netflix il 23 ottobre 2015.\nIn Italia la stagione verr\u00e0 resa disponibile sul servizio streaming on demand Netflix."}
{"id": "5773752", "revid": "1305772", "url": "https://it.wikipedia.org/wiki?curid=5773752", "title": "Monastero di Metsaranits", "text": "Il monastero di Metsaranits (anche denominato Surp Hakob, \"san Giacomo\") sorge su un crinale lungo le sponde del fiume Kolatak, a circa due chilometri dall'omonimo villaggio ubicato nella regione di Martakert della repubblica di Artsakh (gi\u00e0 denominata \"repubblica del Nagorno Karabakh\").\nDatazione.\nNon si hanno elementi certi riguardo alla data di costruzione di questo complesso che nella letteratura storica viene anche citato come \"tempio di Metsaranits\", espressione che potrebbe lasciar intendere un'origine pi\u00f9 remota. \"Metsarank\" era il nome di uno dei villaggi della zona (toponimo poi modificato in \"Nerkin Khachen\") e ora non pi\u00f9 sulle mappe locali.\nLa pi\u00f9 antica iscrizione \u00e8 incisa su un piedistallo di un khachkar, che fu poi collocato nella parete della chiesa come materiale da costruzione, e si riferisce all'anno 851. Altre informazioni sono riportate su un manoscritto custodito al museo Matenadaran di Erevan dove si dichiara che i costruttori del tempio Surp Hakob furono nel 1212 Vakhtang e Khorishah, genitori di Hasan Jalal.\nLe costruzioni residenziali che uniscono la Chiesa del sud dal lato orientale secondo un'altra iscrizione sono state edificate nel 1725. La parte principale delle costruzioni \u00e8 stata costruita tra il XII e il XIII secolo.\nStruttura.\nIl complesso \u00e8 costituito da due chiese, due vestiboli, un vano di abitazione ed edifici di servizio. Tutti gli edifici si uniscono tra di loro e sono per lo pi\u00f9 collegati da passaggi comuni.\nLa prima chiesa del monastero di Surb Hakob era costituita da un lungo corridoio una navata rettangolare (dimensioni 7,8 x 3,2 m). Come gli analoghi vestiboli di Dadivank e di Tatev, la parte inferiore della parete anteriore \u00e8 anche un porticato formato da tre arcate. I pilastri e gli archi sono in pietra tagliata e risaltano molto sullo sfondo di tutta la parete.\nNelle pareti del vestibolo sono ampiamente utilizzati khachkar in pietra rosa, con iscrizioni epigrafiche frammentarie.\nLa seconda chiesa presenta una forma rettangolare semplice sala (8,0 x 3,4m) con un'abside orientale. Il vestibolo a tre arcate funge da fronte unico per l'ingresso a entrambe le chiese e d\u00e0 anche un aspetto suggestivo di tutto il complesso.\nStato di conservazione.\nIl complesso si presenta oggi in stato di abbandono e parziale rovina. \u00c8 toccato dal sentiero escursionistico Janapar."}
{"id": "5773770", "revid": "729019", "url": "https://it.wikipedia.org/wiki?curid=5773770", "title": "Enrico Gualterio", "text": ""}
{"id": "5773775", "revid": "1543377", "url": "https://it.wikipedia.org/wiki?curid=5773775", "title": "Kolatak", "text": "Kolatak \u00e8 una comunit\u00e0 rurale della regione di Martakert nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio si trova nella stretta valle scavata dall'omonimo fiume a pochi chilometri dalla confluenza di questo nel Khachenaget. nei pressi sorgono i monasteri di Metsanarits e di Koshik Anapat meta di flussi turistici.\nNel 2012 \u00e8 stata completamente asfaltata la strada (in precedenza quasi impraticabile per molti mesi l'anno) che collega il villaggio alla statale per Martakert; in tale occasione viene riportata una popolazione locale di 202 membri per 85 famiglie, numero inferiore rispetto alla statistica dell'ultimo censimento."}
{"id": "5773776", "revid": "124123", "url": "https://it.wikipedia.org/wiki?curid=5773776", "title": "Reginald K. Pierson", "text": "Biografia.\nNacque il 9 febbraio 1891 a Little Fransham, Norfolk, figlio del reverendo rettore Kirshaw T. Pierson e di sua moglie Helen Mary, e fu educato presso la Felsted School nell'Essex.\nNonostante le resistenze del padre, che avrebbe preferito per lui un lavoro presso la Banca d'Inghilterra, nel 1908 inizi\u00f2 a lavorare come apprendista presso le officine Vickers Limited di Erith, nel Kent. Non appena la societ\u00e0 inaugur\u00f2 la propria filiale per la costruzione di velivoli nel 1911, egli vi entr\u00f2 imparando subito a volare. Si brevett\u00f2 pilota d'aeroplano il 14 ottobre 1913 a Brooklands. Nel 1914 divenne capo tecnico presso la Aircraft Division, e nel corso del 1917 assunse l'incarico di capo disegnatore, basando i suoi uffici in Basil Street a Knightsbridge, Londra.\nIn quello stesso anno concep\u00ec il suo primo velivolo, il bimotore da bombardamento pesante Vickers Vimy che entr\u00f2 in servizio nella Royal Air Force nel corso del 1919. Un Vimy, pilotato da John Alcock e Arthur Whitten Brown fu protagonista del primo attraversamento senza scalo dell'Oceano Atlantico avvenuto tra il 14 e 15 giugno 1919. Immediatamente dopo la fine della guerra l'ufficio tecnico di Knightsbridge fu chiuso, ed egli si trasfer\u00ec presso le officine Vickers Aircraft di Brooklands.\nDurante il periodo tra le due guerre mondiali disegn\u00f2 molti velivoli, tra i quali il Vickers Vespa che conquist\u00f2 il record mondiale di altitudine nel 1932 pilotato da Cyril Uwins, e il bombardiere leggero Vickers Wellesley conquistatore del record mondiale di volo su lunga distanza nel 1938. Fu capo disegnatore del bombardiere medio bimotore Vickers Wellington, costruito in 11.500 esemplari tra il 1936 e il 1945, che form\u00f2 la spina dorsale dei reparti da bombardamento del Bomber Command della Royal Air Force durante i primi anni della seconda guerra mondiale. Durante quel conflitto realizz\u00f2 anche il Vickers Warwick, adottato dal Coastal Command e il prototipo del bombardiere stratosferico Vickers Windsor Dopo la fine della guerra divenne Vicepresidente della societ\u00e0, e partecip\u00f2 ancora alla realizzazione dei velivoli da trasporto civile e militare Vickers VC.1 Viking, Valletta e Viscount, venendo promosso capo ingegnere nel 1946. Il suo successore come capo progettista presso la Vickers fu l'ingegnere e dirigente industriale Sir George Edwards.\nDopo una lunga malattia si spense presso la sua casa a Cranleigh, Surrey, il 10 gennaio 1948.\nIl suo nome e le sue realizzazioni sono commemorate ogni anno presso il RK Pierson Lecture' tenuto dalla Royal Aeronautical Society (Weybridge Branch) presso il Brooklands Museum, di solito nel mese di novembre. Il museo espone anche una raccolta unica di velivoli progettati dal team di ingegneri Vickers guidati da Pierson e Edwards negli anni 1917-1960."}
{"id": "5773777", "revid": "117934456", "url": "https://it.wikipedia.org/wiki?curid=5773777", "title": "Giulio Cesare Bedeschini", "text": "\u00c8 il padre di Francesco Bedeschini. \u00c8 inoltre il cognato del pittore fiorentino Bernardino Monaldi con cui collabor\u00f2.\nBiografia.\nDi probabili origini piacentine, giunse all'Aquila in occasione dell'arrivo, nel capoluogo abruzzese, di Margherita d'Austria nel 1583. All'inizio del XVII secolo ebbe un breve periodo di formazione a Roma dove fu allievo del Cigoli e produsse la sua prima opera, la \"Strage degli innocenti\", dipinta per la chiesa aquilana della Lauretana e oggi conservata al museo nazionale d'Abruzzo.\nTornato all'Aquila, affresc\u00f2 nel 1625 la cappella Branconio nella chiesa di San Silvestro e, nello stesso periodo, produsse quattro tele raffiguranti i santi patroni dell'Aquila (San Massimo d'Aveia, San Pietro Celestino, San Bernardino da Siena e Sant'Equizio abate) per la chiesa di Santa Maria Paganica, da dove sono stati poi spostati in seguito al terremoto del 1703. Vengono attribuiti al Bedeschini, seppur di datazione incerta, anche il trittico posto dietro l'altare della chiesa delle Anime Sante e altri dipinti posti nelle chiese di San Francesco di Paola, Santa Giusta, Santa Caterina martire e nella basilica di San Bernardino, tra cui una \"Madonna col bambino\" rimasta gravemente danneggiata dal terremoto del 2009. Ancor pi\u00f9 incerta \u00e8 l'attribuzione di due dipinti facenti parte della pinacoteca di Palazzo Pica Alfieri \u2014 pi\u00f9 tendenti al naturalismo di matrice napoletana che allo stile controriformista tosco-romano cui viene comunemente associato il Bedeschini \u2014 e andate all'asta in seguito al sisma del 2009.\nIl pittore realizz\u00f2 inoltre i dipinti \"San Nicola\" e \"San Francesco e San Luigi re di Francia\", conservati rispettivamente nella chiesa di San Nicola e nella chiesa di Santa Maria delle Grazie, a Calascio (AQ), mentre l\"'Intercessione della Madonna\", tela datata 1630, \u00e8 conservata nella chiesa di Santa Maria delle Grazie a Tocco da Casauria (PE)."}
{"id": "5773778", "revid": "110157", "url": "https://it.wikipedia.org/wiki?curid=5773778", "title": "Stella di Napoli", "text": "Stella di Napoli \u00e8 un dramma lirico in tre parti di Giovanni Pacini su libretto di Salvadore Cammarano. L'opera fu rappresentata per la prima volta l'11 dicembre 1845 al Teatro San Carlo di Napoli.\nFortuna dell'opera.\nDopo un iniziale successo, l'opera conobbe una certa diffusione fino agli anni '60 dell'Ottocento, venendo per\u00f2 eclissata ben presto dalle pi\u00f9 celebri opere verdiane (pochi mesi prima del debutto dell'opera, Verdi aveva rappresentato al San Carlo la sua sfortunata \"Alzira\").\nL'opera non \u00e8 stata ancora rappresentata in tempi moderni, ma ha conosciuto una certa fama nel 2014, con la pubblicazione di un recital omonimo di Joyce DiDonato (edito dalla Warner Classics), che affronta nell'album la Cabaletta della protagonista \"Ove t'aggiri, o barbaro\". Alla XXXVII edizione del ROF durante il concerto \"Omaggio a Nourrit\" (tenore: Michael Spyres; dir: David Parry) \u00e8 stata eseguita la sinfonia tratta dall'opera.\nTrama.\nDurante la Guerra d'Italia, Carlo VIII di Francia ha invaso il Regno di Napoli: un manipolo di soldati aragonesi devoti al Re Ferdinando II detto Ferrante \u00e8 rimasto nascosto nei dintorni di Reggio Calabria, guidati da Gianni di Capua. L'uomo, per conoscere meglio i piani del nemico, si \u00e8 infiltrato tra gli alleati dei francesi, gli svizzeri.\nParte I - \"La zingara\".\nI soldati aragonesi hanno trovato rifugio presso la casa della vecchia Marta, e commentano indignati le nozze della nobile Olimpia d'Acri con un nobile francese: a queste parole Gianni sussulta, perch\u00e9 teme che anche la figlia Stella si sia innamorata di un nemico (\"Qual d'un genio la sembianza\"). I suoi timori sono fondati: la ragazza si \u00e8 innamorata di un cavaliere francese che le ha giurato amore, ma che poi l'ha abbandonata; si \u00e8 quindi rivolta alle arti magiche di Marta, che \u00e8 un'indovina, per avere informazioni sull'ingrato di cui non conosce nemmeno il nome (\"Ove colui dimora\"). Improvvisamente la casa di Marta viene circondata, e le due donne vengono arrestate dai soldati francesi con l'accusa di stregoneria.\nNel frattempo, Olimpia ha ricevuto una lettera anonima che la invita a non sposarsi con il nemico francese (tale Armando), per lealt\u00e0 nei confronti del suolo natale. La nobildonna sfoga i suoi turbamenti con Gianni (\"S\u00ec, quel foglio dice il vero\"), sotto le vesti di alleato svizzero, ma Olimpia crede di riconoscere in lui un cavaliere aragonese. Gianni sfugge all'imbarazzante e pericolosa situazione sentendo gli echi delle grida del popolo, mentre Marta viene condotta in prigione: l'uomo, per non perdere l'alleata che le ha procurato un alloggio sicuro, chiede ad Olimpia di implorare la grazia per essa presso Armando.\nNella sala del tribunale, Armando e il Generale d'Aubigni si preparano ad interrogare Marta e la sua \"complice\" Stella: ma non appena la ragaza viene introdotta, ella riconosce subito in Armando il seduttore. Disperata, la ragazza racconta all'uditorio di come \u00e8 stata sedotta dallo sconosciuto francese e di aver chiesto conforto nelle pratiche magiche di Marta (\"Giorni innocenti e placidi\"): di fronte a questa dichiarazione, il Generale e il coro condannano a morte sul rogo le due donne.\nParte II - \"Il padre\".\nArmando, su esortazione di Olimpia, ha predisposto la fuga delle due condannate: in carcere, per\u00f2, Stella inizia a dare segni di squilibrio mentale, e chiede ad Armando se le sia rimasto fedele: l'uomo, per piet\u00e0 nei confronti della ragazza, le giura di non amare altri che lei (\"Mi colga un nume vindice\").\nLe due donne fuggono, ma vengono inseguite dai francesi: mentre Marta scappa, Stella, spossata, si riposa presso i giardini della villa di Olimpia, dove assiste alla marcia nuziale di Armando e della sua promessa sposa. La ragazza, sconvolta, rinfaccia all'infedele i suoi giuramenti di fronte a tutti gli invitati, ma Olimpia riconosce in lei la figlia di Gianni di Capua, e il Generale ordina di arrestarla. Ma Gianni stesso avanze rivela la sua identit\u00e0, per proteggere la figlia. Mentre i soldati francesi stanno per arrestarli, risuonano in lontananza le grida degli aragonesi, che hanno ripreso le armi in seguito al ritorno del re Ferrante: nella confusione che segue, Alberto ed alcuni aragonesi, confusi nella folla degli invitati, prendono le armi contro gli invitati francesi, ed inizia lo scontro tra le due fazioni (\"Piena fia questa forte contrada\").\nParte III - \"Amor senza pari\".\nGli aragonesi hanno avuto la meglio, i francesi sono in fuga, ed Armando \u00e8 stato imprigionato. Invano Gianni cerca di convincerlo a ricambiare l'amore di Stella, visto che la poveretta, consumata dal suo amore non ricambiato, \u00e8 prossima alla morte: Armando continua ad amare ardentemente Olimpia, scatenando le ire di Gianni (\"Alma vile! Mostro ingrato!\").\nRimasto solo, Armando viene visitato da Stella, accompagnata da un cavaliere: la ragazza, nonostante Armando non la ami, \u00e8 pronta a fare qualsiasi cosa per salvargli la vita. Gli restituisce la libert\u00e0 e l'amore dato che il cavaliere non \u00e8 altri che Olimpia mascherata: Stella li fa quindi fuggire, non prima che i due amanti l'abbiano ringraziata per la vita (\"Addio! La tua memoria\"). Rimasta sola, Stella osserva la fuga dei due per il mare, e spira tra le braccia del padre, chiedendogli di non volersi vendicare dell'uomo che ha amato ma che non \u00e8 stato capace di amarla."}
{"id": "5773803", "revid": "1521874", "url": "https://it.wikipedia.org/wiki?curid=5773803", "title": "Discorso di Alcide De Gasperi alla conferenza di pace di Parigi", "text": "Il Discorso di Alcide De Gasperi alla conferenza di pace fu pronunciato il 10 agosto 1946 a Parigi, dal Presidente del Consiglio dei ministri italiano, in relazione alla bozza del Trattato di Parigi fra l'Italia e le potenze alleate, che mise formalmente fine alle ostilit\u00e0 tra l'Italia e le potenze alleate della seconda guerra mondiale.\nCon tatto e fermezza, lo statista italiano fece presente ai delegati delle potenze vincitrici che la bozza in questione non si limitava a regolare le questioni pendenti a seguito degli avvenimenti bellici; infatti, essa imponeva anche la cessione di territori sui quali la sovranit\u00e0 dell'Italia era stata riconosciuta gi\u00e0 in epoca antecedente all'avvento del regime fascista. Per questo, De Gasperi non la riteneva conforme ai principi di giustizia che avevano ispirato la comune volont\u00e0 delle parti firmatarie.\nPresupposti.\nLa conferenza di pace viene aperta il 29 luglio 1946 e proseguir\u00e0 sino al 15 ottobre 1946. Le clausole principali concordate tra le potenze vincitrici, tuttavia, erano gi\u00e0 note in Italia sin dal giorno di apertura della conferenza, grazie a un comunicato ANSA emesso lo stesso giorno:\n\"\"Londra - 29 Luglio 1946.\"\n\"La frontiera italiana del 1\u00ba gennaio 1938 subir\u00e0 le seguenti modifiche:\"\nDe Gasperi giunge a Parigi il 7 agosto 1946.\nPassaggi fondamentali.\nDe Gasperi ricorda, dopo una breve introduzione, che i termini dell'accordo erano gi\u00e0 stati faticosamente definiti dalle potenze vincitrici in base a criteri che avevano considerato l'Italia un paese ex-nemico, e questo, per un antifascista come lui, risultava un fatto penoso.\nLo statista italiano aggiunge inoltre che il sacrificio dell'Italia avrebbe avuto un compenso, se almeno il trattato si fosse posto come strumento di ricostruzione e cooperazione internazionale, e se l'Italia fosse stata ammessa nell'ONU in base a un principio di uguaglianza.\nDe Gasperi critica inoltre la soluzione data al problema triestino attraverso la creazione di un Territorio Libero di Trieste, formalmente indipendente, ma sostanzialmente ostaggio delle potenze estere.\nIl capo del governo italiano fa presente che l'81% del territorio della Venezia Giulia sarebbe stato assegnato agli jugoslavi, rinnegando anche una linea etnica pi\u00f9 interna che l'Italia si era dichiarata disponibile ad accettare e addirittura la Carta Atlantica che riconosceva alle popolazioni il diritto di consultazione sui cambiamenti territoriali; n\u00e9 tralascia di citare, come esempio non imitato, l'accordo in corso con l'Austria \u2013 che poi diverr\u00e0 l'Accordo De Gasperi-Gruber \u2013 per l'autonomia delle popolazioni locali. \nDe Gasperi conclude ribadendo che la veste di ex-nemico delle potenze alleate democratiche non fu mai quella del popolo italiano e riaffermando la fede nella repubblica democratica nata dalle ceneri della guerra nonostante le clausole ingiuste del trattato."}
{"id": "5773808", "revid": "158913", "url": "https://it.wikipedia.org/wiki?curid=5773808", "title": "Chuunibyou", "text": ""}
{"id": "5773812", "revid": "93556", "url": "https://it.wikipedia.org/wiki?curid=5773812", "title": "Bedeschini", "text": "I Bedeschini furono una famiglia di artisti che oper\u00f2 in Abruzzo tra il Cinquecento ed il Seicento. \nStoria.\nOriginaria dell'Italia settentrionale \u2014 piemontese secondo alcune fonti, piacentina secondo altre \u2014 la famiglia si trasfer\u00ec all'Aquila grazie al pittore Giulio Cesare Bedeschini che giunse nel capoluogo abruzzese intorno al 1583, insieme al fratello Giovanni Battista, in concomitanza dell'arrivo di Margherita d'Austria. I due si trasferirono poi per un breve periodo a Roma, all'inizio del Seicento, dove furono allievi del Cingoli e maturarono artisticamente seppur con esiti differenti; tornati in Abruzzo, infatti, Giulio Cesare ebbe infatti una discreta carriera pittorica mentre Giovanni Battista si limit\u00f2 a collaborare con lui, occupandosi anche di musica.\nDalla seconda met\u00e0 del XVII secolo fa la sua comparsa il figlio di Giulio Cesare, Francesco Bedeschini, che fu pittore, incisore ed architetto operando in numerosi edifici pubblici aquilani, tra cui il teatro San Salvatore, oggi scomparso, il Palazzo Margherita e la basilica di San Bernardino. Anche il figlio di Francesco e nipote di Giulio Cesare, Carlo Antonio (o Carlantonio) Bedeschini, fu pittore oltre che sacerdote; a lui sono attribuiti due dipinti raffiguranti il nonno Giulio Cesare ed il padre Francesco posti sopra l'altare della chiesa di San Pietro a Coppito."}
{"id": "5773813", "revid": "71433", "url": "https://it.wikipedia.org/wiki?curid=5773813", "title": "I'll See You in My Dreams", "text": ""}
{"id": "5773815", "revid": "33751", "url": "https://it.wikipedia.org/wiki?curid=5773815", "title": "Rufisque", "text": "Rufisque \u00e8 una citt\u00e0 del Senegal occidentale situata nella regione di Dakar, \u00e8 capoluogo del dipartimento omonimo. Situata sulla penisola di Capo Verde, ha una popolazione di 179.797 (censimento del 2002). \nIn passato una citt\u00e0 importante per l'attivit\u00e0 portuale e commerciale ma in tempi pi\u00f9 recenti \u00e8 considerata un sobborgo di Dakar dalla quale dista circa 25 km.\nStoria.\nOriginariamente era un villaggio di pescatori Lebou chiamato Tenguedj (wolof: \"T\u00ebng\u00e9ej\") che assunse importanza nel XVI secolo divenendo il porto principale del regno di Cayor, frequentato da portoghesi (che la denominarono \"Rio Fresco\" o \"fiume d'acqua dolce\"), olandesi, francesi ed inglesi.\nNel 1840 alcuni mercanti di Saint Louis costruirono dei magazzini sul lungomare per la raccolta delle arachidi. Segu\u00ec un periodo di espansione commerciale legato alla produzione di arachidi in Cayor. Nel 1859 i francesi vi costruirono una fortezza e Rufisque fu annesso alla colonia del Senegal. Nel 1862 fu realizzato lungo il litorale il quartiere commerciale e amministrativo \"Escale\", da cui furono per\u00f2 espulsi gli abitanti africani. Rufisque divent\u00f2 un comune autonomo nel 1880 e nel 1885 il suo porto fu collegato alla ferrovia Dakar-Saint Louis.\nAll'inizio del XX secolo, la crescita della vicina Dakar, con le sue strutture portuali di qualit\u00e0 superiore, segn\u00f2 il declino di Rufisque.\nSport.\nLa citt\u00e0 \u00e8 sede del Teungueth Football Club Rufisque, squadra di calcio."}
{"id": "5773846", "revid": "1543377", "url": "https://it.wikipedia.org/wiki?curid=5773846", "title": "Concorso internazionale di balletto di Varna", "text": "Il Concorso internazionale di balletto di Varna, (, nome internazionale: Varna International Ballet Competition) \u00e8 il pi\u00f9 antico e tra i pi\u00f9 prestigiosi concorsi di danza nel mondo. Istituito nel 1964 si tiene ogni due anni a Varna, in Bulgaria. Numerosi grandi ballerini hanno ottenuto il loro primo riconoscimento internazionale con questo concorso.\nCaratteristiche.\nIl concorso si svolge all'aperto ogni due anni nel mese di luglio e attira partecipanti da una trentina di Paesi.\nSi divide in tre categorie:\nPer ogni categoria vengono messe in palio tre medaglie (oro per il primo posto, argento per il secondo e il bronzo per il terzo posto). Si attribuisce il titolo di miglior ballerino del mondo al vincitore della medaglia d'oro.\nIl concorso dura 15 giorni e si conclude con una serata di gala durante la quale vengono assegnati i premi."}
{"id": "5773856", "revid": "111451798", "url": "https://it.wikipedia.org/wiki?curid=5773856", "title": "Colombiano-americani", "text": "I Colombiano americani (in inglese: Colombian Americans e in spagnolo: colombo-americanos) sono gli statunitensi di origine colombiana.\nSono il pi\u00f9 grande gruppo etnico del Sud America negli Stati Uniti.\nDemografia.\nGli stati con la pi\u00f9 alta popolazione di colombiani.\nI 10 stati degli Stati Uniti pi\u00f9 popolosi sono: (Source: 2010 Census)"}
{"id": "5773858", "revid": "123651090", "url": "https://it.wikipedia.org/wiki?curid=5773858", "title": "Libri plumbei del Sacromonte", "text": "I Libri plumbei del Sacromonte o Piombi del Sacromonte (spagnolo: \"Libros pl\u00fambeos del Sacromonte\" o \"Plomos del Sacromonte\") sono uno dei casi di falsificazione storica. Materialmente consistono in 223 lastre di piombo di circa 10\u00a0cm (che formano 21 libri), incise con disegni indecifrabili e testi in latino e in strani caratteri arabi, che alcuni studiosi moriscos del XVI secolo asserirono essere \"salomonici\". Proprio costoro contribuirono a interpretarli come il \"quinto vangelo\" che sarebbe stato rivelato dalla Vergine Maria in arabo per essere divulgato in Spagna.\nStoria.\nPresumibilmente furono dissotterrati insieme a resti umani in un sobborgo del Sacromonte (allora chiamato Monte Valpara\u00edso) della citt\u00e0 di Granada tra il 1595 e il 1599. Ad essi si associano anche i ritrovamenti di Torre Turpiana, nel centro della stessa citt\u00e0, prodotti anteriormente, nel 1588, quando si sarebbero trovate anche ossa dentro una cassa metallica che conteneva inoltre una pergamena (anch'essa poliglotta) e un'immagine della Vergine, che parlavano del martire san Cecilio, un arabo cristiano che avrebbe accompagnato l'apostolo Giacomo di Zebedeo.\n\"Presuntamente, si trattava di alcuni documenti che risalivano a una data molto antica e nei quali si rappresentava una forma di cristianesimo priva di tratti offensivi per i musulmani. Si inizi\u00f2 allora una grande controversia; molte autorit\u00e0 cristiane credettero all'autenticit\u00e0 delle tavole, anche se alcuni studiosi cattolici, come l'ebraista Benito Arias Montano, manifestarono i loro dubbi\".\nLa critica filologica e storica sembrano aver determinato che l'impostura potrebbe essere stata opera di moriscos di posizione sociale elevata che tentavano di conciliare il cristianesimo con l'islamismo, nel periodo posteriore alla rivolta di Las Alpujarras. Gi\u00e0 in quell'epoca, Luis Tribaldos de Toledo li consider\u00f2 falsificazioni, ma l'arcivescovo Pedro Vaca de Castro promosse nella sua epoca traduzioni distinte che aumentarono la confusione finch\u00e9 nel 1682 furono dichiarati falsi ed eretici da papa Innocenzo XI, mantenendo per\u00f2 la validit\u00e0 delle reliquie che apparvero insieme ai libri; questi furono portati a Roma in Vaticano, dove rimasero fino all'anno 2000, in cui furono donati alla Curia di Granada.\nSecondo Henry Kamen, la frode fu perpetrata \"da due eminenti moriscos, Miguel de Luna e Alonso Castillo, che tentavano con ci\u00f2 di sincretizzare la cultura islamica con la fede cristiana. Fu un tentativo di reclamare un luogo per il cristianesimo arabo dentro la cornice del cattolicesimo iberico\".\nSecondo Julio Caro Baroja, \"nel famoso affare dei piombi del Sacro Monte intervennero moriscos conoscitori della lingua araba, che dimostravano di avere alcune forti convinzion cristiane, almeno esteriormente, e gli scritti apocrifi che costituiscono il nucleo centrale della falsificazione sembrano rispondere \u2014 in parte \u2014 a un tentativo di avvicinare certi elementi della tradizione islamica alla fede cristiana\".\nCos\u00ec, sempre secondo Caro Baroja, Alonso del Castillo e Miguel de Luna \"pu\u00f2 darsi che fossero arrivati in ultima istanza a una specie di sincretismo islamico-cristiano, che non sarebbe raro nel XVI secolo\", come dimostra un libretto pubblicato a Siviglia nel 1603, \"firmato da un chierico che si chiamava Luis de la Cueva, il quale sotto forma di dialoghi cercava di dare l'idea delle antichit\u00e0 di Granada\", e nel quale pretendeva di dimostrare che i piombi del Sacromonte erano autentici e sarebbero stati redatti da due missionari cristiani di lingua araba che nei primi tempi del cristianesimo avrebbero convertito i primi abitanti di Granada, anche di \"lingua araba\", che vissero mescolati con altri popoli di \"lingua spagnola\" (castigliana). Caro Baroja, come conclusione, si domanda, \"non c'\u00e8 il diritto di pensare che, dopo questo affare delle scritture arabico-cristiane primitive, si nasconda un intento di rivendicazione della razza morisca, come razza tanto antica quanto quella castigliana in Spagna, e, inoltre, di remoti precedenti cristiani? Io non so esattamente chi fosse Luis de la Cueva. Ma non mi stupirebbe per niente che si trattasse di un individuo di lignaggio morisco e vera fede cristiana, mosso da un giusto desiderio di tranquillit\u00e0 per quelli della sua razza\".\nNella cultura di massa.\nIl protagonista del romanzo di Ildefonso Falcones \"La mano di Fatima\" \u00e8, nella finzione letteraria, uno degli ispiratori e degli autori del tentativo sincretistico, mediante la falsificazione delle fonti storiografiche su cui si appoggiava la credenza dei libri plumbei."}
{"id": "5773883", "revid": "1305772", "url": "https://it.wikipedia.org/wiki?curid=5773883", "title": "LSD (singolo)", "text": "LSD, reso graficamente come L$D e conosciuto anche come L$D (LOVE x $EX x DREAMS), \u00e8 un singolo del rapper statunitense ASAP Rocky, pubblicato il 21 maggio 2015 come terzo estratto dal secondo album in studio \"At. Long. Last. ASAP\".\nCuriosit\u00e0.\nL'estetica e l'ambientazione del video musicale sono un omaggio al film del 2009 \"Enter the Void\", diretto da Gaspar No\u00e9 e incentrato anch'esso, come la canzone, sul tema delle droghe enteogene, in particolare sugli acidi come l'LSD."}
{"id": "5773885", "revid": "110157", "url": "https://it.wikipedia.org/wiki?curid=5773885", "title": "Catalano-americani", "text": "I Catalano americani (in inglese: Catalan Americans o Catalonian e in catalano: Catalano-estatunidencs o Catalanoamericans) sono gli statunitensi di origine catalana e sono identificati dal codice 204 del censimento del 2000 che fa parte della categoria ispanica (200-299)."}
{"id": "5773887", "revid": "2022787", "url": "https://it.wikipedia.org/wiki?curid=5773887", "title": "Amblar-Don", "text": "Amblar-Don (\"Ambl\u00e0r-D\u00f2n\" in noneso) \u00e8 un comune italiano sparso di abitanti della provincia autonoma di Trento in Trentino-Alto Adige. Prende il nome dai due centri abitati che lo costituiscono, in precedenza comuni autonomi, che hanno dato vita alla fusione. La sede municipale \u00e8 situata a Don. \u00c8 situato in Val di Non e fa parte della Comunit\u00e0 della Val di Non.\nStoria.\nIl comune \u00e8 nato grazie al referendum popolare del 7 giugno 2015 fra gli elettori degli ex comuni di Amblar e Don, il cui risultato positivo \u00e8 stato seguito dalla legge provinciale n. 8/2015 che ha fissato la decorrenza del nuovo ente al 1\u00ba gennaio 2016.\nGeografia antropica.\nIl comune conobbe un certo stato di unit\u00e0 come quello odierno nel periodo intercorso tra il 1928 e il 1947 quando, a seguito della campagna di fusioni intrapresa dal regime fascista, i due paesi vennero a trovarsi sotto un unico amministratore, l'allora podest\u00e0."}
{"id": "5773891", "revid": "1543377", "url": "https://it.wikipedia.org/wiki?curid=5773891", "title": "Torneo di Tolone 2014", "text": "Il Torneo di Tolone del 2014 \u00e8 la 42\u00aa edizione di questo torneo calcistico, ed \u00e8 stato disputato dal 21 maggio al 1\u00ba giugno 2014."}
{"id": "5773905", "revid": "767487", "url": "https://it.wikipedia.org/wiki?curid=5773905", "title": "Episodi di Younger (seconda stagione)", "text": "La seconda stagione della serie televisiva Younger, composta da 12 episodi, \u00e8 stata trasmessa negli Stati Uniti dal 13 gennaio al 23 marzo 2016 sul canale via cavo TV Land.\nIn Italia, la stagione \u00e8 trasmessa dal 4 aprile al 9 maggio 2017 sul canale pay Fox Life."}
{"id": "5773906", "revid": "1573940", "url": "https://it.wikipedia.org/wiki?curid=5773906", "title": "Verrucosa florezi", "text": "Verrucosa florezi \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore del biologo ed aracnologo colombiano Florez.\nCaratteristiche.\nL'olotipo femminile rinvenuto ha lunghezza totale \u00e8 di 12,25mm; la lunghezza del cefalotorace \u00e8 di 4,25mm; e la larghezza \u00e8 di 4,00mm.\nDistribuzione.\nLa specie \u00e8 stata reperita nella Colombia centroccidentale: l'olotipo femminile \u00e8 stato rinvenuto in localit\u00e0 \"Finca Bremen\", nel comune di Circasia, appartenente al dipartimento di Quind\u00edo.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773911", "revid": "1276819", "url": "https://it.wikipedia.org/wiki?curid=5773911", "title": "Kyle Schneider", "text": "Kyle Schneider \u00e8 un personaggio immaginario della serie di videogiochi \"Metal Gear\" ideata da Hideo Kojima. Compare nei primi due capitoli canonici della saga, \"Metal Gear\" (1987) e ' (1990), nel primo come alleato del protagonista Solid Snake, mentre nel secondo, col soprannome di Black Ninja, come il primo boss che Solid Snake deve sconfiggere.\nBiografia.\nSchneider era un ingegnere edile di Outer Heaven; sua moglie e suo figlio morirono a causa dei conflitti ed egli decise perci\u00f2 di formare, all'interno di Outer Heaven, un movimento di resistenza clandestina, di cui divenne il capo carismatico. Ma dopo la caduta di Outer Heaven per mano di Solid Snake, Schneider torn\u00f2 come mercenario tra le file di Big Boss, condividendone gli ideali, in qualit\u00e0 di suo fedele alleato a Zanzibar Land, assumendo il soprannome di Black Ninja.\nSchneider era stato membro della \"Forza speciale per l'ambiente extraterrestre\", un reparto top-secret della NASA creato in previsione di battaglie nello spazio. I \"Black Ninja\" erano infatti un'unit\u00e0 sperimentale di combattenti high-tech dotati di equipaggiamenti e armamenti potenziati, e sottoposti a trattamenti farmaceutici per incrementarne la forza.\nDopo lo scioglimento dei \"Black Ninja\", Schneider e altri membri dell'unit\u00e0 \u2013 considerati ormai uno scomodo segreto governativo \u2013 disertarono a Zanzibar Land, trovando rifugio in quel nuovo \"paradiso dei soldati\", a difesa del quale egli combatte indossando un'armatura flessibile e con gli shuriken come arma principale.\nIn \"\", dopo essere stato sconfitto, Black Ninja rivela di essere Schneider, spiegando a Solid Snake che, dopo che questi aveva distrutto il Metal Gear, la NATO fece un bombardamento a tappeto su Outer Heaven, uccidendo cos\u00ec la maggior parte dei membri della Resistenza nonch\u00e9 dei numerosi bambini, orfani di guerra e rifugiati che si trovavano l\u00e0, dato che per la NATO i profughi sarebbero stati un peso. Schneider e altri superstiti riuscirono a salvarsi solo grazie a Big Boss, che perdon\u00f2 i membri della Resistenza:"}
{"id": "5773920", "revid": "729019", "url": "https://it.wikipedia.org/wiki?curid=5773920", "title": "UFC 195", "text": "UFC 195: Lawler vs. Condit \u00e8 stato un evento di arti marziali miste tenuto dalla Ultimate Fighting Championship svolto il 2 gennaio 2016 all'MGM Grand Garden Arena di Las Vegas, Stati Uniti.\nRetroscena.\nNel main event della card avrebbero dovuto affrontarsi per il titolo dei pesi gallo femminili UFC, la campionessa Ronda Rousey e l'ex campionessa mondiale di boxe in tre diverse categorie di peso Holly Holm. Tuttavia, l'incontro venne spostato all'evento UFC 193 dopo che il campione dei pesi welter Robbie Lawler si infortun\u00f2. Il match principale dell'evento vide affrontarsi per il titolo dei pesi welter il campione Robbie Lawler e l'ex campione ad interim di categoria Carlos Condit.\nIl match di pesi welter tra Sheldon Westcott e Edgar Garcia, che inizialmente doveva svolgersi ad , venne spostato per questo evento.\nAll'evento , Dustin Poirier avrebbe dovuto affrontare Joseph Duffy. Tuttavia, il match venne cancellato dopo che Duffy sub\u00ec una contusione durante una sessione di allenamento. L'intero incontro venne spostato per questo evento.\nNeil Magny doveva vedersela con Stephen Thompson. Tuttavia, il 3 novembre, Magny venne rimosso dalla card per poter affrontare Kelvin Gastelum all'evento finale del reality show The Ultimate Fighter: Latin America 2. Mentre Thompson venne spostato all'evento UFC 196, per affrontare l'ex campione dei pesi welter Johny Hendricks.\nRussell Doane avrebbe dovuto affrontare Michinori Tanaka. Tuttavia, Doane fu rimosso dall'incontro e rimpiazzato dall'ex campione dei pesi piuma Bellator Joe Soto.\nErick Koch doveva affrontare Drew Dober, ma il 4 di dicembre Koch dovette rinunciare per infortunio e venne sostituito da Scott Holtzman.\nKelvin Gastelum avrebbe dovuto affrontare Kyle Noke. Tuttavia, il 22 dicembre, Gastelum venne rimosso dalla card a causa di un infortunio al polso ed al suo posto venne inserito Alex Morono.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "5773927", "revid": "2022787", "url": "https://it.wikipedia.org/wiki?curid=5773927", "title": "Castel Ivano (comune)", "text": "Castel Ivano (\"Cast\u00e8l Iv\u00e0n\" in dialetto trentino) \u00e8 un comune italiano di abitanti della provincia autonoma di Trento in Trentino-Alto Adige.\nIl comune \u00e8 nato il 1\u00ba gennaio 2016 a seguito della fusione dei comuni di Strigno, Spera e Villa Agnedo, ai quali si \u00e8 aggiunto anche Ivano Fracena con incorporazione dal 1\u00ba luglio dello stesso anno. Si tratta di un comune sparso, con la sede comunale posta nella frazione di Strigno. Per numero di abitanti \u00e8 il secondo comune della Comunit\u00e0 Valsugana e Tesino.\nGeografia fisica.\nIl comune di Castel Ivano si sviluppa sul versante meridionale della catena del Lagorai, sulla sinistra orografica del torrente Maso e lungo le pendici occidentali del Monte Lefre. Si trova nella parte orientale della Valsugana, nel punto di biforcazione tra il percorso principale della valle e le vie d'accesso all'Altopiano del Tesino.\nIl territorio si sviluppa in altitudine dalle vette del Lagorai sud-orientale, nello specifico quelle del gruppo di Rava-Cima d'Asta, scendendo fino al fondovalle percorso dal fiume Brenta, per poi risalire lungo i ripidi versanti settentrionali delle Prealpi Venete fino allo spartiacque al confine con l'Altopiano dei Sette Comuni in provincia di Vicenza.\nL'idrografia del territorio \u00e8 dominata dallo scorrere del fiume Brenta nel fondovalle, che separa i principali centri abitati dalla localit\u00e0 Oltrebrenta, l'unica a svilupparsi sulla destra idrografica del fiume. Altro importante corso d'acqua \u00e8 il torrente Chieppena, affluente di sinistra del Brenta, che scorre nel territorio comunale da nord a sud separando le frazioni di Strigno, Spera e Villa (alla sua destra) da Ivano-Fracena e Agnedo (alla sinistra).\nStoria.\nIl comune di Castel Ivano sorge in quella che in tempi medievali era la giurisdizione dell'omonimo castello e che comprendeva i paesi di Strigno, Spera, Villa Agnedo, Ivano Fracena, Samone, Bieno, Scurelle ed Ospedaletto. Il castello mantenne la sua centralit\u00e0 nel territorio fino alla met\u00e0 del XIX secolo, quando lo sviluppo urbanistico e l'insediamento di diversi servizi pubblici fecero aumentare l'importanza dell'abitato di Strigno. Durante il periodo fascista i vari comuni della zona vennero aggregati proprio a Strigno, con le eccezioni di Bieno (incorporato a Pieve Tesino) e Ospedaletto (unito a Grigno); gi\u00e0 nel 1947 tutti i comuni riacquistarono la propria autonomia.\nLa possibilit\u00e0 di una possibile fusione prese forza nel 2014 con la nascita di un apposito comitato, il cui obiettivo era quello di coinvolgere nel progetto tutti gli 8 comuni anticamente parte della giurisdizione del castello. A seguito di una campagna di raccolta firme e sentito il parere delle diverse amministrazioni, venne indetto un referendum solamente fra gli elettori dei comuni di Strigno, Spera e Villa Agnedo. La consultazione referendaria si tenne il 7 giugno 2015 con risultato positivo in tutti e 3 gli ex comuni. Con L.R. 11/2015 la Regione Trentino-Alto Adige dispose l'istituzione del nuovo ente con decorrenza dal 1\u00ba gennaio 2016.\nSuccessivamente, il 20 marzo 2016, si tenne un ulteriore \"doppio\" referendum per la richiesta di incorporazione nel nuovo ente dei comuni di Ivano Fracena e Samone. Nel primo caso l'esito fu positivo mentre nel secondo fu negativo: con la L.R. 3/2016 venne disposta la fusione per incorporazione nel comune di Castel Ivano del contiguo territorio di Ivano Fracena, con decorrenza 1\u00ba luglio 2016.\nIl 15 settembre 2017 l'ente regionale, su indicazione della Provincia autonoma di Trento, ha conferito al comune il titolo di \"borgata\" per meriti storici.\nGeografia antropica.\nFrazioni.\nIl comune di Castel Ivano \u00e8 composto da 6 frazioni:\nLocalit\u00e0.\nOltre alle frazioni, nel comune sono presenti anche alcune localit\u00e0, non riconosciute come frazioni anche dagli ex comuni:\nMonumenti e luoghi d'interesse.\nArchitetture religiose.\nIn quanto comune sparso nato da fusione di vari ex comuni e frazioni sul territorio sono presenti numerose chiese:\nCultura.\nIl comune di Castel Ivano \u00e8 capofila dell'Ecomuseo della Valsugana, che intende valorizzare la cultura popolare e la memoria collettiva del territorio del comune, compresi quelli limitrofi di Scurelle, Bieno e Samone. La sede dell'ecomuseo \u00e8 la Biblioteca intercomunale dedicata ad Albano Tomaselli.\nDal 2018, lungo i prati intorno al torrente Chieppena sotto il ponte di Villa, \u00e8 stato inaugurato il Parco Pietre d'Acqua, nel quale ogni anno si aggiungono nuove sculture su massi di granito realizzate nell'ambito del simposio \"Pietre d'Acqua\" da scultori provenienti da tutt'Italia e dal Giappone.\nInfrastrutture e trasporti.\nStrade.\nIl fondovalle \u00e8 attraversato dalla Strada statale 47 della Valsugana, che collega Trento a Padova. Dalla SS 47 parte, in localit\u00e0 Barricata, la Strada provinciale 78 che permette di raggiungere l'Altopiano del Tesino e il Passo Brocon.\nFerrovie.\nParallea alla SS47 \u00e8 presente la Ferrovia Trento-Venezia, che collega Trento con Bassano del Grappa e la pianura veneta. La stazione di riferimento \u00e8 la stazione di Strigno.\nCiclopista.\nSempre in fondovalle si snoda anche la Ciclopista della Valsugana, dalla quale si dirama anche una bretella che congiunge i paesi che si sviluppano sul crinale nella sinistra orografica del Brenta."}
{"id": "5773929", "revid": "599013", "url": "https://it.wikipedia.org/wiki?curid=5773929", "title": "Dabo Swinney", "text": " Nel 2016 ha condotto la squadra alla vittoria del suo secondo titolo nazionale grazie alla vittoria in finale su Alabama.\nNel 2018 vinse ancora il titolo nazionale battendo in finale di nuovo Alabama."}
{"id": "5773930", "revid": "287204", "url": "https://it.wikipedia.org/wiki?curid=5773930", "title": "Eagles (videogioco)", "text": ""}
{"id": "5773937", "revid": "1573940", "url": "https://it.wikipedia.org/wiki?curid=5773937", "title": "Verrucosa galianoae", "text": "Verrucosa galianoae \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologa argentina Mar\u00eda Elena Galiano (...-30 ottobre 2000) che raccolse questi esemplari nel giugno 1966.\nCaratteristiche.\nL'olotipo femminile rinvenuto ha lunghezza totale \u00e8 di 8,30\u00a0mm; la lunghezza del cefalotorace \u00e8 di 3,25\u00a0mm; e la larghezza \u00e8 di 3,00\u00a0mm.\nDistribuzione.\nLa specie \u00e8 stata reperita nel Brasile settentrionale: l'olotipo femminile \u00e8 stato rinvenuto nel comune di Serra do Navio, appartenente allo Stato dell'Amap\u00e1.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773938", "revid": "11959", "url": "https://it.wikipedia.org/wiki?curid=5773938", "title": "Battaglia di Nihawand", "text": ""}
{"id": "5773955", "revid": "640277", "url": "https://it.wikipedia.org/wiki?curid=5773955", "title": "Lich (astronomia)", "text": ""}
{"id": "5773963", "revid": "1573940", "url": "https://it.wikipedia.org/wiki?curid=5773963", "title": "Verrucosa guatopo", "text": "Verrucosa guatopo \u00e8 un ragno appartenente alla famiglia Araneidae.\nEtimologia.\nIl nome della specie deriva dal parco nazionale venezuelano di Guatopo.\nCaratteristiche.\nL'olotipo femminile rinvenuto ha lunghezza totale \u00e8 di 8,50mm; la lunghezza del cefalotorace \u00e8 di 3,50mm; e la larghezza \u00e8 di 2,90mm.\nDistribuzione.\nLa specie \u00e8 stata reperita nel Venezuela settentrionale: l'olotipo femminile \u00e8 stato rinvenuto nel Guatopo National Park, riserva naturale appartenente allo stato di Miranda.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5773965", "revid": "93287660", "url": "https://it.wikipedia.org/wiki?curid=5773965", "title": "Stazione di Fornaci", "text": ""}
{"id": "5773966", "revid": "599013", "url": "https://it.wikipedia.org/wiki?curid=5773966", "title": "Fred Hucul", "text": "Carriera.\nHucul gioc\u00f2 a livello giovanile nella WCJHL per due stagioni con la maglia dei Moose Jaw Canucks, ma gi\u00e0 nella stagione 1950-1951 ebbe modo di esordire nel mondo professionistico all'interno dell'organizzazione dei Chicago Blackhawks. Rimase per quattro stagioni trovando un posto da titolare solo nella stagione 1952-53; negli altri anni invece si altern\u00f2 fra la NHL e le formazioni affiliate nelle leghe minori, come la WCSHL, l'AHL con i St. Louis Flyers e la QHL con i Quebec Aces.\nNel 1954 Hucul lasci\u00f2 la NHL trasferendosi definitivamente ai Calgary Stampeders, formazione della WHL con cui aveva disputato parte dell'ultima stagione. Nel corso delle stagioni si impose come uno dei difensori pi\u00f9 forti della lega conquistando numerose nomination all'All-Star Team della lega ma mai il titolo della Lester Patrick Cup.\nNel 1963 Hucul pass\u00f2 all'organizzazione dei Toronto Maple Leafs, tuttavia conintu\u00f2 a giocare nella WHL con le maglie dei Denver Invaders e dei Victoria Maple Leafs. Nel 1967 rimase senza contratto per la stagione successiva e durante l'NHL Expansion Draft venne selezionato dai St. Louis Blues, una delle sei nuove franchigie iscritte alla NHL. Grazie alla chiamata dei Blues pot\u00e9 fare ritorno in NHL dopo tredici stagioni di assenza, tuttavia dopo sole due partite nell'autunno nel 1968 decise di ritirarsi dall'attivit\u00e0 agonistica."}
{"id": "5773968", "revid": "767487", "url": "https://it.wikipedia.org/wiki?curid=5773968", "title": "Animator.ru", "text": "Animator.ru () \u00e8 un sito web dedicato al cinema d'animazione di Unione Sovietica, Russia e Comunit\u00e0 degli Stati Indipendenti. Realizzato dall'Associazione russa del cinema d'animazione con il sostegno dell'Agenzia Federale per la stampa e le comunicazioni di massa, ospita una vasta banca dati distinta nelle categorie film, persone e studi di animazione."}
{"id": "5773969", "revid": "640277", "url": "https://it.wikipedia.org/wiki?curid=5773969", "title": "Draugr (astronomia)", "text": ""}
{"id": "5773970", "revid": "1293041", "url": "https://it.wikipedia.org/wiki?curid=5773970", "title": "Marce per la pace a Sarajevo", "text": ""}
{"id": "5773973", "revid": "1543377", "url": "https://it.wikipedia.org/wiki?curid=5773973", "title": "NGC 4603", "text": "NGC 4603 \u00e8 una galassia a spirale (SA(s)c) situata nella costellazione del Centauro e distante circa 107 milioni di anni luce dalla Terra.\nFa parte dell'Ammasso del Centauro (o Abell 3526).\nNel 1999 \u00e8 stata studiata dal Telescopio spaziale Hubble nell'ambito di un'indagine per localizzare le stelle variabili Cefeidi, scoprendone pi\u00f9 di 40, che hanno permesso di stimare una distanza di circa 108,7 \u00b1 5 milioni di anni luce, in accordo con quanto misurato con il metodo del redshift.\nIl 21 maggio 2008 \u00e8 stata individuata la supernova SN 2008cn, una supernova di tipo II-P; la stella progenitrice probabilmente era una stella supergigante rossa con una massa di 15 \u00b1 2 masse solari, facente parte verosimilmente di un sistema binario.\nIn prossimit\u00e0 di NGC 4603 sono presenti altre 4 galassie: NGC 4603A (o PGC 42369), NGC 4603B (o PGC 42460), NGC 4603C (o PGC 42640) e NGC 4603D (o PGC 42486). Queste quattro galassie non sono oggetti del catalogo NGC ma talvolta sono cos\u00ec denominate proprio per la vicinanza a NGC 4603."}
{"id": "5773975", "revid": "767487", "url": "https://it.wikipedia.org/wiki?curid=5773975", "title": "The Watcher (Dr. Dre)", "text": "The Watcher \u00e8 un singolo del rapper statunitense Dr. Dre, pubblicato nel 2001 dalla Aftermath/Interscope. Il singolo \u00e8 il quarto ed ultimo estratto dell'album ed \u00e8 stato pubblicato solamente per il mercato francese. Alla canzone partecipano anche i rapper Eminem e Knoc-Turn'al.\nIl rapper Jay-Z ha realizzato una \"seconda parte\" della canzone, intitolata \"The Watcher 2\", presente nell'album \"\" del 2002. La canzone \u00e8 stata prodotta da Dr. Dre ed \u00e8 stata realizzata con il rapper Rakim e la cantante Soul/R'n'b Truth Hurts.\nNel 2003 Dr. Dre e Snoop Dogg hanno realizzato una \"terza parte\" della canzone, intitolata \"The Watcher Pt. 3\", presente nel mixtape \"DJ Jam presents WBALLZ 187.4 FM Vol. 1\".\nLa canzone \"Bad Guys Always Die\", presente nel lato B del singolo in CD, era gi\u00e0 apparsa nella colonna sonora del film del 1999 \"Wild Wild West\" di Will Smith.\nLa canzone \"Bang Bang\", presente nel lato B del singolo in vinile, \u00e8 la ventunesima canzone dell'album."}
{"id": "5773979", "revid": "640277", "url": "https://it.wikipedia.org/wiki?curid=5773979", "title": "Poltergeist (astronomia)", "text": ""}
{"id": "5774001", "revid": "27723", "url": "https://it.wikipedia.org/wiki?curid=5774001", "title": "Stazione di Modena Fornaci", "text": "La stazione di Modena Fornaci \u00e8 una fermata ferroviaria posta sulla linea Modena-Sassuolo, a servizio delle zone Villa Igea-Fornaci, nella periferia sud di Modena.\nStoria.\nLa fermata venne attivata il 1\u00ba aprile 1883.\nStrutture e impianti.\nLa fermata \u00e8 dotata di un binario di corsa e un binario di precedenza, non predisposto al servizio viaggiatori.\nIl marciapiede \u00e8 alto 55 cm. Non sono presenti sottopassi.\nIl sistema di informazioni ai viaggiatori \u00e8 sonoro e video.\nMovimento.\nLa fermata \u00e8 servita dai treni di Trenitalia Tper in servizio sulla tratta Modena-Sassuolo nell'ambito del contratto di servizio stipulato con la regione Emilia-Romagna. Dal 15 settembre 2019 i treni di questa linea sono cadenzati all'incirca ogni 40 minuti; inoltre, ciascun treno effettua tutte le fermate.\nA novembre 2019, la stazione risultava frequentata da un traffico giornaliero medio di circa 79 persone (34 saliti + 45 discesi)."}
{"id": "5774002", "revid": "729019", "url": "https://it.wikipedia.org/wiki?curid=5774002", "title": "Trattato di Versailles (1758)", "text": "Il trattato di Versailles del 1758 segu\u00ec i due precedenti trattati omonimi firmati nel 1756 e nel 1757, nel contesto della guerra dei sette anni.\nMalgrado riporti come date ufficiali il 30 e il 31 dicembre 1758, fu effettivamente siglato solo nel marzo 1759 e ratificato in maggio.\nIn mancanza della rapida vittoria sulla Prussia che la Francia si era aspettata dalla coalizione, il duca di Choiseul, che aveva sostituito il Bernis nella gestione del conflitto, aveva deciso di concentrare le risorse nella guerra contro la Gran Bretagna, pianificandone addirittura l'invasione.\nPur confermando i termini generali degli accordi precedenti, i sussidi francesi vennero quindi dimezzati e le truppe attive sul fronte del Reno ridotte a 100.000. In cambio la Francia rinunciava all'acquisizione del controllo sui Paesi Bassi austriaci tramite l'instaurazione di un governo fantoccio guidato da Filippo I di Parma.\nI piani francesi di invasione non ebbero luogo per le ripetute sconfitte subite sui mari dalla flotta francese, al largo di Lagos in Portogallo e nella baia di Quiberon, nei pressi di Saint-Nazaire. In effetti il 1759 venne detto \"annus mirabilis\" per le ripetute vittorie conseguite dalla Gran Bretagna dopo anni difficili."}
{"id": "5774003", "revid": "36426", "url": "https://it.wikipedia.org/wiki?curid=5774003", "title": "Villa del Parugiano", "text": ""}
{"id": "5774005", "revid": "640277", "url": "https://it.wikipedia.org/wiki?curid=5774005", "title": "Helvetios (astronomia)", "text": ""}
{"id": "5774006", "revid": "271907", "url": "https://it.wikipedia.org/wiki?curid=5774006", "title": "Isaak Brodskij", "text": ""}
{"id": "5774013", "revid": "640277", "url": "https://it.wikipedia.org/wiki?curid=5774013", "title": "Chalawan", "text": ""}
{"id": "5774018", "revid": "729019", "url": "https://it.wikipedia.org/wiki?curid=5774018", "title": "McFarland standard", "text": "In microbiologia, lo Standard McFarland\u00a0\u00e8 usato come riferimento per raggiungere la giusta torbidit\u00e0 di sospensioni batteriche\u00a0in modo da raggiungere una certa concentrazione di cellule per volume di sospensione, necessario per l'esecuzione di alcune indagini microbiologiche. Un esempio delle suddette \u00e8 l'antibiogramma,\u00a0test usato per definire la MIC\u00a0di un determinato ceppo batterico,\u00a0ed effettuato di routine nei laboratori di microbiologia clinica e nei laboratori di ricerca. Se la sospensione \u00e8 troppo concentrata o troppo diluita, il risultato dell'analisi pu\u00f2 essere erroneamente interpretato."}
{"id": "5774021", "revid": "36426", "url": "https://it.wikipedia.org/wiki?curid=5774021", "title": "Santuario di Santa Maria della Misericordia in Ponte della Pietra", "text": "Il Santuario di Santa Maria della Misericordia in Ponte della Pietra, conosciuto anche come \"Parrocchia di Ponte della Pietra\", \u00e8 una chiesa che si trova nel circondario di Perugia, all'inizio di Via Settevalli, dove la strada attraversava il torrente Genna.\nStoria e culto.\nVenne edificata sul luogo ove gi\u00e0 nel XVIII secolo esisteva una piccola edicola con un affresco raffigurante la Madonna con in braccio il Bambino e l'iscrizione \"Mater Misericordie\".\nSembra che l'immagine mariana fu vittima di oltraggi accaduti sulla fine del 1700 da mani sacrileghe. Il sacerdote don Francesco Salviati nel 1804, decise di farla restaurare e ridipingere la figura originale.\nIl nome di \"Ponte della Pietra\" indica altres\u00ec la localit\u00e0 medesima che \u00e8 sita in prossimit\u00e0 di un ponte formato da una grossa pietra, al fine di consentire l'attraversamento del torrente Genna (fiume) ed edificato dal Comune di Perugia nel 1835. \nSecondo la tradizione proprio dalla costruzione di questo ponte ebbe origine la devozione e la venerazione alla Madonna della Misericordia. Alcuni operai addetti alla costruzione si abbandonavano alle pi\u00f9 volgari bestemmie contro il Signore e la Madonna, non curandosi delle rimostranze dei fedeli e nemmeno dell'immagine l\u00ec vicino. Appena terminata la costruzione, il ponte croll\u00f2 all'improvviso senza che si potesse individuarne una causa ma senza travolgere alcuno. Il fatto fu interpretato come manifestazione della misericordia verso gli operai e come segno divino. Cominci\u00f2 pertanto una pi\u00f9 accentuata devozione verso l'immagine e, nel corso degli anni successivi, cominciarono a diffondersi voci fra la popolazione di straordinari prodigi ottenuti da coloro che si recavano a pregare in quel luogo, attirando molti pellegrini anche dalla Toscana, dalle Marche, dalla Romagna e dall'Abruzzo, riempiendo le pareti di ex-voto.\nL'8 febbraio del 1851 l'Arcivescovo di Perugia, Gioacchino Pecci, dopo essersi recato personalmente sul luogo, aver interrogato coloro che si ritenevano miracolati ed aver ottenuto giurata testimonianza, eman\u00f2 un editto con il quale autorizzava la costruzione del piccolo santuario, affinch\u00e9 vi fosse custodita l'immagine della Madonna dipinta nell'edicola che fu collocata al centro dell'altare. Lo stesso arcivescovo volle benedire e porre la prima pietra domenica 24 agosto 1851 con solenne rito, mentre il 24 marzo 1857 nacque la parrocchia, con una popolazione di 212 anime suddivise in 23 famiglie, mentre il 22 ottobre 1871 il Cardinale consacr\u00f2 il Santuario con una straordinaria partecipazione di popolo."}
{"id": "5774025", "revid": "1788047", "url": "https://it.wikipedia.org/wiki?curid=5774025", "title": "La via del male (Galbraith)", "text": "La via del male (\"Career of Evil\") \u00e8 il terzo romanzo della serie Cormoran Strike, scritto da J. K. Rowling e pubblicato con lo pseudonimo di Robert Galbraith. \u00c8 preceduto da \"Il richiamo del cuculo\" e da \"Il baco da seta\". Il romanzo \u00e8 stato pubblicato il 20 ottobre 2015 negli Stati Uniti d'America e il 22 ottobre 2015 nel Regno Unito.\nIn Italia, \u00e8 uscito il 9 giugno 2016, edito da \"Salani\" nella traduzione di Francesco Bruno.\nTrama.\nNel 2011, un anno dopo aver risolto il caso di Owen Quine, l'agenzia investigativa di Cormoran Strike \u00e8 in piena attivit\u00e0, e Robin Ellacott, una volta completato il suo corso di sorveglianza e controsorveglianza, \u00e8 diventata sua socia. Lo sviluppo della loro relazione professionale ha creato tensioni tra la ragazza e il suo fidanzato Matthew, che sposer\u00e0 di l\u00ec a pochi mesi.\nUn giorno Robin riceve un pacco destinato a lei, che si rivela contenere la gamba amputata di una donna assieme a un biglietto recante un verso di \"Mistress of the Salmon Salt\", una canzone dei Blue \u00d6yster Cult. Poich\u00e9 lo stesso verso era tatuato sull'inguine della madre di Strike, l'investigatore capisce che in realt\u00e0 lo stalker intendeva colpire lui attraverso Robin, e che si tratta di qualcuno che evidentemente lo conosce bene e cova rancore nei suoi confronti.\nLa polizia \u00e8 orientata verso \"Digger\" Malley, un gangster contro il quale Strike aveva testimoniato anni addietro; l'uomo \u00e8 per\u00f2 poco convinto che si tratti di lui, poich\u00e9 la sua testimonianza era stata fornita anonimamente e ritiene improbabile che il criminale abbia ordito un piano cos\u00ec cruento. Strike pensa piuttosto a tre figure del suo passato che potrebbero avercela con lui: il primo \u00e8 Noel Brockbank, un ex- commilitone pedofilo che Strike aveva contribuito a cacciare dall'esercito; il secondo \u00e8 un compagno di squadra poliziesca, Donald Laing, che Strike aveva battuto in un match pugilistico causandogli danni cerebrali, e che successivamente aveva fatto arrestare per abuso sessuale su sua moglie e suo figlio neonato. L'ultimo sospettato \u00e8 Jeff Whittaker, ultimo compagno di sua madre, che Strike ritiene responsabile della di lei morte.\nMentre la polizia si concentra su Digger, Strike e Robin intraprendono un'indagine privata per risalire al colpevole, anche allo scopo di evitare il tracollo dell'agenzia a causa della cattiva pubblicit\u00e0 data dal crimine. I due scoprono che nei mesi precedenti Strike aveva ricevuto delle lettere da una ragazza affetta da BIID che chiedeva il suo aiuto per amputarsi una gamba; quando la polizia ritrova il resto del cadavere smembrato e lo identifica con una ragazza di nome Kelsey, i due collegano a lei quelle lettere e indagano per scoprire se effettivamente siano da parte sua.\nIntanto, nel corso di una temporanea rottura con Matthew, Robin rivela a Cormoran di essere stata violentata da ragazza: il trauma le aveva impedito di laurearsi, ma era riuscita a incastrare il suo aggressore e a mandarlo in prigione. Ci\u00f2 le aveva comportato il sogno di diventare un detective.\nSuccessivamente il criminale invia a Robin un bigliettino contenente un dito del piede di Kelsey e un'altra citazione dei Blue Oyster; a quel punto Strike e Robin si imbarcano in un viaggio per l'Inghilterra sulle tracce dei tre sospettati, ricostruendo i loro movimenti degli ultimi anni e scoprendo che tutti e tre si trovano a Londra.\nMentre Strike e Robin indagano, gli affari dell'agenzia vanno sempre peggio a causa del fatto che i due si trovino al centro della cronaca; il criminale inoltre colpisce altre due volte, prendendo inoltre macabri trofei dalle vittime e guadagnandosi il soprannome di \"Squartatore di Shacklewell\". La stessa Robin viene assalita e ferita mentre si trova sulle tracce di Whittaker. Strike arriva a un'intuizione che gli permette di identificare il killer, ma i suoi rapporti con la polizia diventano tesi, anche perch\u00e9 Robin prende l'iniziativa di andare a salvare le figlie della donna che vive con Brockbank, sulla quale lei ha indagato scoprendo che probabilmente lui ha perpetrato altri abusi. \nIn seguito a questo evento Strike licenzia Robin, sia per la rabbia di ci\u00f2 che ha fatto che per togliere da lei le attenzioni dello Squartatore e della polizia.\nA quel punto Strike ordisce un piano per incastrare l'assassino: utilizza una finta sostituta di Robin per attirare la sua attenzione, mentre si introduce nell'abitazione del criminale, che \u00e8 Donald Laing. L'uomo aveva adottato un'identit\u00e0 fasulla e si era fidanzato con la sorella di Kelsey (Strike lo aveva addirittura incontrato nel corso delle sue indagini), mentre col suo vero nome aveva preso in affitto l'appartamento che Robin e Strike avevano tenuto sotto controllo, dove tuttavia lui non abitava sul serio. \nDopo una colluttazione nel corso della quale viene ferito, Strike riesce a mettere fuori combattimento Laing e a consegnarlo alla polizia; anche Brockbank, fuggito in seguito all'imboscata di Robin, viene catturato. Strike riesce infine ad arrivare al matrimonio di Robin appena in tempo per sentirle pronunciare i voti, lasciando intendere che la riprender\u00e0 con s\u00e9.\nAdattamento.\nNel dicembre 2014 BBC One annunci\u00f2 che la serie di Cormoran Strike sarebbe stata adattata in una serie televisiva. Tom Burke interpreter\u00e0 il protagonista. Rowling sar\u00e0 produttrice della serie attraverso la sua casa di produzione Bront\u00eb Film and Television. Tom Edge adatter\u00e0 \"La via del male\", diviso in due puntate."}
{"id": "5774028", "revid": "666668", "url": "https://it.wikipedia.org/wiki?curid=5774028", "title": "Serie A \u00c9lite 2015-2016", "text": "La Serie A \u00c9lite 2015-2016 \u00e8 stata la 5\u00aa edizione del campionato di Serie A, la prima in assoluto a portare questo nome, e la 23\u00aa manifestazione nazionale che assegnasse il titolo di campione d'Italia. In seguito alla riforma dei campionati femminili, la Serie A \u00e8 divenuta il campionato nazionale di secondo livello della disciplina.\nFormula.\nLa prima fase del campionato \u00e8 composto da due gironi formati da otto squadre ciascuno, che si svolger\u00e0 con gare di andata e ritorno. Successivamente \u00e8 prevista una seconda fase divisa in due raggruppamenti, denominati \"gold\" e \"silver\", da otto squadre ciascuno, che si svolger\u00e0 con gare di sola andata. Accedono al raggruppamento \"gold\" le prime quattro squadre dei due gironi della prima fase, e al raggruppamento \"silver\" le squadre classificate dal quinto all'ottavo posto dei due gironi della prima fase. Ai play-off scudetto partecipano dodici squadre: le prime sei classificate del raggruppamento \"gold\" (le prime quattro delle quali accedono direttamente ai quarti di finale), le prime due del raggruppamento \"silver\", le vincenti dei rispettivi gironi della Serie A e la migliore seconda classificata della Serie A. Sono infine previste due retrocessioni dal girone \"silver\" alla Serie A 2016-17.\nPartecipanti.\nIl Consiglio Direttivo della Divisione Calcio a 5, preso atto della mancata iscrizione dell'Ita Salandra ha provveduto al ripescaggio della societ\u00e0 Futsal Breganze. A un anno di distanza dalla partnership tra le sezioni maschili, la S.S. Lazio Calcio a 5 ha inglobato definitivamente L'Acquedotto, ivi compresa la sezione femminile: saranno quindi due le formazioni della Polisportiva S.S. Lazio a disputare la Serie A \u00c9lite.\nCoppa Italia.\nLa \"final eight\" di Coppa Italia si \u00e8 svolta dal 4 al 6 marzo 2016 presso il Palasport Giovanni Paolo II di Pescara e il PalaCUS di Chieti.\nSupercoppa italiana.\nLa supercoppa italiana si \u00e8 giocata sabato 26 settembre 2015 tra le campionesse nazionali della Ternana e le detentrici della Coppa Italia del Real Statte."}
{"id": "5774048", "revid": "640277", "url": "https://it.wikipedia.org/wiki?curid=5774048", "title": "Galileo (astronomia)", "text": ""}
{"id": "5774061", "revid": "380453", "url": "https://it.wikipedia.org/wiki?curid=5774061", "title": "Woori Card Wibee Volleyball Club", "text": "Il Woori Card Wibee Volleyball Club (in coreano \uc6b0\ub9ac\uce74\ub4dc \uc704\ube44 \ubc30\uad6c\ub2e8) \u00e8 una societ\u00e0 pallavolistica maschile sudcoreana, con sede a Seul, appartenente alla compagnia Woori Financial Group e militante nel massimo campionato sudcoreano, la V-League.\nStoria.\nIl \"Woori Card Hansae Volleyball Club\" viene fondato nel 2013, sostituendo idealmente il Rush &amp; Cash Dream Six nel panorama pallavolistico sudcoreano quando la Rush &amp; Cash non riesce ad acquistare il club, fondando in seguito il ; cos\u00ec il neonato club capitolino rientra provvisoriamente per due anni sotto il controllo del Woori Financial Group, che nel 2015 conferma il proprio impegno come proprietario del club.\nNella stagione 2015-16 il club vince il suo primo trofeo, aggiudicandosi la Coppa KOVO, dopo aver perso le due precedenti finali del torneo. Nel 2016 il club cambia denominazione in \"Woori Card Wibee Volleyball Club\"."}
{"id": "5774066", "revid": "183694", "url": "https://it.wikipedia.org/wiki?curid=5774066", "title": "Flaviano Magrassi", "text": "Biografia.\nL'infanzia.\nFlaviano Magrassi nacque a Brescia il 30 dicembre del 1908, primo di quattro figli di Artemio Magrassi, chirurgo pediatra di origine piemontese che lavorava presso l'ospedale bresciano e che inizi\u00f2 a curare le tubercolosi ossee con i preantibiotici, e di Teresa Prinetti, anche lei di origine piemontese, morta giovane nel 1946, all'eta di sessant'anni.\nUna volta ottenuto a Brescia il diploma di maturit\u00e0 scientifica, Magrassi si iscrisse al corso di laurea in medicina e chirurgia presso l'Universit\u00e0 di Padova; durante il corso degli studi fu allievo interno per i primi tre anni dell'istituto di istologia diretto da Tullio Terni, successivamente nella clinica medica generale diretta da Cesare Frugoni, amico di vecchia data della famiglia Magrassi che apparteneva alla scuola padovana diretta da Pietro Grocco.\nIl periodo romano.\nNel 1932 si laure\u00f2 con il massimo dei voti e con lode discutendo una tesi giudicata dalla commissione nominata dal Comitato Nazionale della Medicina del Consiglio Nazionale delle Ricerche (CNR), che fu pubblicata e premiata. Il titolo della sua tesi era \"Infezione focale e fattori di allergia nel problema biologico del reumatismo infettivo sperimentale\"\".\" Nello stesso anno Magrassi segu\u00ec a Roma Frugoni, il quale era stato chiamato a dirigere la cattedra di Clinica medica presso l'Universit\u00e0 La Sapienza.\nNel 1934, Magrassi frequent\u00f2 per un breve periodo il laboratorio di microbiologia dell'Istituto sieroterapico milanese diretto dal biologo Amilcare Zironi, il quale era stato un suo insegnante. Nel 1935 frequent\u00f2, con il titolo di assistente straniero, per un breve periodo l'Istituto di Igiene dell'Universit\u00e0 di Basilea, diretto da Robert Doerr, il quale era all'epoca uno fra i virologi europei emergenti. In questo periodo il clinico bresciano inizi\u00f2 a studiare il modo in cui si comportavano gli anticorpi nei vaccini.\nUna volta tornato a Roma intraprese la carriera accademica presso la Clinica medica di Cesare Frugoni, dove diresse uno dei migliori laboratori universitari di microbiologia. Nel 1936 Magrassi fu nominato assistente volontario, l'anno successivo assistente ordinario.\nNello stesso anno egli consegu\u00ec la libera docenza in microbiologia e nell'anno successivo quella in patologia speciale medica e metodologia clinica, per poi diventare aiuto di ruolo nel 1940. \nA proposito del periodo romano, il professore emerito di Clinica medica generale Umberto Serafini in ricordo di Magrassi dir\u00e0:\nIl periodo sardo.\nDopo essere stato richiamato alle armi per due periodi nel 1940 e nel 1942, Magrassi prest\u00f2 servizio prima come ufficiale medico sul fronte occidentale e successivamente come direttore di un ospedale in Puglia. Il primo dicembre del 1942, risultato vincitore del concorso di clinica delle malattie infettive venne chiamato a ricoprire tale cattedra come professore straordinario all\u2019Universit\u00e0 di Sassari. Dal 1945 diventer\u00e0 docente ordinario.\nQui il clinico bresciano fu anche incaricato dell\u2018insegnamento di patologia medica e patologia clinica dal 1942 al 1946 e di clinica medica generale e terapia medica dal 1946 al 1949. Successivamente divenne professore ordinario di patologia medica e metodologia clinica dal 1949 al 1951.\nDurante questi ultimi anni mantenne gli incarichi di insegnamento di terapia medica e di clinica generale. In questo periodo trascorso in Sardegna Magrassi si dedic\u00f2 con passione all\u2019infettivologia, come dimostrarono le osservazioni clinico-epidemiologiche raccolte durante un'estesa epidemia di salmonella tiphi che aveva colpito gli abitanti della provincia di Sassari nell'estate del 1946, e gli studi sulla eziopatogenesi delle endocarditi batteriche. Inoltre, tra il 1946 e il 1952, egli approfond\u00ec le ricerche sulla costituzione ematologica dei sardi e sulle talassemie, consolidando in questo modo la sua posizione di infettivologo e di patologo medico.\nIl periodo napoletano.\nNel 1952 Magrassi, chiamato dalla I facolt\u00e0 medica dell\u2019Universit\u00e0 di Napoli, divenne in qualit\u00e0 di professore ordinario il reggente della cattedra e dell\u2019Istituto di patologia speciale medica e metodologia clinica e dal 1970 assunse il ruolo di professore di clinica medica generale e terapia medica.\nNella nuova sede il medico bresciano, seguendo l'indirizzo tracciato da Frugoni, volle impostare la sua scuola in senso pluridisciplinare proponendo un piano di ricerca che comprendeva armonicamente tanto i problemi fisiopatologici che quelli clinico applicativi. Tutto ci\u00f2 aveva l'obbiettivo di stimolare la formazione di molti giovani collaboratori presso qualificati centri internazionali. L'Istituto di patologia speciale medica divenne cos\u00ec una feconda fucina in molti settori: ematologia con particolare impegno nella terapia delle emolinfopatie maligne, malattie metaboliche in particolare dismetabolismi lipidici e arteriosclerosi, cardiologia, virologia, microbiologia, batteriologia, epatogastroenterologia, endocrinologia. Di quest'ultima Magrassi volle creare la prima struttura autonoma a Napoli, affidata al Prof.Marco Minozzi, nel cui reparto fu inaugurato il primo nucleo di studio con radioisotopi che precorrer\u00e0 le pi\u00f9 moderne ricerche sui tumori tiroidei. Magrassi fu inoltre uno dei fondatori della nefrologia medica con l'aiuto del suo collaboratore Prof. Carmelo Giordano, promotore di uno dei primi reparti destinati alla dialisi. \nQuesta sua impostazione costitu\u00ec un'organizzazione di iniziativa precorritrice della nascita futura delle strutture cliniche dipartimentali. \nMagrassi mor\u00ec a Napoli il 28 ottobre del 1974 ancora attivo nella didattica, nella ricerca e nella guida del suo istituto. Il primo gennaio 1991 fu inaugurato il Dipartimento di Internistica clinica e sperimentale intitolato a suo nome, nell'Universit\u00e0 napoletana.\nInnovazioni nella metodologia della scuola clinica.\nIn quella che fu la scuola clinica fondata a Napoli da Magrassi importante fu il nuovo chiaro indirizzo fisiopatologico multidisciplinare in cui le varie competenze si integravano nell\u2019applicazione razionale al singolo malato. Questa nuova impostazione port\u00f2 a una organizzazione dipartimentale delle istituzioni universitarie con una confluenza tra la ricerca sperimentale e quella clinica. Essa trov\u00f2 coerente espressione didattica nei corsi di fisiopatologia che Magrassi affid\u00f2 ai suoi allievi, stimolandoli a un'attivit\u00e0 didattica integrata cui ciascuno partecipava secondo le proprie attitudini e competenze. Il clinico bresciano riusc\u00ec infatti a trasmettere ai suoi studenti le trame essenziali della professione medica, per cercare di arrivare a una visione unitaria di come la natura si trasforma e si altera nella malattia, approccio clinico capace di abbracciare i problemi in una visione di sintesi olistica della ricerca scientifica e della realt\u00e0 clinico-diagnostica del malato. Cos\u00ec come viene descritta dal professor Ugo Carcassi, suo allievo a Sassari, e da Mario Coltorti, suo allievo a Napoli, la giornata di Magrassi era caratterizzata da ore dedicate alla visita di un reparto, consuetudine tramandata dalla scuola Frugoniana e da sedute al microscopio. Tutto ci\u00f2 per\u00f2 non lo sottraeva al suo compito di maestro e di guida in corsia. \nPer sottolineare come egli fu sempre consapevole dell'importanza per un clinico di essere anche uno scienziato, si ricordano le parole da lui scritte nel 1959, come testamento spirituale da lasciare ai posteri:\nStudi scientifici.\nEziopatogenesi.\nDa un punto di vista scientifico fu importante l\u2019avvio da parte di Magrassi di un programma di ricerca nel settore della patologia infettiva e dell\u2019immunologia, studi che lo avrebbero imposto all\u2019attenzione della comunit\u00e0 scientifica internazionale. Il suo nuovo approccio allo studio delle forme patologiche e di come esse si manifestavano da un punto di vista clinico, gli consent\u00ec di formulare il concetto di attenzione alle cause e alle modalit\u00e0 di comparsa di molte malattie infettive. Inoltre egli port\u00f2 avanti il concetto di infezione focale, tenendo in considerazione tanto la trasmissibilit\u00e0 dei germi e del loro tropismo quanto i fenomeni immunitari che si instaurano nelle cellule e nei tessuti dell\u2019organismo ospite. Si ricordano le parole del Prof. Giuseppe Giunchi che, ricordando l'amico e collega Magrassi, racconta come quest'ultimo avesse sviluppato una sua idea originale dell\u2019eziologia complessa e condizionata di molte malattie.\nVirus erpetico.\nTra i numerosi studi che Magrassi condusse nel settore eziopatologico, particolare attenzione merita l\u2019individuazione del fenomeno dell\u2019interferenza virale. Questo aspetto individuato nel corso di indagini condotte sulle caratteristiche del virus erpetico consiste nell'inibizione della crescita di un virus in cellule infettate ad opera dello stesso o di un altro virus. Questa scoperta fu definita \"Fenomeno di Magrassi\" e verr\u00e0 dimostrata nel 1957 da Alick Isaacs e Jean Lindelmann. I due scienziati dimostrarono che le cellule eucariotiche infettate da un virus producono l\u2019interferone una sostanza dotata di azione antivirale che oggi trova largo uso a livello terapeutico.\nContributi virologici ed ematologici.\nOggetto di studio da parte di Magrassi fu quello di individuare le interazioni tra l'aggressivit\u00e0 dell'agente patogeno e i metodi di risposta immunitaria dell'ospite che hanno come conseguenza la comparsa di precisi processi patologici. Egli defin\u00ec le sepsi lente come il risultato del concomitante instaurarsi nei confronti dell'agente infettante da un lato di una anergia tissutale, dall'altro della produzione di anticorpi circolanti. Durante lo studio di queste forme patologiche, il clinico bresciano studi\u00f2 particolarmente il fenomeno dell'endocardite lenta denominata attualmente endocardite batterica subacuta. Avendo a cuore il concetto di eziopatogenesi, Magrassi individu\u00f2 una plurima eziologia di questa infezione la cui patogenesi ricondusse alla presenza nel sangue e nei tessuti dei soggetti malati di un virus comune in grado di modificare le caratteristiche dell'agente causale che egli chiam\u00f2 \"batteriostato\".\nAgli anni Cinquanta risalgono i primi studi che Magrassi condusse in merito alla leucemia. Inizialmente egli puntava ad individuare la possibile genesi virale di queste emopatie. Attraverso studi successivi, il clinico interpret\u00f2 la malattia leucemica come affezione polifastica preceduta dagli \"stadi preleucemici\", che egli stesso defin\u00ec tali. Anche nello studio della leucemia Magrassi non abbandon\u00f2 l'idea dell'intervento dei virus nell'eziologia della malattia, tesi che avrebbe trovato conferma in tempi futuri. Tali ricerche diventarono la principale ragione del suo lavoro scientifico nell'ultimo decennio, a cui si affianc\u00f2 \u2013 come iniziativa morale e sociale irrinunciabile- la creazione dell'Associazione Italiana contro le Leucemie Linfomi e Mieloma ( A.I.L.), da lui intensamente voluta e costituita a Roma nell'aprile 1969. L'Associazione, rivolta alla ricerca scientifica, alla sensibilizzazione dell'opinione pubblica ed all'assistenza dei malati leucemici e dei loro familiari, alle cui sofferenze Magrassi aveva sempre partecipato con profonda sensibilit\u00e0 umana, \u00e8 tuttora attiva ed ha aperto sedi in numerose citt\u00e0 italiane."}
{"id": "5774068", "revid": "287204", "url": "https://it.wikipedia.org/wiki?curid=5774068", "title": "Lega Nazionale B 2002-2003", "text": "L'edizione 2002-2003 della Lega Nazionale B vide la vittoria finale del . Nessuna squadra fu promossa nella nuova Super League.\nQualificazioni.\nClassifica finale.\nLegenda:\nNote:\nPlay-off di promozione/retrocessione.\nCon la prevista trasformazione della LNA in Super League i posti messi a disposizione in categoria superiore alla fine di questo torneo di salvezza/retrocessione erano soltanto due.\nLegenda:\nNote:\nPlay-out in Prima Lega.\nErano previste due retrocessioni in Prima Lega ma, a causa della bancarotta di Sion Losanna e Lugano (queste ultime due ripartirono da categorie inferiori, mentre il Sion fu riammesso dopo reclamo), la ASF-SFV prefer\u00ec sostituire i vuoti venutisi a creare riducendo la nuova Super League da 12 a 10 squadre portando a 16 l'organico della nuova Challenge League annullando le retrocessioni stabilite da questa classifica finale.\nLegenda:\n\u00a0\u00a0\u00a0\u00a0\u00a0 Retrocessa d'ufficio in Seconda Lega interregionale a causa della bancarotta.\nNote:\nClassifica marcatori.\nElenco dei cannonieri comprensivi delle qualificazioni, play-off e play-out."}
{"id": "5774070", "revid": "1573940", "url": "https://it.wikipedia.org/wiki?curid=5774070", "title": "Verrucosa hoferi", "text": "Verrucosa hoferi \u00e8 un ragno appartenente alla famiglia Araneidae.\nEtimologia.\nIl nome della specie \u00e8 in onore dell'aracnologo tedesco Hubert H\u00f6fer che raccolse questi esemplari nel marzo 1992.\nCaratteristiche.\nL'olotipo femminile rinvenuto ha lunghezza totale \u00e8 di 8,80\u00a0mm; la lunghezza del cefalotorace \u00e8 di 3,80\u00a0mm; e la larghezza \u00e8 di 3,20\u00a0mm.\nDistribuzione.\nLa specie \u00e8 stata reperita nel Brasile occidentale: l'olotipo femminile \u00e8 stato rinvenuto nella Reserva Florestal Adolpho Ducke, 25\u00a0km a nord di Manaus, appartenente allo Stato di Amazonas.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5774071", "revid": "729019", "url": "https://it.wikipedia.org/wiki?curid=5774071", "title": "Mario Lamberti", "text": "Biografia.\nNacque a Arezzo, allora parte del Granducato di Toscana, il 19 gennaio 1840, figlio di Vincenzo e Camilla Arrighi. Alunno degli Scolopi di Volterra, entr\u00f2 poi nel Liceo militare \"Arciduca Ferdinando\" di Firenze (27 agosto 1855), fu poi sottotenente, alle dipendenze del governo provvisorio (7 maggio 1859), dapprima nel Battaglione veliti dell'esercito toscano, che fu poi trasformato in Reggimento Granatieri di Lombardia. Promosso tenente presso il Governo della Toscana (15 dicembre 1859), prest\u00f2 servizio nel 3\u00ba Reggimento fanteria. Il 25 marzo 1860 pass\u00f2 in forza al Regio Esercito, nel neocostituito 31\u00ba Reggimento fanteria, venendo promosso capitano il 24 marzo 1861, in servizio prima nel 32\u00ba Reggimento fanteria e poi nel 3\u00ba Reggimento granatieri. Prese parte alle operazioni di repressione del brigantaggio in Calabria e in Sicilia, distinguendosi per la cattura di un pericoloso e famigerato bandito che aveva sparso il terrore nella provincia.\nPartecip\u00f2 alla terza guerra d'indipendenza italiana agli ordini del principe Amedeo, d\nuca d'Aosta, distinguendosi nella battaglia di Custoza dove, rimasto ferito durante un attacco alla baionetta, fu preso prigioniero dagli austriaci e poi decorato con la medaglia d'argento al valor militare. Rimase prigioniero in Austria per tre mesi, rientrando in patria dopo la firma dell'armistizio di Cormons.\nPartecip\u00f2 alle operazioni per la conquista di Roma (1870) agli ordini del generale Nino Bixio, rimanendo di nuovo ferito, e fu poi assegnato in servizio al 73\u00ba Reggimento fanteria (1871). Frequent\u00f2, dal 31 dicembre 1872 al 1873, la Scuola di guerra dell'esercito di Torino e, promosso maggiore il 20 ottobre 1874, fu assegnato al 26\u00ba Reggimento fanteria. Trasferito in servizio nel corpo degli alpini, prest\u00f2 servizio come comandante nel 4\u00ba Battaglione alpini di Torino (1877) e poi nel 6\u00ba Battaglione alpini di Ivrea (1878) e il 13 marzo 1879 assunse l'incarico di Ufficiale d'ordinanza del re Umberto I.\nTenente colonnello il 20 novembre 1879, Aiutante di campo onorario del re il 5 marzo 1882, fu promosso colonnello il 10 aprile 1884, assumendo in quella data il comando del 2\u00ba Reggimento fanteria. Il 14 luglio 1887 assunse il comando del 6\u00ba Reggimento alpini, e, promosso colonnello brigadiere, nel 1891 assunse il comando della Brigata Pavia. Al comando di tale reparto ottenne un diploma di benemerenza per aver contribuito allo spegnimento di un grave incendio.\nPromosso maggiore generale il 13 dicembre 1891, fu trasferito al Regio corpo truppe coloniali d'Eritrea nel 1895, poco prima dello scoppio della guerra di Abissinia. Tra il 16 aprile e il 28 agosto 1896 svolse l'incarico di vice-governatore d'Eritrea, amministrando la colonia mentre il governatore Oreste Baratieri dirigeva le operazioni belliche contro l'impero etiope. Dopo la gravissima sconfitta di Adua organizz\u00f2 rapidamente la difesa di Massaua e dell'Asmara, tanto che la piazzaforte di Massaua fu giudicata in grado di resistere ad ogni attacco. Diresse le operazioni di riorganizzazione dei reparti militari fino all'arrivo del nuovo governatore Antonio Baldissera.\nRientrato in Italia, venne elevato al rango di tenente generale l'11 agosto 1897. In quell'anno assunse il comando della Divisione territoriale militare di Chieti, passando nel 1899 a quella di Padova (10\u00aa), compiendo in tale periodo, su incarico del capo di stato maggiore dell'esercito Tancredi Saletta, importanti studi della frontiera orientale che furono prezioso sussidio durante la Grande guerra. Comandante dell'XI Corpo d'armata di Bari nel 1902, dopo la morte del generale Nicola Heusch, si distinse nelle operazioni di soccorso alle popolazioni colpite dal primo terremoto calabro (novembre-dicembre 1905) ed a quelle colpite dalle alluvioni che devastarono Bari (23 febbraio-3 marzo 1905), ricevendo speciali encomi. Tra il 1906 e il 1908 fu comandante dell'VIII Corpo d'armata di Firenze, sostituendo il generale Baldissera messo a riposo. Collocato in posizione ausiliaria il 5 gennaio 1908, fu nominato Senatore del Regno d'Italia il 3 giugno dello stesso anno. \nDopo l'entrata in guerra del Regno d'Italia, avvenuta il 24 maggio 1915, data l'et\u00e0 avanzata non ricopr\u00ec alcun incarico operativo al fronte, ma fu ugualmente richiamato in servizio, assumendo il comando del Corpo d'armata territoriale di Napoli, che mantenne sino all'esito negativo della battaglia di Caporetto. Ricopr\u00ec numerosi incarichi civili, tra cui quelli di presidente del Consiglio di amministrazione della Banca di Firenze, dell'Associazione per il movimento dei Forestieri, di vicepresidente del Museo Storico del Risorgimento di Firenze, ecc.\nSposato con la signora Emma Magri, dalla quale ebbe un figlio, Gian Lamberto, si spense a Firenze il 28 febbraio 1924. Presenziarono ai solenni funerali i generali Luigi Cadorna, Guglielmo Pecori Giraldi, e Maurizio Ferrante Gonzaga."}
{"id": "5774086", "revid": "1305772", "url": "https://it.wikipedia.org/wiki?curid=5774086", "title": "Monastero di Koshik Anapat", "text": "Il monastero di Koshik Anapat (anche denominato semplicemente Anapat, \"lett. deserto\") sorge sulla boscosa omonima collina a circa otto chilometri dal villaggio di Kolatak ubicato nella regione di Martakert della repubblica di Artsakh (gi\u00e0 denominata \"repubblica del Nagorno Karabakh\").\nDatazione.\nIncerta \u00e8 la dazione del complesso al cui interno sono presenti diversi khachkar con iscrizioni del XII secolo. Tuttavia taluni particolari decorativi sugli stessi fanno ipotizzare una fondazione antecedente.\nStruttura e conservazione.\nIl complesso si compone di tre chiese ed \u00e8 circondato da una recinzione in pietra. All'interno della stessa era presente un serbatoio dell'acqua e sono ancora visibili le tracce di un sistema di approvvigionamento idrico con tubazioni in argilla ancora in parte conservate.\nIl cortile \u00e8 diviso in due parti\u02d0 sul lato settentrionale furono edificate tre chiese che avevano un vestibolo comune a tre arcate. La parete nord del vestibolo si unisce a un edificio semidistrutto rettangolare, molto probabilmente un antico refettorio. Un po' verso nord-ovest si vedono resti di celle monastiche e costruzioni di servizio. Tra di loro sono sparsi diversi khachkars ben conservati con immagini in rilievo di cavalieri.\nLa volta della chiesa pi\u00f9 grande \u00e8 crollata, le altre parti sono conservate abbastanza bene. I muri sono costruiti in pietra rozzamente tagliata. \nDue edifici si sviluppano sulla parte meridionale del cortile ed erano collegati fra loro.\nIl complesso si raggiunge mediante un non agevole sentiero, in mezzo ai boschi; versa in stato di abbandono e parzialmente in rovina."}
{"id": "5774092", "revid": "76261", "url": "https://it.wikipedia.org/wiki?curid=5774092", "title": "Paradosso del gruviera", "text": ""}
{"id": "5774096", "revid": "1776051", "url": "https://it.wikipedia.org/wiki?curid=5774096", "title": "Vincenzo Edoardo Lojodice", "text": "Laureato in giurisprudenza a Napoli, avvocato civilista, \u00e8 stato deputato per quattro legislature, particolarmente attivo sui temi del credito fondiario, della circolazione bancaria e dei demani comunali dell'Italia meridionale"}
{"id": "5774099", "revid": "2048388", "url": "https://it.wikipedia.org/wiki?curid=5774099", "title": "Gino Pellegrini", "text": "Biografia.\nNato a Lugo di Vicenza nel 1941, gi\u00e0 negli anni 50 all'et\u00e0 di 16 anni, Pellegrini parte per Los Angeles, dove frequenta la facolt\u00e0 di Architettura all'UCLA e consegue un Master Degree in Fines Arts alla Los Angeles Art Center School.\nDopo un periodo di lavoro nel campo di disegno pubblicitario e artistico, entra nell'industria del cinema dove lavora come pittore scenico e scenografo. Tra i film pi\u00f9 importanti a cui lavora si ricordano in ordine sparso: \"\" di Stanley Kubrick (in cui realizz\u00f2 per esempio molte modifiche alle nuvole del modellino della Terra per le scene nello spazio, fondali e dettagli nelle scene della Terra primordiale, ecc.), poi lavora in vari musical quali \"West side story\", \"Funny Girl\", \"Hello Dolly\", \"Mary Poppins\", altri film come \"Indovina chi viene a cena?\", \"Gli uccelli\" di Alfred Hitchcock, \"Gli ammutinati del Bounty\", \"L'uomo venuto dal Kremlino\", \"Viaggio allucinante\", \"Il pianeta delle scimmie\", \"Tora! Tora! Tora!\" del 1970 (modellini e fondali), \"La spada nella roccia\" (come cromatista), nonch\u00e9 in alcune note serie tra cui \"Bonanza\" e \"Star Trek\".\nQuindi dopo un periodo di intensa attivit\u00e0 di circa 15 anni in California, torna in Italia nel 1972 dove continua a lavorare nel campo della scenografia, cinematografia e documentaristica. Rientrato dagli Stati Uniti si stabilisce nel bolognese, dove fra le varie opere che compose di particolare rilevanza rimane la \"Piazzetta degli inganni\", costituita da numerose scene di \"trompe-l'\u0153il\" dipinte sui muri delle case prospicienti alla piazza Betlemme a San Giovanni in Persiceto: l'opera, con ortaggi fuori scala e animali fantastici che sembrano spiccare il volo dalle finestre, \u00e8 stata realizzata in due tempi fra gli anni Ottanta e Novanta.\nGli ultimi anni della sua vita Pellegrini li trascorse a Savigno frazione del comune di Valsamoggia.\nScompare nel 2014 a 73 anni nell'ospedale SS. Salvatore di San Giovanni in Persiceto.."}
{"id": "5774115", "revid": "666668", "url": "https://it.wikipedia.org/wiki?curid=5774115", "title": "Campionato italiano di calcio a 5 femminile", "text": "Il campionato italiano di calcio a 5 femminile \u00e8 un torneo dilettantistico del gioco del calcio a 5 istituito dalla Divisione Calcio a 5 nel 1992. Al pari dell'omologo campionato maschile, inizialmente esso si \u00e8 disputato con carattere per lo pi\u00f9 territoriale, con le vincenti dei numerosi tornei regionali che si affrontavano tra loro per determinare la squadra campione d'Italia. Il primo campionato nazionale si \u00e8 disputato nella stagione 2011-12, mentre dalla stagione 2015-16 esso si \u00e8 sdoppiato in due livelli: \u00c9lite e Serie A divenute, due anni pi\u00f9 tardi, rispettivamente Serie A e Serie A2.\nStoria.\nIl campionato femminile sino alla stagione 2010-11 era suddiviso in due fasi: la prima territoriale e una seconda nazionale a cui partecipavano le vincitrici di ogni girone. Quest'ultima era articolata mediante spareggi fino ad una fase finale disputata con la formula \"final eight\" in sede unica. Nella stagione 2011-12 nasce la Serie A, un vero e proprio campionato nazionale femminile suddiviso in due gironi da dodici formazioni ciascuno. Nelle stagioni seguenti il numero delle societ\u00e0 partecipanti \u00e8 gradualmente cresciuto, rendendo possibile nella stagione 2015-16 la nascita del campionato di Serie A \u00c9lite che raggruppa le migliori formazioni nazionali. Da questa stagione la Serie A \u00e8 diventata dunque il secondo livello nazionale della disciplina mantenendo la denominazione fino al 2017-18 quando \u00e8 diventato Serie A2. Contemporaneamente, la Serie A \u00c9lite \u00e8 tornata a chiamarsi semplicemente Serie A.\nAttuale sistema.\nQuesto sistema verr\u00e0 introdotto dopo la riforma dei campionati femminili, a partire dalla stagione 2019-2020.. La riforma del sistema non entrer\u00e0 in vigore per accordo tra i referenti regionali.\nAlbo d'oro del campionato.\nSerie A.\nNelle stagioni 2015-16 e 2016-17 il massimo campionato nazionale ha assunto la denominazione \"Serie A \u00c9lite\", ritornando a quella originaria nel 2017-18."}
{"id": "5774116", "revid": "344503", "url": "https://it.wikipedia.org/wiki?curid=5774116", "title": "Lincoln Maazel", "text": "Biografia.\nNel 1920 Maazel e altri 30 giovani ragazzi furono scelti per recitare l'opera \"Pagliacci\" di Ruggero Leoncavallo allo Schubert Theatre di Broadway; in particolare egli ne inton\u00f2 il prologo.\nSi trasfer\u00ec poco dopo a Los Angeles, guadagnandosi da vivere come cantante di club privati. Nel 1959 avvi\u00f2 una discreta carriera teatrale, esibendosi al \"Pittsburgh Playhouse\", al \"Civic Light Opera\", al \"Little Lake Theatre\", al \"Mountainview Playhouse\", all' \"Odd Chair Playhouse\" e al \"White Barn Theatre\". Nel 1976 ottenne la parte di Tateh Cuda, anziano immigrato lituano e fervente religioso zio di Martin, convinto che il nipote sia un vampiro, nel film horror \"Wampyr\" (\"Martin\" in lingua originale) di George A. Romero.\nNel 1928 spos\u00f2 a Parigi Marion Shulman, che gli diede nel 1930 il celebre direttore d'orchestra Lorin Maazel (1930-2014). Il matrimonio si concluse con la morte della Shulman, nel 1993."}
{"id": "5774134", "revid": "1457659", "url": "https://it.wikipedia.org/wiki?curid=5774134", "title": "Assedio di Siena", "text": ""}
{"id": "5774135", "revid": "124808", "url": "https://it.wikipedia.org/wiki?curid=5774135", "title": "Andy Daly", "text": ""}
{"id": "5774136", "revid": "110466066", "url": "https://it.wikipedia.org/wiki?curid=5774136", "title": "Gisela Mota Ocampo", "text": " \nDopo essere stata deputata federale dal 2012 al 2015, fu eletta sindaco della citt\u00e0 di Temixco, nello stato del Morelos, dopo una campagna elettorale incentrata sulla lotta ai narcotrafficanti.\nEntrata in carica il 1\u00ba gennaio 2016, venne assassinata il giorno immediatamente successivo, all'et\u00e0 di 33 anni, mentre si trovava nella sua abitazione, a colpi d'arma da fuoco. "}
{"id": "5774142", "revid": "110157", "url": "https://it.wikipedia.org/wiki?curid=5774142", "title": "Chiesa di Santa Maria Maddalena (Milano)", "text": "La chiesa di Santa Maria Maddalena era una chiesa di Milano. Situata nell'attuale corso Italia, la chiesa fu soppressa assieme all'annesso convento nel 1798.\nStoria.\nLe prime notizie della chiesa e l'annesso monastero vengono fornite attorno al 1500, quando le \"monache del Paradiso\", monache dell'ordine di Sant'Agostino si trasferirono nell'area occupata dalle chiese di San Biagio e Sant'Ippolito da un vecchio monastero nella vicina \"contrada della Maddalena\" (oggi via Maddalena), ormai angusto per contenere le sempre pi\u00f9 numerose monache.\nCirca un secolo dopo l'insediamento le monache inglobarono la piazzetta che si formava davanti alle vecchie chiese, poi demolite per costruire la nuova chiesa del monastero.\nArchitettura.\nLa nuova chiesa fu costruita a partire dal 1594 e presentava una facciata monumentale, costruita solo nel 1721 su disegno di Giovanni Ruggeri, divisa in due partiture orizzontali: quella inferiore era divisa in cinque partiture verticali scandite da lesene di ordine corinzio, di cui le pi\u00f9 esterne decorate con delle nicchie e quella centrale decorata dall'unico portale d'ingresso. L'ordine superiore, pi\u00f9 stretto, presentava solo tre partiture ognuna decorata da un finestrone, mentre le cornici della facciata, cos\u00ec come degli edifici circostanti che formavano una piazzetta antistante alla chiesa, erano decorati con statue. Sopra il portale d'ingresso vi era un scolpito un busto della titolare della chiesa con l'iscrizione \"DILEXIT MULTUM\"\nAll'interno erano presente due cappelle per lato, oltre all'altare maggiore, riccamente decorato con marmi e statue scolpite di tale Mauro Milanese e dalla pala d'altare dell'\"Apparizione di Cristo alla Maddalena in figura di Ortolano\" di Fede Galizia, mentre ai lati vi erano quattro quadri delle \"Azioni di Santa Maria Maddalena\" di Agostino Santagostino. Nelle cappelle laterali si possono elencare le seguenti opere:\nLa volta della chiesa era affrescata da Giovan Battista Della Rovere detto il Fiammenghino, mentre vengono menzionate altre opere non meglio precisate di vari pittori tra cui Federico Panza, Federico Bianchi e Andrea Lanzani."}
{"id": "5774144", "revid": "1573940", "url": "https://it.wikipedia.org/wiki?curid=5774144", "title": "Verrucosa lata", "text": "Verrucosa lata \u00e8 un ragno appartenente alla famiglia Araneidae.\nEtimologia.\nIl nome della specie deriva dall'aggettivo latino latus, -a, -um, che significa \"ampio, spazioso, largo\" e si riferisce allo spessore dell'addome.\nCaratteristiche.\nL'olotipo femminile rinvenuto ha lunghezza totale \u00e8 di 8,70mm; la lunghezza del cefalotorace \u00e8 di 3,75mm; e la larghezza \u00e8 di 3,00mm.\nDistribuzione.\nLa specie \u00e8 stata reperita nel Brasile occidentale: l'olotipo femminile \u00e8 stato rinvenuto nella Reserva Extrativista de Catuaba, ad alcuni Km da Rio Branco, appartenente allo stato dell'Acre.\nTassonomia.\nAl 2015 non sono note sottospecie e non sono stati esaminati nuovi esemplari."}
{"id": "5774147", "revid": "587852", "url": "https://it.wikipedia.org/wiki?curid=5774147", "title": "Circuito di Portim\u00e3o", "text": ""}
{"id": "5774148", "revid": "36426", "url": "https://it.wikipedia.org/wiki?curid=5774148", "title": "Pietro di Giovanni d'Ambrogio", "text": ""}
{"id": "5774149", "revid": "1573940", "url": "https://it.wikipedia.org/wiki?curid=5774149", "title": "Santuario di San Tommaso Becket", "text": "Il santuario di San Tommaso Becket \u00e8 un edificio sacro situato a Montedinove nelle Marche.\nStoria.\nNel XIII secolo, nella stessa zona esisteva una chiesa dedicata a san Tommaso Becket e una abitazione, probabile \"Hospitale dei pellegrini\", di propriet\u00e0 del monastero di S. Maria de Cellis, dipendenza gi\u00e0 dell'abbazia di Farfa. Il 1\u00ba dicembre 1617, il consiglio comunale di Montedinove approvava la costruzione di un convento di Frati Minori al posto di quella duecentesca. L'offerta fu discussa e approvata nel maggio 1618 a San Severino, dove i riformati tenevano un loro capitolo custodiale. Padre Carlo da Montedinove OFM Rif., al servizio allora del cardinal Alessandro Peretti ,pronipote di Papa Sisto V ,che aveva in commenda il monastero, convinse l'abate alla cessione dello ius sulla chiesa. Papa Paolo V conferm\u00f2 con bolla del 1\u00ba novembre 1619, inviando la prima pietra da lui benedetta, come ricorda ancora la lapide, sulla facciata. \nE si pot\u00e9 iniziare la realizzazione del santuario con la posa della prima pietra, il 26 maggio 1620. I frati vi presero stabile dimora nel 1629, anche se il convento venne terminato solo nel 1643, e fu consacrata il 3 giugno.\nCon la soppressi tutti gli Ordini religiosi da parte di Napoleone Bonaparte, chiesa e convento e orti furono posti all'incanto e acquistati da un certo Eustorgio Celi. Ma con la caduta del Regno italico, il Celi finisce in carcere, forse per i moti carbonari della Marca del 1817. In cambio della grazia, offr\u00ec di restituire la chiesa e convento; il che avvenne il 14 marzo 1821. Il santuario venne nuovamente soppresso nel 1866, con l'unificazione delle Marche al Regno d'Italia. Ma un sacerdote e un fratello religioso poterono restare in alcune stanze fin oltre al 1894. La propriet\u00e0 era passata dal demanio al comune, e nel 1898 dal comune al vescovo di Montalto Mons. Luigi Bonetti, che nel 1909 invit\u00f2 i Frati Minori Conventuali del vicino convento di Montalto a prenderne cura e possesso. L'annesso convento fu sede di noviziato dal 1936 al 1943, poi di un seminario minore dall'ottobre del '44 al giugno del '71 ed \u00e8 presentemente utilizzato per iniziative turistiche e pastorali.\nOpere.\nNel santuario di San Tommaso Becket si conservano all'interno reliquie del martire e sull'altare maggiore vi \u00e8 una pala dedicata all'Immacolata e ai santi Tommaso e Francesco.\nCulto.\nFin dalla sua fondazione (1620-1646), il santuario riceve pellegrini dalle zone limitrofe: dal fermano, dall'ascolano, da una parte dell'Abruzzo e in questi ultimi tempi anche dalla Romagna, zona di emigrazione di comunit\u00e0 marchigiana. \nII giorni festivi dedicati al santo sono due: la prima domenica di giugno e il 29 dicembre; la prima data a ricordo della consacrazione della nuova chiesa (domenica 3 giugno 1646) e la seconda a ricordo del martirio del santo, avvenuto nella cattedrale di Canterbury il 29 dicembre 1170."}
{"id": "5774150", "revid": "104458", "url": "https://it.wikipedia.org/wiki?curid=5774150", "title": "Martin M\u00f8ller", "text": "Ha rappresentato la Danimarca a sette edizioni dei Campionati Mondiali (1999, 2003, 2005, 2013, 2015, 2017 e 2021) e ai XXII Giochi olimpici invernali, dove ha gareggiato nella sprint (54\u00b0), nella 15 km (58\u00b0), nella 50 km (45\u00b0) e nella skiathlon (51\u00b0). Ai XXIII Giochi olimpici invernali di si \u00e8 classificato 90\u00ba nella 15 km e 60\u00ba nella 50 km.\nHa inoltre vinto sei edizioni dell'Arctic Circle Race, gara che si disputa su 160 km in tre giorni a nord del Circolo polare artico."}
{"id": "5774152", "revid": "287204", "url": "https://it.wikipedia.org/wiki?curid=5774152", "title": "Campionato oceaniano femminile di pallacanestro 1989", "text": "Il 5\u00ba Campionato Oceaniano Femminile di Pallacanestro FIBA (noto anche come FIBA Oceania Championship for Women 1989) si \u00e8 svolto dal 25 al 30 agosto 1989 in Nuova Zelanda.\nI Campionati oceaniani femminili di pallacanestro sono una manifestazione biennale tra le squadre nazionali femminili del continente, organizzata dalla FIBA Oceania.\nCampione.\nCampione d'Oceania 1989\nAustralia(5\u00ba titolo)"}
{"id": "5774156", "revid": "2146989", "url": "https://it.wikipedia.org/wiki?curid=5774156", "title": "World of Warships", "text": "World of Warships \u00e8 un videogioco multiplayer di massa online free-to-play, con contenuti premium a pagamento, sviluppato dall'azienda bielorussa Wargaming.net, sulle battaglie fra unit\u00e0 militari navali del periodo compreso fra gli anni dieci e gli anni cinquanta del XX secolo.\nIl gioco \u00e8 incentrato sulle battaglie tra giocatori divisi in due squadre che si scontrano in un campo di battaglia, ogni giocatore comanda attraverso mouse e tastiera la propria nave e dovr\u00e0 cercare di distruggere le navi nemiche e/o conquistare la base avversaria.\nNavi.\nLe navi presenti nel gioco sono circa 400. Tutte riproducono unit\u00e0 militari navali realmente esistite, progettate o anche ipotizzate tra l\u2019inizio del 1900 e immediatamente dopo la seconda guerra mondiale, anche se molte presentano inesattezze storiche.\nNon tutte le Unit\u00e0 militari navali presenti in gioco sono disponibili gratuitamente: le unit\u00e0 denominate in gioco come \"premium\" sono utilizzabili esclusivamente attraverso il loro acquisto con dobloni (la valuta del gioco acquisibile tramite denaro reale), la raccolta di risorse (esperienza di gioco, carbone, acciaio o punti ricerca) o, infine, tramite il compimento di determinate missioni speciali.\nLe navi sono suddivise per nazione: Stati Uniti, Giappone, Russia/Unione Sovietica, Germania, Gran Bretagna, Francia, Italia, Paesi Bassi, le nazioni facenti parte del Commonwhealth (ovvero Canada, Australia e Nuova Zelanda), Pan-Asia (le nazioni asiatiche che hanno partecipato alla guerra) Pan-America (le nazioni dell'America latina che hanno partecipato allo scontro) e la nuova arrivata Pan-Europa, che comprende Polonia, Impero Austro-Ungarico. Ogni nazione ha un suo albero tecnologico che permette lo sblocco delle Unit\u00e0 militari navali tramite esperienza ottenuta durante le partite. Le classi delle unit\u00e0 disponibili sono 4 (alcune nazioni non hanno accesso a tutte le classi): Cacciatorpediniere, Incrociatore, Corazzata e Portaerei. Ciascuna classe \u00e8 a sua volta suddivisa in \"Tier\" (livelli) che possono andare da uno a dieci, identificati con il sistema di numerazione romano. Il 21 agosto 2019 la Wargaming ha annunciato che presto verranno introdotti i rami dei sommergibili\nCacciatorpediniere.\nIl Cacciatorpediniere appartiene alla classe pi\u00f9 piccolo molto agile e veloce rispetto alle altre classi ha come armamento principale dei sistemi lancia siluri orientabili posti sul ponte e pochi cannoni di piccolo calibro molto maneggevoli e di rapido caricamento; pu\u00f2 svolgere diversi ruoli nel gioco. I suoi compiti principali sono andare all'avanscoperta per individuare le navi nemiche; occupare basi o liberarle, attaccare e lanciare siluri. La sua bassa rivelabilit\u00e0, maneggevolezza e rapidit\u00e0 colmano pienamente il suo svantaggio principale, causato da una corazza piuttosto leggera e facilmente danneggiabile dal nemico, tanto da poter compiere singolarmente agguati o attacchi devastanti e micidiali anche contro corazzate o pi\u00f9 navi contemporaneamente.\nIncrociatore.\nL'incrociatore \u00e8 la classe pi\u00f9 maneggevole, progettata per reagire velocemente e con forza letale. Agisce come da scudo per le navi pi\u00f9 grandi e come piattaforma antiaerea per la squadra. Pu\u00f2 ovviamente combattere anche al fianco di altri incrociatori, utilizzando i siluri per danneggiare i nemici. La sua peculiarit\u00e0 \u00e8 quella di essere una classe ibrida, ovvero prende la maneggevolezza e la capacit\u00e0 di lanciare siluri tipica del Cacciatorpediniere e prende la spessa corazza e la potenza dei cannoni della Corazzata. Questi, a seconda dell'armamento e della corazzatura possono essere leggeri, pesanti (con cannoni dai 203mm a salire) o addirittura da battaglia (c.d. \"supercruiser\" o \"battlecruiser\", con cannoni da 286mm a salire).\nCorazzata.\nLa corazzata rappresenta la quintessenza dei \"pezzi grossi\" in questo gioco. La massiccia potenza di fuoco, insieme all'armatura pesante e ai cannoni secondari, rendono questo colosso una seria minaccia per le imbarcazioni pi\u00f9 piccole e una straordinaria difesa antiaerea. L'unico punto debole di questa classe \u00e8 la scarsa maneggevolezza e velocit\u00e0 che ne fanno una facile preda per i siluri e attacchi di gruppo. Ogni nazione le presenta dal livello 3 in su, che indica la prima corazzata monocalibro e si sviluppa includendo quelle veloci, le tascabili e super corazzate. Unica eccezione \u00e8 la \"Mikasa\", nave premium pluricalibro di livello 2.\nPortaerei.\nLa portaerei \u00e8 una nave multiruolo, in cui si prende il comando di un gruppo di volo alla volta e lo si guida all'attacco. Tutte le portaerei trasportano al massimo tre tipi di aereomobili: Caccia, aerosiluranti, bombardieri da picchiata o da rimbalzo.Trasporta tre tipi di aeromobili: Bombardieri da picchiata, Aerosiluranti e Caccia. Attualmente (luglio 2021) esistono portaerei di 4 nazioni diverse ma \u00e8 programmato l'inserimento a breve della quinta nazione, la Russia.\nOgni portaerei ha un numero massimo di veicoli per tipo che aumenta all'aumentare del livello.\nMentre si comanda una portaerei si pu\u00f2 utilizzare una sola squadriglia per volta. Ognuna delle 4 nazioni che presenta portaerei ha proprie caratteristiche.\nGli USA hanno portaerei con razzi di potenza medio alta che richiedono circa 5 secondi di armamento prima di essere lanciati.\nSiluri con ampia dispersione, lenti ma che causano un danno medio-alto.\nInfine il punto forte delle portaerei americane sono i bombardieri da picchiata che sganciano bombe con alti danni e alta capacit\u00e0 incendiaria.\nTutti i velivoli degli USA sono lenti ma con molti punti vita.\nLa seconda nazione \u00e8 l'UK che anche essa ha aerei molto lenti ma con la maggiore quantit\u00e0 di punti vita.\nL'UK presenta razzi incendiari come gli USA ma sono meno potenti.\nIn generale le portaerei inglesi trasportano meno siluri di quelle degli USA (2/3) ma questi causano grandi danni. Infine caratteristica principale delle portaerei inglesi sono i bombardieri che possiedono la capacit\u00e0 di bombardare a tappeto.\nTerza nazione nel gioco \u00e8 il Giappone che presenta portaerei con velivoli molto veloci ma con punti vita medi.\nI suoi caccia sono discreti per danno e per tempo richiesto per armare i razzi.\nIl Giappone presenta aerosiluranti che trasportano pochi siluri (2) ma che infliggono ampi danni e che possiedono un'ampia gittata.\nI bombardieri giapponesi trasportano bombe perforanti che infliggono danno notevoli se colpiscono la cittadella delle navi.\nUltima nazione che possiede le portaerei \u00e8 la Germania.\nQuesta nazione possiede caccia che trasportano razzi perforanti che infliggono la maggior parte del danno massimo solo se colpiscono la cittadella, il tempo di armamento dei razzi \u00e8 di soli 1,5 secondi circa.\nIl punto debole dei velivoli tedeschi sono gli stressanti che possiedono siluri veloci ma che infliggono pochissimi e che sganciano pochi siluri.\nI bombardieri tedeschi sono uguali a quelli giapponesi anche loro infatti trasportano bombe perforanti.\nCaratteristica di tutti gli aerei tedeschi sono i pochissimi punti vita.\nSommergibili.\nAltamente richiesti dai fan, i sommergibili sono stati annunciati il 21 agosto 2019 e sono in fase di test. Secondo le informazioni finora rilasciate, queste imbarcazioni avranno tre livelli di profondit\u00e0 per immergersi (superficie, periscopio per attaccare e profondit\u00e0 massima per eludere il nemico e tendere imboscate), come armamento useranno soprattutto i siluri e saranno dotati di cannoni anitiaerei.\nAccoglienza.\nPer le versioni PC, il gioco ha un punteggio del 81% su Metacritic basandosi su 29 recensioni e le sue espansioni - su PlayStation 4 e iOS - hanno (rispettivamente) un punteggio di 84 e 77 su 100. \"World of Warships\" risulta essere tra i prodotti pi\u00f9 apprezzati del Wargaming, insieme al precedente \"World of Tanks\"."}
{"id": "5774158", "revid": "1543377", "url": "https://it.wikipedia.org/wiki?curid=5774158", "title": "Review (serie televisiva)", "text": "Review \u00e8 una serie televisiva statunitense di genere commedia nera e girata in stile di falso documentario, trasmessa dal 2014 sul canale Comedy Central.\nL'interprete principale della serie \u00e8 Andy Daly, che riveste il ruolo di un critico professionista di nome Forrest MacNeil che conduce il fittizio programma televisivo \"Review\", nel quale fornisce recensioni su esperienze di vita reale. La serie \u00e8 stata ideata dallo stesso Daly insieme a Charlie Siskel ed \u00e8 un adattamento della serie televisiva australiana \"Review with Myles Barlow\".\nTrama.\nForrest MacNeil \u00e8 un critico professionista che conduce un programma televisivo intitolato \"Review\", nel quale si impegna a vivere sulla propria pelle qualsiasi esperienza di vita gli venga richiesta dai suoi spettatori, al fine di stabilire se tale esperienza sia \"buona\". Al termine della sperimentazione, Forrest torna nello studio televisivo per recensire l'esperienza stessa, dandole un punteggio che va dalla mezza stella alle cinque stelle. La curiosit\u00e0 compulsiva e l'inflessibile dedizione di Forrest allo show, tuttavia, finiscono per ritorcersi pesantemente sulla sua vita privata.\nProduzione.\nLa serie ha debuttato il 6 marzo 2014 sul canale via cavo statunitense Comedy Central.\nInizialmente l'emittente aveva commissionato un totale di otto episodi per la prima stagione della serie, ma la quantit\u00e0 di materiale rimasto fuori al termine della produzione \u00e8 stato tale da portare alla trasmissione di un nono episodio aggiuntivo.\nIn seguito la serie \u00e8 stata rinnovata per una seconda stagione, che \u00e8 stata trasmessa a partire dal 30 luglio 2015.\nTutti gli episodi di entrambe le stagioni sono state diretti da Jeffrey Blitz."}
{"id": "5774166", "revid": "1019286", "url": "https://it.wikipedia.org/wiki?curid=5774166", "title": "Costante di Khinchin", "text": ""}
{"id": "5774185", "revid": "819238", "url": "https://it.wikipedia.org/wiki?curid=5774185", "title": "Deviatore (ferrovia)", "text": "In ambito ferroviario, il deviatore \u00e8 una mansione degli agenti deputati alla manovra dei deviatoi, dei segnali, o degli apparati centrali, in collaborazione con il Dirigente Movimento. In relazione alla complessit\u00e0 ed alle dimensioni di una stazione ferroviaria, ed alle caratteristiche dei suoi impianti tecnologici, il ruolo del deviatore pu\u00f2 essere ricoperto dallo stesso capostazione, oppure essere demandato ad altre figure che collaborano con esso."}
{"id": "5774186", "revid": "1494169", "url": "https://it.wikipedia.org/wiki?curid=5774186", "title": "E-Motion", "text": ""}
{"id": "5774188", "revid": "1543377", "url": "https://it.wikipedia.org/wiki?curid=5774188", "title": "Roseland (California)", "text": "Roseland \u00e8 un \"census-designated place\" degli Stati Uniti d'America, nello stato della California, nella Contea di Sonoma. Al censimento del 2010 contava abitanti.\nIl territorio del centro abitato \u00e8 posto all'interno della citt\u00e0 di Santa Rosa e presenta un unicum urbano. "}
{"id": "5774190", "revid": "121501207", "url": "https://it.wikipedia.org/wiki?curid=5774190", "title": "Japan Record Awards 2015", "text": "La si \u00e8 svolta al New National Theatre di Tokyo il 30 dicembre 2015 ed \u00e8 stata presentata da Shin'ichir\u014d Azumi e dall'attrice Yukie Nakama. \u00c8 stata trasmessa dall'emittente televisiva giapponese TBS, dalle ore 18:30 alle 22:00.\nGli artisti premiati in quest'edizione sono stati i Sandaime J Soul Brothers, al secondo trionfo consecutivo, con il brano \"Unfair World\". \u00c8 l'ottava volta che un gruppo o un artista vince il premio in pi\u00f9 di un'occasione. \nNelle altre categorie, il premio al migliore artista emergente \u00e8 andato alle Kobushi Factory, mentre i Southern All Stars si sono aggiudicati quello per il miglior album. Tsunku \u00e8 stato invece premiato come miglior compositore."}
