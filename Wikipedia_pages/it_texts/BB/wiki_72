{"id": "5831986", "revid": "812213", "url": "https://it.wikipedia.org/wiki?curid=5831986", "title": "Melania l'Anziana", "text": ""}
{"id": "5831989", "revid": "812213", "url": "https://it.wikipedia.org/wiki?curid=5831989", "title": "Melania la Giovane", "text": ""}
{"id": "5831994", "revid": "1543377", "url": "https://it.wikipedia.org/wiki?curid=5831994", "title": "Association Sportive Cannes Volley-Ball 2012-2013 (maschile)", "text": "Questa voce raccoglie le informazioni riguardanti l'Association Sportive Cannes Volley-Ball nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5832000", "revid": "767487", "url": "https://it.wikipedia.org/wiki?curid=5832000", "title": "My Love Is Cool", "text": "My Love Is Cool \u00e8 il primo album in studio del gruppo musicale britannico Wolf Alice, pubblicato il 22 giugno 2015 dalla Dirty Hit Records."}
{"id": "5832004", "revid": "122246", "url": "https://it.wikipedia.org/wiki?curid=5832004", "title": "Spacer's Toulouse Volley 2012-2013", "text": "Questa voce raccoglie le informazioni riguardanti lo Spacer's Toulouse Volley nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5832015", "revid": "63756", "url": "https://it.wikipedia.org/wiki?curid=5832015", "title": "Salmo 31", "text": "Il salmo 31 (30 secondo la numerazione greca) costituisce il trentunesimo capitolo del Libro dei salmi.\nFu musicato da Felix Mendelssohn, usando il testo inglese della bibbia di re Giacomo."}
{"id": "5832019", "revid": "1632387", "url": "https://it.wikipedia.org/wiki?curid=5832019", "title": "Hiatus Kaiyote", "text": "I Hiatus Kaiyote sono un gruppo neo-soul australiano attivo dal 2011. Sono stati nominati due volte per i Grammy Awards.\nNel 2013 sono stai nominati per il Grammy per la migliore performance R&amp;B grazie alla loro canzone \"Nakamarra\", suonata insieme a Q-Tip. La canzone \u00e8 presente nel loro album di debutto, \"Tawk Tomahawk\".\nLa band ha rilasciato il loro secondo album, \"Choose Your Weapon\", il 1\u00b0 Maggio 2015. Il sito Metacritic ha dato all'album un punteggio di 88 su 100, basato su 6 recensioni. Il 9 Maggio 2015, \"Choose Your Weapon\" ha debuttato al numero 22 nella classifica degli album Australiani.\nLa canzone \"Breathing Underwater\" presente in \"Choose Your Weapon\" \u00e8 stata nominata per la migliore performance R&amp;B ai 58\u00b0 Grammy Awards.\nStoria.\n2012-14: Debutto.\nI quattro membri della band si sono incontrati a Melbourne, Australia. Osservando una performance della cantante Nai Palm, il bassista Paul Bender ha deciso di collaborare con lei; un anno dopo, i due iniziarono a collaborare su composizioni che gli sembrarono intuitive. Bender ha poi portato il polistrumentista Perrin Moss e il tastierista Simon Mavin nel gruppo, portando gli Hiatus Kaiyote a suonare il loro primo concerto al Bohemian Masquerade Ball. Gilles Peterson li ha nominati Artisti Emergenti del 2013.\nLa band ha pubblicato il loro album di debutto \"Tawk Tomahawk\" in modo indipendente nel 2012, attirando l'attenzione di numerosi musicisti inclusi Q-Tip, Animal Collective, The Dirty Projectors, e Erykah Badu. Poco dopo, la band fu notata da Salaam Remi che decise di dare alla band l'opportunit\u00e0 di iscriversi alla sua etichetta discografica, chiamata Flying Buddha. In questo modo il loro album di debutto venne distrubito mondialmente e, inoltre, l'artista Q-Tip partecip\u00f2 al remix di \"Nakamarra\", che fu incluso nella ristampa dell'album\".\"\nNel 2013 la band ricevette molta attenzione per la nomina ai Grammy Awards per la migliore performance R&amp;B per la loro canzone \"Nakamarra\", suonata con la collaborazione di Q-Tip, ma persero contro gli Snarky Puppy e Lalah Hathaway e la loro canzone \"Something\".\n2015: \"Choose Your Weapon\".\nLa band ha rilasciato il loro secondo album, \"Choose Your Weapon\", l'1 Maggio 2015. Nai Palm ha descritto l'album come un' \"estensione\" del loro primo album, ed ha affermato che lei e la band non avevano intenzione di fare un lavoro includibile in un solo genere. Molte canzoni dell'album derivano da idee originali di Palm poi rivisitate dagli altri membri della band. Il sito Metacritic ha dato all'album un punteggio di 88 su 100, basato su 6 recensioni. Il 9 Maggio 2015, \"Choose Your Weapon\" ha debuttato al numero 22 nella classifica degli album Australiani. L'album \u00e8 anche diventato il primo a classificarsi in America, ottenendo la posizione centoventisette sulla classifica US Billboard 200, e la posizione undici sulla US Billboard Top R&amp;B/Hip-Hop Albums chart.\nLa canzone \"Breathing Underwater\" presente in \"Choose Your Weapon\" \u00e8 stata nominata per la migliore performance R&amp;B ai 58\u00b0 Grammy Awards, ma perse contro la band The Weekend's e la loro canzone\"Earned It (Fifty Shades of Gray)\"."}
{"id": "5832020", "revid": "63756", "url": "https://it.wikipedia.org/wiki?curid=5832020", "title": "Salmo 32", "text": "Il salmo 32 (31 secondo la numerazione greca) costituisce il trentaduesimo capitolo del Libro dei salmi.\n\u00c8 tradizionalmente attribuito al re Davide e appartiene al novero dei salmi penitenziali. \u00c8 utilizzato dalla Chiesa cattolica nella liturgia delle ore."}
{"id": "5832024", "revid": "1034947", "url": "https://it.wikipedia.org/wiki?curid=5832024", "title": "Federazione Puglia Basilicata BCC", "text": ""}
{"id": "5832028", "revid": "63756", "url": "https://it.wikipedia.org/wiki?curid=5832028", "title": "Salmo 33", "text": "Il salmo 33 (32 secondo la numerazione greca) costituisce il trentatreesimo capitolo del Libro dei salmi.\n\u00c8 un canto di lode, tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5832029", "revid": "729019", "url": "https://it.wikipedia.org/wiki?curid=5832029", "title": "Atlanta Falcons 2016", "text": "La stagione degli Atlanta Falcons \u00e8 stata la 51\u00aa della franchigia nella National Football League e la seconda con Dan Quinn come capo-allenatore. \u00c8 stata inoltre la 25\u00aa ed ultima stagione al Georgia Dome, poich\u00e9 dall'anno successivo la squadra \u00e8 passata al nuovo Mercedes-Benz Stadium. Con la vittoria del penultimo turno sui Carolina Panthers il club si \u00e8 aggiudicato il sesto titolo di division della sua storia, il primo dal 2012. Il quarterback Matt Ryan in questa stagione \u00e8 diventato il primo giocatore della storia del club ad essere premiato come MVP della NFL e come giocatore offensivo dell'anno.\nNel divisional round dei playoff, i Falcons hanno battuto i Seattle Seahawks, raggiungendo la finale della NFC per la prima volta dal 2012. L\u00ec hanno sconfitto al Georgia Dome i Green Bay Packers per 44-21, raggiungendo il secondo Super Bowl della storia del club, dopo la sconfitta contro i Denver Broncos nel Super Bowl XXXIII del . Nel Super Bowl LI, Atlanta affront\u00f2 i New England Patriots per conquistare il suo primo titolo di campione ma fu sconfitta per 34-28 ai tempi supplementari dopo essere stata in vantaggio di 25 punti a tre minuti del termine del terzo quarto Quello fu il primo Super Bowl della storia a terminare ai tempi supplementari.\nCalendario.\nStagione regolare.\nNote: Gli avversari della propria division sono in grassetto."}
{"id": "5832031", "revid": "965985", "url": "https://it.wikipedia.org/wiki?curid=5832031", "title": "Choose Your Weapon", "text": "Choose Your Weapon \u00e8 il secondo album in studio del gruppo neo-soul australiano Hiatus Kaiyote, pubblicato nel 2015."}
{"id": "5832036", "revid": "63756", "url": "https://it.wikipedia.org/wiki?curid=5832036", "title": "Salmo 34", "text": "Il salmo 34 (33 secondo la numerazione greca) costituisce il trentaquattresimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5832040", "revid": "63756", "url": "https://it.wikipedia.org/wiki?curid=5832040", "title": "Salmo 35", "text": "Il salmo 35 (34 secondo la numerazione greca) costituisce il trentacinquesimo capitolo del Libro dei salmi."}
{"id": "5832042", "revid": "47767", "url": "https://it.wikipedia.org/wiki?curid=5832042", "title": "Gian Luigi", "text": ""}
{"id": "5832043", "revid": "63756", "url": "https://it.wikipedia.org/wiki?curid=5832043", "title": "Salmo 36", "text": "Il salmo 36 (35 secondo la numerazione greca) costituisce il trentaseiesimo capitolo del Libro dei salmi.\n\u00c8 tradizionalmente attribuito al re Davide."}
{"id": "5832058", "revid": "123160349", "url": "https://it.wikipedia.org/wiki?curid=5832058", "title": "Revista de Girona", "text": "Revista de Girona (RdG) \u00e8 una rivista creata nel 1955 in Gerona che ha come scopo la divulgazione di lavori di ricerca culturale e scientifica che abbiano come ambito preferente il territorio della provincia di Girona. Aspira a dotare la cultura della provincia di Girona di un strumento che la permetta testimoniare il suo presente e che la ajuti ad avanzare verso il futuro. Originariamente era trimestrale, ma da 1985 \u00e8 bimestrale. Dipende dalla Diputazione di Girona. L'attuale direttore \u00e8 Narc\u00eds-Jordi Arag\u00f3.\nDopo la pubblicazione del numero 250, il novembre del 2008, la rivista apr\u00ec una nuova etapa, con nuovo disegno e pi\u00f9 contenuti. Si inaugur\u00f2 anche la versione elettronica della rivista che offre, tra altri, la possibilit\u00e0 di consultare tutti gli articoli pubblicati durante i pi\u00f9 di cinquanta anni di storia della pubblicazione.\nIl 2014 si annunci\u00f2 che il servizio di Comunicazione Culturale della Diputazione di Girona aveva digitalizzati diversi volumi della collezione \"Quaderns de la Revista de Girona\" (Quaderni della Rivista di Girona)."}
{"id": "5832062", "revid": "767487", "url": "https://it.wikipedia.org/wiki?curid=5832062", "title": "Parietobalaena", "text": "La parietobalena (gen. Parietobalaena) \u00e8 un cetaceo estinto appartenente ai misticeti. Visse tra il Miocene medio e il Miocene superiore (circa 16 \u2013 7 milioni di anni fa) e i suoi resti fossili sono stati ritrovati in Nordamerica, Europa, Asia e forse Australia.\nDescrizione.\nL'aspetto di questo animale doveva essere vagamente simile a quello delle odierne balenottere, ma le dimensioni erano molto minori: la lunghezza degli esemplari adulti doveva essere di 4 \u2013 6 metri. Il cranio di \"Parietobalaena\" era di tipo relativamente arcaico, e terminava in un rostro piuttosto stretto e appuntito anteriormente. Le aperture nasali si aprivano posteriormente, a circa un terzo della lunghezza del rostro; le ossa che formavano il rostro raggiungevano a malapena il livello dei processi antorbitali, mentre i processi zigomatici delle ossa squamose erano sottili e rigonfi. \nClassificazione.\nIl genere \"Parietobalaena\" venne descritto nel 1924 da Kellogg, che studi\u00f2 una scatola cranica proveniente dalla formazione Calvert del Maryland (Miocene medio) e la denomin\u00f2 Parietobalaena palmeri. Successivamente a questa specie vennero attribuiti numerosi altri fossili, comprendenti crani, sempre provenienti dalla formazione Calvert. Lo stesso Kellogg, nel 1931, descrisse un'altra specie attribuita a questo genere, P. securis, proveniente da terreni del Miocene medio della California. Al genere \"Parietobalaena\" sono poi state attribuite altre specie provenienti dal Belgio (P. affinis e P. laxata, inizialmente ritenute specie di \"Cetotherium\" e di \"Idiocetus\"); sempre in Belgio \u00e8 nota la specie P. campiniana, descritta nel 2013. In terreni del Miocene medio del Giappone \u00e8 stata invece ritrovata P. yamaokai. Altri fossili attribuiti con qualche dubbio a \"Parietobalaena\" sono stati ritrovati in Australia. \n\"Parietobalaena\" fa parte di una radiazione evolutiva di misticeti basali, avvenuta tra il Miocene inferiore e il Miocene medio. Non \u00e8 chiaro a quale famiglia di misticeti appartenesse \"Parietobalaena\"; alcuni la avvicinano ai cetoteriidi propriamente detti, altri a \"Diorocetus\" e altri ancora la attribuiscono ai Pelocetidae (come \"Eobalaenoptera\" e \"Cophocetus\"). \nPaleoecologia.\n\"Parietobalaena\" doveva essere un animale relativamente comune nella sua epoca: i fossili delle specie nordamericane, \"P. palmeri\" e \"P. securis\", erano le specie di misticeti pi\u00f9 abbondanti nelle rispettive formazioni geologiche."}
{"id": "5832064", "revid": "486946", "url": "https://it.wikipedia.org/wiki?curid=5832064", "title": "El Gigante", "text": ""}
{"id": "5832065", "revid": "92723", "url": "https://it.wikipedia.org/wiki?curid=5832065", "title": "Nolasc del Molar", "text": "Biografia.\nEntr\u00f2 nei cappuccini nel 1918 e divent\u00f2 prete il 1926. Pubblic\u00f2 numerosi lavori su temi di patristica, di storia e di letteratura, e importanti edizioni di testi antichi. Fu collaboratore della Fundaci\u00f3 B\u00edblica Catalana (Fundazione Biblica Catalana) e della Fundaci\u00f3 Bernat Metge (Fundazione Bernat Metge).\nLasci\u00f2 inediti molti altri lavori e traduzioni. I suoi ultimi anni erano firmati col nome di Nolasc Rebull."}
{"id": "5832066", "revid": "217830", "url": "https://it.wikipedia.org/wiki?curid=5832066", "title": "Gran Premio motociclistico della Comunit\u00e0 Valenciana 2015", "text": "Il Gran Premio motociclistico della Comunit\u00e0 Valenciana 2015 \u00e8 stato la diciottesima ed ultima prova del motomondiale del 2015; si \u00e8 disputata l'8 novembre sul circuito di Valencia.\nLe vittorie in gara sono state ad appannaggio di: Jorge Lorenzo in MotoGP, Esteve Rabat in Moto2 e Miguel Oliveira in Moto3.\nIl titolo iridato della Moto2 era gi\u00e0 stato matematicamente assegnato al pilota francese Johann Zarco, nelle altre due classi lo hanno ottenuto lo spagnolo Jorge Lorenzo in MotoGP e il britannico Danny Kent in Moto3.\nMotoGP.\nDopo quanto accaduto nel Gran Premio precedente e la penalizzazione comminata a Valentino Rossi, che \u00e8 stato obbligato a partire dall'ultima posizione della griglia di partenza, la gara si \u00e8 sviluppata sul fatto se il pilota italiano sarebbe riuscito a recuperare abbastanza posizioni per non essere superato in classifica generale dal suo compagno di squadra Jorge Lorenzo che lo seguiva, al momento del via, distaccato di 7 punti.\nRossi \u00e8 riuscito a risalire fino alla quarta posizione all'arrivo ma, vista la vittoria di Lorenzo che al traguardo ha preceduto i connazionali Marc M\u00e1rquez e Daniel Pedrosa, non \u00e8 riuscito a difendere la posizione in classifica, terminando il campionato mondiale al secondo posto.\nQuesta \u00e8 anche l'ultima gara nel motomondiale per Nicky Hayden che ha annunciato, dopo 13 stagioni di presenze e un titolo iridato, di passare al campionato mondiale Superbike.\nMoto2.\nLa gara era prevista sulla percorrenza di 27 giri ma subito dopo la prima partenza, a causa di un incidente, \u00e8 stata interrotta ed \u00e8 ripresa su una distanza ridotta a 18 giri.\nIn questo caso il titolo iridato era gi\u00e0 da tempo assegnato e la gara \u00e8 stata appannaggio dello spagnolo Esteve Rabat che ha preceduto il connazionale \u00c1lex Rins e l'elvetico Thomas L\u00fcthi.\nMoto3.\nNella classe di minor cilindrata del motomondiale il titolo iridato non era ancora stato assegnato; il nono posto all'arrivo \u00e8 bastato al britannico Danny Kent per aggiudicarselo, nonostante la vittoria del suo diretto concorrente, il portoghese Miguel Oliveira, al suo terzo successo consecutivo nelle ultime gare della stagione. Sul podio anche lo spagnolo Jorge Navarro e il ceco Jakub Kornfeil."}
{"id": "5832071", "revid": "123956061", "url": "https://it.wikipedia.org/wiki?curid=5832071", "title": "Yohanes Chiappinelli", "text": "In carriera ha vinto nei 3000 metri siepi una medaglia di bronzo agli europei di , nonch\u00e9 la medaglia d'oro agli europei juniores di Eskilstuna 2015 e agli europei under 23 di Bydgoszcz 2017.\nBiografia.\nNato nel 1997 in Etiopia ad Addis Abeba, \u00e8 stato adottato nel 2004 all'et\u00e0 di 7 anni dai genitori senesi Chiappinelli, entrambi professori di matematica all'Universit\u00e0 di Siena.\nDopo aver praticato nuoto e basket, ha iniziato con l'atletica nel 2008 (categoria Esordienti). Tutto \u00e8 iniziato per gioco perch\u00e9 in quegli anni faceva un'attivit\u00e0 estiva al campo scuola di Siena e gli istruttori gli avevano detto pi\u00f9 volte di andare a provare l'atletica, della quale sapeva poco o niente; in seguito sin dalla categoria Cadetti inizia ad essere allenato da Maurizio Cito.\nAssente ai campionati italiani cadetti di corsa campestre nel 2011, poi ai nazionali di categoria vince la sua prima medaglia ai campionati italiani giovanili col bronzo sui 2000 m.\n2012, primo titolo italiano giovanile con la vittoria dei nazionali cadetti di corsa campestre.\nIl 6 ottobre del 2012 diventa campione italiano cadetti nei 2000 m, stabilendo nell'occasione il nuovo record nazionale di categoria.\nTre titoli italiani allievi nel biennio 2013-2014: 3000 m (2013) e corsa campestre-2000 m siepi (2014); vicecampione nella corsa campestre e quarto posto sui 1500 m (2013), diciottesimo nella staffetta di corsa campestre (2014).\n2013, partecipa ai Mondiali juniores di corsa campestre in Polonia a Bydgoszcz: quarantaquattresimo posto individuale e sesto nella classifica a squadre.\nDecimo classificato sui 3000 m ai Mondiali allievi di Donec'k (Ucraina).\nIl 27 luglio del 2014 arrivando sesto in finale sui 3000 m siepi ai Mondiali juniores di Eugene (U.S.A.), stabilisce il nuovo record italiano allievi essendo al secondo anno di categoria;gareggia anche agli Europei juniores di corsa campestre in Bulgaria a Samokov giungendo quinto nella prova individuale e laureandosi campione continentale nella classifica a squadre juniores.\nCampione continentale nel 2015 sui 3000 m siepi agli Europei juniores di Eskilstuna in Svezia;partecipa anche ai Mondiali juniores di corsa campestre svoltisi in Cina a Guiyang: trentatreesimo nell'individuale ed ottavo nella classifica a squadre.Agli Europei juniores di corsa campestre di Hy\u00e8res (Francia) arrivando ventesimo nella prova individuale e vincendo la medaglia d'argento nella classifica a squadre juniores.\nAi campionati italiani \u00e8 stato campione juniores sui 3000 m siepi, medaglia d'argento agli juniores di corsa campestre sia nella prova individuale che in quella di staffetta.Inoltre ha corso anche la finale dei 3000 m agli assoluti indoor di Padova terminando al nono posto.\nNel dicembre del 2015 \u00e8 stato arruolato nei Carabinieri.\nNel luglio del 2017 ottiene agli Europei under 23 di atletica leggera, svoltisi a Bydgoszcz, la medaglia d'oro nei 3000 siepi.\nVince la medaglia di bronzo nella stessa specialit\u00e0 agli Europei assoluti di Berlino nel 2018.\nAltre competizioni internazionali.\n2019"}
{"id": "5832074", "revid": "439868", "url": "https://it.wikipedia.org/wiki?curid=5832074", "title": "Paro\u00f6dectes feisti", "text": "Paro\u00f6dectes era un mammifero carnivoro estinto appartenente alla famiglia dei miacidi, i primi esponenti dell'ordine dei Carnivori. \u00c8 vissuto nel medio Eocene (49 milioni di anni fa) in Germania.\nPozzo di Messel.\nil Pozzo di Messel, vicino a Francoforte, \u00e8 rinomato per la conservazione quasi perfetta dei fossili che vi si ritrovano. Da oltre 100 anni il sito della cava era stato scavato per i suoi scisti bituminosi, o \"lignite\", come viene comunemente chiamato. Circa 49 milioni di anni fa, durante il medio Eocene, l'area Messel era un ambiente paludoso creato da un lago di acqua dolce, con una flora e fauna ricca e diversificata. Fioriture stagionali di alghe avrebbero reso stagnante l'acqua del lago. Se un animale morto fosse caduto in acqua, il suo corpo sarebbe potuto finire indisturbato nel fondo del lago di ossigeno impoverito protetto dal bitume. Uno strato sottile di alghe morte avrebbe coperto l'organismo preservandolo in sottili strati di scisto. Il risultato \u00e8 la conservazione senza precedenti di parti dell'animale raramente conservate come pelliccia, piume, e contenuto intestinale. La cava Messel offre uno scorcio quasi completo di quell'antico ecosistema e dei mammiferi, uccelli, rettili, anfibi, pesci, insetti e piante che hanno abitato la Germania 49 milioni di anni fa.\nAnatomia.\n\"Paro\u00f6dectes\" aveva le dimensioni di gatto e la struttura ossea di uno scalatore di alberi. La coda lunga coda serviva a dargli equilibrio per saltare da un ramo all'altro mentre i lunghi metatarsi delle dita di mani e piedi sicuramente servivano nell'arrampicata e per afferrare. Lo scafoide lunare \u00e8 distinto da quello centrale. Paro\u00f6dectes probabilmente cacciava sulle cime degli alberi prede come insetti, roditori e piccole scimmie.\nLa morfologia dentale dell'animale \u00e8 molto simile a quella del genere americano \"O\u00f6dectes\", ritrovato nel bacino Bridger (Bridgerian), mentre non dimostra alcuna somiglianza con le altre specie europee. Anche la struttura postcraniale dello scheletro mostra grande affinit\u00e0 con le specie americane dei Miacidi. Le differenze derivano dalle proporzioni lunghezza/altezza del cranio e dal rapporto tra la lunghezza dei vertebrale colonna e quella degli lunghezza degli arti. A differenza di altre specie, la clavicola \u00e8 ancora esistente e ben sviluppata. Lo scafoide lunare \u00e8 distinto da quello centrale. Alcune caratteristiche morfologiche lo avvicinano ancora ai Viverridi e anticipano adattamenti realizzati poi dai procioni.\nSi conosce un'unica specie di \"Paro\u00f6dectes\", denominata \"P. feisti\". Il fossile \u00e8 stato trovato da collezionista privato Otto Feist nel 1974 ed \u00e8 stato poi descritto nel 1980 dal ricercatore Rainer Springhorn."}
{"id": "5832086", "revid": "1310927", "url": "https://it.wikipedia.org/wiki?curid=5832086", "title": "Aron Sigur\u00f0arson", "text": "Carriera.\nClub.\nSigur\u00f0arson ha iniziato la carriera con la maglia del Fj\u00f6lnir. Ha esordito in squadra il 4 settembre 2010, subentrando ad Einar Einarsson nella vittoria per 2-1 sul Fjar\u00f0abygg\u00f0. Il 20 agosto 2011 ha segnato la prima rete, nella vittoria per 0-2 sul Gr\u00f3tta. Ha contribuito alla vittoria finale del campionato 2013.\nIl 4 maggio 2014 ha debuttato cos\u00ec nell'\u00darvalsdeild, sostituendo Christopher Tsonis nella vittoria per 3-0 sul V\u00edkingur. Il 15 giugno ha segnato la prima rete, nella sconfitta interna per 1-4 sul Fram Reykjav\u00edk. Ha totalizzato 94 presenze e 20 reti in campionato, dal 2010 al 2015.\nIl 19 gennaio 2016, i norvegesi del Troms\u00f8 hanno annunciato sul proprio sito che Sigur\u00f0arson si era unito al resto della squadra per sostenere un provino con il club, nell'ottica di un possibile ingaggio. Il 12 febbraio, il Troms\u00f8 ha effettivamente tesserato il calciatore, che si \u00e8 legato alla nuova squadra con un contratto triennale. Ha esordito in Eliteserien in data 13 marzo, schierato titolare nel pareggio per 1-1 arrivato sul campo del Molde: \u00e8 stato autore della rete in favore della sua squadra. Sigur\u00f0arson \u00e8 rimasto in forza al Troms\u00f8 per un biennio, totalizzando 50 presenze e 7 gol tra tutte le competizioni.\nIl 26 febbraio 2018, Troms\u00f8 e Start hanno trovato un accordo per il trasferimento di Sigur\u00f0arson in quest'ultimo club, soggetto al raggiungimento delle condizioni personali del contratto e al buon esito delle visite mediche di rito. Il giorno seguente, Sigur\u00f0arson ha ufficialmente firmato per lo Start, legandosi per i successivi quattro anni.\nIl 16 dicembre 2019, Sigur\u00f0arson si \u00e8 trasferito a Bruxelles, alla Royale Union Saint-Gilloise, squadra militante nella Division 1B (il campionato belga di seconda divisione), con un contratto di due anni e mezzo pi\u00f9 un'opzione sui due anni successivi.\nIl 9 agosto 2021 viene ceduto all'.\nNazionale.\nSigur\u00f0arson ha giocato una partita per l'. Il 5 giugno 2014, infatti, \u00e8 stato schierato titolare nell'amichevole persa per 0-2 contro la Svezia.\nIl 25 gennaio 2016 \u00e8 stato convocato per la prima volta in Nazionale maggiore dai commissari tecnici Heimir Hallgr\u00edmsson e Lars Lagerb\u00e4ck in vista di una partita amichevole contro gli da disputarsi a Carson. Il 31 gennaio \u00e8 stato cos\u00ec schierato titolare nella sconfitta per 3-2 contro la formazione statunitense, in cui ha segnato una delle reti in favore della sua squadra.\nHa giocato anche una partita per la Nazionale di calcio a 5 dell'Islanda.\nStatistiche.\nPresenze e reti nei club.\n\"Statistiche aggiornate al 27 febbraio 2018.\""}
{"id": "5832088", "revid": "599013", "url": "https://it.wikipedia.org/wiki?curid=5832088", "title": "Roman Repilov", "text": "Biografia.\nHa iniziato a gareggiare per la nazionale russa distinguendosi nelle varie categorie giovanili dove pu\u00f2 vantare tre medaglie vinte ai mondiali juniores: due d'oro nel singolo a Lillehammer 2015 e a Winterberg 2016 e una di bronzo nella gara a squadre sempre nell'edizione 2015. Nelle rassegne continentali di categoria ha vinto l'oro nella gara a squadre e l'argento nella gara individuale ad Oberhof 2015.\nA livello assoluto ha esordito in Coppa del Mondo nella stagione 2014/15, ha conquistato il primo podio il 19 dicembre 2015 a Calgary (2\u00ba nel singolo sprint) e la sua prima vittoria il 16 dicembre 2016 a Park City nel singolo mentre il 15 gennaio 2017 ottiene anche la sua prima affermazione nel singolo sprint a Sigulda. Ha vinto la classifica generale nel singolo nel 2016/17, riportando la sua nazione al vertice della specialit\u00e0 per la seconda volta nella sua storia dopo il successo ottenuto nel 2004/05 da Al'bert Dem\u010denko, e conquist\u00f2 il suo secondo trofeo nel 2019/20, dopo un avvincente duello con l'italiano Dominik Fischnaller, che ha visto prevalere il russo soltanto all'ultima gara; nella stessa stagione 2016/17 ha vinto anche il trofeo finale nello sprint singolo maschile, successo poi bissato nel 2018/19 e triplicato nel 2019/20.\nHa partecipato a una edizione dei Giochi olimpici invernali, a , occasione in cui ha colto l'ottava piazza nel singolo e la settima nella gara a squadre.\nHa preso parte altres\u00ec a cinque edizioni dei campionati mondiali conquistando un totale di sei medaglie, delle quali tre d'oro, due d'argento e una di bronzo. Nel dettaglio i suoi risultati nelle prove iridate sono stati, nel singolo: tredicesimo a Sch\u00f6nau am K\u00f6nigssee 2016, medaglia d'argento a Igls 2017, sesto a Winterberg 2019, medaglia d'oro a So\u010di 2020 e medaglia d'oro a Sch\u00f6nau am K\u00f6nigssee 2021; nel singolo sprint: tredicesimo a Sch\u00f6nau am K\u00f6nigssee 2016, medaglia d'argento a Igls 2017, medaglia d'oro a So\u010di 2020 e settimo a Sch\u00f6nau am K\u00f6nigssee 2021; nelle prove a squadre: medaglia di bronzo a Igls 2017, gara non conclusa a So\u010di 2020 e sesto a Sch\u00f6nau am K\u00f6nigssee 2021. Nell'edizione di Igls 2017 ha conseguito inoltre la medaglia d'oro nella speciale classifica riservata agli atleti under 23, che biss\u00f2 anche nell'edizione di Winterberg 2019.\nNelle rassegne continentali ha colto in totale cinque medaglie: due d'argento ottenute nel singolo ad Altenberg 2016 e a Oberhof 2019 e tre di bronzo, di cui due vinte nel singolo a Sigulda 2018 e a Lillehammer 2020 e una nella prova a squadre, colta nell'edizione del 2016."}
{"id": "5832106", "revid": "1924342", "url": "https://it.wikipedia.org/wiki?curid=5832106", "title": "BRIT Awards 2016", "text": "La XXXVI edizione dei BRIT Awards, premi conferiti dalla BPI, si \u00e8 svolta a Londra, presso la The O2 Arena, il 24 febbraio 2016. \nLa serata \u00e8 stata condotta dal duo Ant &amp; Dec.\nLe candidature nelle varie categorie sono state rese note il 14 gennaio 2016."}
{"id": "5832107", "revid": "365417", "url": "https://it.wikipedia.org/wiki?curid=5832107", "title": "Luigi Villoresi (botanico)", "text": "Biografia.\nI Villoresi sono originari del Regno di Valencia. Il cognome (\"de Villores\" in spagnolo) deriva proprio dall'omonimo borgo dove si trova ancora la dimora un tempo abitata dalla famiglia (ora sede del Municipio del paese). Dediti alla produzione e al commercio della lana, conoscitori delle arti, della botanica e della farmacia (apprese durante l'occupazione dei Mori in Spagna), nel corso del XV sec. si trasferirono nel Mugello, in Toscana. Da qui i primi contatti con la famiglia de Medici e l'esercizio della professione di botanici, giardinieri e farmacisti a Prato, Firenze e Livorno. Il primo nome noto \u00e8 Giandomenico, giardiniere della casa granducale, all'epoca di Leopoldo I attorno alla met\u00e0 del XVIII secolo. \nIl figlio Antonio si trasfer\u00ec, per incarico del granduca, in Lombardia per esercitare l'attivit\u00e0 di giardiniere a servizio del Vicer\u00e9 Austriaco Ferdinando d'Asburgo-Este. In tale funzione realizz\u00f2 diversi parchi e ville nel milanese (Villa Cusani Tittoni Traversi), acquisendo un'esperienza che fu trasferita al figlio Luigi.\nLuigi Villoresi si diploma come agrimensore presso l'Universit\u00e0 di Pavia e diventa responsabile, dal 1802 al 1823, dei giardini e del parco della Villa Reale di Monza. Fu lui che fece piantare il lungo filare di platani che ornano il viale che d\u00e0 accesso alla villa, e fu in occasione di questi lavori che conobbe Luigi Canonica.\nVilloresi fu inoltre incaricato di occuparsi anche di tutti i festeggiamenti che avevano luogo nei giardini della villa. Nel 1805, durante l'incoronazione di Napoleone a Re d'Italia, avvenuta il 26 maggio, fu incaricato di organizzarne la scenografia. Invi\u00f2 a Milano cento carri di fiori e trasport\u00f2 a Milano, sotto la sua responsabilit\u00e0, la famosa Corona Ferrea, da sempre custodita nel Duomo di Monza.\nCanonica e Villoresi collaborarono non solo per la Reggia di Monza ma anche per la realizzazione dei giardini della Villa Melzi d'Eril di Bellagio, su incarico del duca Francesco Melzi d'Eril. Villoresi lavor\u00f2 anche in altri giardini importanti come quello della Villa Reale (Milano), gi\u00e0 disegnato da Leopold Pollack, senza disdegnare anche commesse meno prestigiose come il Castello di Agazzano, i giardini di Villa Alari a Cernusco sul Naviglio (Mi) e i giardini dell'ex Palazzo dei Perego di Cremnago, Villa Rescalli a Busto Garolfo.\nLuigi Villoresi \u00e8 ricordato anche per aver fondato la prima Scuola botanica in Lombardia, la cui sede fu posta proprio all'interno del Parco di Monza e per essere stato il primo ibridatore di rose in Italia, famosa fu la rosa che porta ancora il suo nome \"Bella di Monza\" (Modoetiensis Villoresi), ma cre\u00f2 pi\u00f9 di una ventina di nuove rose della variet\u00e0 Bengal e China.\nDiscendenza.\nLuigi Villoresi spos\u00f2 Teresa Baffa, che gli diede una figlia femmina e sette figli maschi, dei quali due diventarono ingegneri e cinque sacerdoti. Eugenio Villoresi, il secondogenito \u00e8 il pi\u00f9 conosciuto, costru\u00ec il Canale Villoresi. Il sestogenito Andrea (barnabita, che prende nome Luigi in onore del padre) fond\u00f2 nel 1862 l'Istituto dei Chierici Poveri di Monza, dove furono formati oltre 700 acerdoti secondo gli insegnamenti del suo Maestro Padre Rosmini. \nCi furono altri quattro maschi che diventarono sacerdoti, Don Antonio a Desio, Don Federigo a Gallarate, Don Settimino a Socconago (Busto Arsizio) e don Giosu\u00e8 a Fabbrica Durini, e un ultimo maschio, Filippo, che divent\u00f2 ingegnere e si dedic\u00f2 come il padre alla progettazione di parchi e giardini. La figlia Amalia si conquist\u00f2 la fiducia della viceregina Amalia di Baviera e spos\u00f2 l'ingegnere Luigi Meraviglia che collabor\u00f2 con il fratello Eugenio nella progettazione del Canale Villoresi. \nNella famiglia Villoresi vi furono molti Luigi: oltre al padre e al figlio barnabita, ci fu anche un nipote. Il nipote Luigi, figlio di Eugenio Villoresi, con il fratello Giuseppe, entrambi ingegneri, lavorarono come direttore lavori per la costruzione del canale progettato dal padre. Progettarono anche la Funicolare Como-Brunate, la Funicolare di San Pellegrino e la grandiosa opera idraulica nota come \"Botte Villoresi\", sottostante il fiume Secchia per la bonifica dell'agro-mantovano (oltre 30.000 ettari di terreno). Luigi (30 febbraio 1851-22 maggio 1935) fu nominato cavaliere del lavoro, il 19 novembre 1905. Luigi detto Gigi, bisnipote del botanico, fu uno dei pi\u00f9 famosi piloti automobilistici italiani. Corse per le scuderie Maserati, Ferrari e Lancia dal 1935 sino al 1958, anno in cui raggiunse il primo posto nel prestigioso Rally dell'Acropoli in Grecia."}
{"id": "5832108", "revid": "287204", "url": "https://it.wikipedia.org/wiki?curid=5832108", "title": "Francolino (disambigua)", "text": ""}
{"id": "5832111", "revid": "2187", "url": "https://it.wikipedia.org/wiki?curid=5832111", "title": "Gigi (nome)", "text": "Origine e diffusione.\nNella quasi totalit\u00e0 dei casi, Gigi \u00e8 un ipocoristico del nome Luigi, o al pi\u00f9 di altri nomi maschili contenenti la sillaba \"-gi-\", come Giorgio, Egidio e via dicendo. \nIn alcuni casi, pu\u00f2 anche derivare da nomi femminili, come nel caso della \"Gigi\" di Colette (in realt\u00e0 Gilberta); in inglese il nome \u00e8 primariamente femminile, essendo usato come abbreviativo per nomi come Georgine e Virginie.\nOnomastico.\nL'onomastico ricorre lo stesso giorno del nome da cui deriva."}
{"id": "5832112", "revid": "47767", "url": "https://it.wikipedia.org/wiki?curid=5832112", "title": "Gigiotto", "text": ""}
{"id": "5832113", "revid": "47767", "url": "https://it.wikipedia.org/wiki?curid=5832113", "title": "Gigia", "text": ""}
{"id": "5832114", "revid": "47767", "url": "https://it.wikipedia.org/wiki?curid=5832114", "title": "Gigina", "text": ""}
{"id": "5832115", "revid": "47767", "url": "https://it.wikipedia.org/wiki?curid=5832115", "title": "Gigetta", "text": ""}
{"id": "5832117", "revid": "63756", "url": "https://it.wikipedia.org/wiki?curid=5832117", "title": "Salmo 37", "text": "Il salmo 37 (36 secondo la numerazione greca) costituisce il trentasettesimo capitolo del Libro dei salmi.\nFu messo in musica da Josquin des Prez."}
{"id": "5832118", "revid": "63756", "url": "https://it.wikipedia.org/wiki?curid=5832118", "title": "Salmo 38", "text": "Il salmo 38 (37 secondo la numerazione greca) costituisce il trentottesimo capitolo del Libro dei salmi.\n\u00c8 una supplica del penitente a Dio, tradizionalmente attribuita al re Davide. \u00c8 utilizzato dalla Chiesa cattolica nella liturgia delle ore."}
{"id": "5832119", "revid": "63756", "url": "https://it.wikipedia.org/wiki?curid=5832119", "title": "Salmo 39", "text": "Il salmo 39 (38 secondo la numerazione greca) costituisce il trentanovesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5832120", "revid": "63756", "url": "https://it.wikipedia.org/wiki?curid=5832120", "title": "Salmo 40", "text": "Il salmo 40 (39 secondo la numerazione greca) costituisce il quarantesimo capitolo del Libro dei salmi."}
{"id": "5832121", "revid": "1543377", "url": "https://it.wikipedia.org/wiki?curid=5832121", "title": "Turismo in Egitto", "text": "Il turismo in Egitto risulta essere una delle parti pi\u00f9 importanti dell'economia nazionale; al suo apice nel 2010 il settore ha impiegato circa il 12% della forza lavoro dell'intero paese, al servizio di 14,7 milioni di visitatori e fornendo un fatturato di 12,5 miliardi di dollari oltre a contribuire a pi\u00f9 dell'11% del prodotto interno lordo ed al 14,4% di tutti i ricavi in valuta straniera.\nStoria.\nIl numero dei turisti in Egitto si attestava a 100.000 nel 1951. Il turismo come uno dei settori portanti dell'economia ha preso ritmo dal 1975 in poi, dopo che il paese ha facilitato la politica dei visti togliendo le restrizioni presenti fino ad allora per quasi tutti i paesi europei e nord-americani ed aprendo nuove ambasciate con sede in stati come l'Austria, i Paesi Bassi, la Danimarca e la Finlandia.\nNel 1976, il turismo \u00e8 stato un punto focale del piano quinquennale del governo, dove il 12% del bilancio \u00e8 stato assegnato all'aggiornamento degli alberghi di propriet\u00e0 statale, ed istituendo un fondo di prestito per gli alberghi privati, oltre ad operare un potenziamento delle infrastrutture (tra cui quella stradale, lo snodo ferroviario e la connettivit\u00e0 aereo-portuale) per i principali centri turistici lungo le zone costiere.\nNel 1979, esperti di turismo e consulenti sono stati portati dalla Turchia e diversi nuovi collegamenti sono stati stabiliti con l'aiuto turco tra il 1979 e il 1981, per insegnare corsi di diploma di ospitalit\u00e0 e gestione del turismo. L'afflusso turistico \u00e8 aumentato a 1,8 milioni nel 1981 e poi a 5,5 milioni nel 2000. Il turismo ha raggiunto un apice nel 2010, raggiungendo 14,7 milioni di visitatori con i ricavi da turismo che hanno raggiunto il loro punto pi\u00f9 alto a 12.5 miliardi di dollari sempre nel corso del 2010; da allora il numero dei turisti \u00e8 significativamente diminuito (fino a 9,5 milioni nel 2013) e le entrate fino a 5.9 miliardi di valuta pregiata straniera, grazie alle sempre pi\u00f9 frequenti minacce alla sicurezza e ai disordini civili.\nLe minacce maggiormente di rilievo alla sicurezza hanno avuto un continuo effetto sul settore nel corso degli ultimi venti anni. Cinquantotto turisti stranieri sono stati uccisi nel 1997 col massacro di Luxor. L'industria ha risentito anche degli attentati dell'11 settembre 2001 con gli attacchi nella parte orientale degli Stati Uniti, dei bombardamenti nella penisola del Sinai del 2004, degli attacchi terroristici a Il Cairo dell'aprile 2005, degli attentati del 23 luglio 2005 a Sharm el-Sheikh e degli attentati di Dahab del 2006. I militanti sono stati in genere motivati da una combinazione di Qutbiyya e dall'opposizione al governo del presidente Hosni Mubarak, quindi attaccare gli stranieri che sono generalmente non musulmani e nel contempo far diminuire il reddito dell'industria turistica \u00e8 stato visto come servire ad entrambi gli scopi.\nImpatto delle rivoluzioni sul turismo.\nLa rivoluzione egiziana del 2011, che ha incluso attacchi ai giornalisti stranieri come la britannica Natasha Smith e la sudafricana Lara Logan al Cairo in piazza Tahrir (Piazza della Liberazione), insieme con la serie delle proteste del biennio 2012-13, hanno influenzato negativamente il turismo. Il nuovo regime ha lavorato duramente per creare stabilit\u00e0 e i resort lungo il Mar Rosso, in particolare, hanno avuto un crescente numero di presenze turistiche.\nDurante la rivoluzione del 2011, il numero di visitatori \u00e8 crollato di oltre il 37%, diminuendo i profitti dagli oltre 12 miliardi di dollari nel 2010 ai soli 9 entro la fine del 2011. Questo ha ovviamente influenzato una vasta gamma di aziende direttamente o indirettamente dipendenti da turismo, dalla sistemazione di viaggio e delle attrazioni turistiche, di noleggio auto e trasporto aereo, cos\u00ec come le industrie di salute e benessere. I tour operator che offrono sconti pesanti per incoraggiare i turisti di ritorno hanno avuto un relativo successo nelle localit\u00e0 del Mar Rosso, dove i prezzi rimangono inferiori rispetto al 2011.\nNella prima met\u00e0 del 2014 il numero di turisti \u00e8 diminuito ulteriormente del 25% rispetto allo stesso periodo del 2013, e anche i ricavi si sono ridotti del 25%.\nNel 2013, l'Egitto si \u00e8 classificato all'85\u00aa posizione come miglior paese del mondo in termini di turismo e viaggio, cadendo di dieci posti dalla stessa classifica nel 2011; ha riguadagnato un po' di terreno nel 2015, essendosi posizionato 83\u00b0 in generale.\nPrincipali attrazioni.\nLe principali mete turistiche includono i monumenti millenari presenti nella Valle del Nilo; tra questi i principali comprendono le Piramidi nella necropoli di Giza e la grande Sfinge di Giza, i templi di Abu Simbel a sud di Assuan, il complesso templare di Karnak e la Valle dei Re vicino a Luxor. Attrazioni al Cairo sono il Museo del Cairo e la moschea di Muhammad Ali Pasha. La costa della penisola del Sinai ha localit\u00e0 balneari molto frequentate.\nAntico Egitto.\nLa civilt\u00e0 dell'antico Egitto ha lasciato numerosi monumenti e templi che sono diventati attrazioni per i visitatori dei nostri giorni. Questi includono, tra quelli di maggior rilevanza:\nCrociere sul Nilo.\nCrociere sono offerte lungo tutto il corso del Nilo, che vanno da brevi escursioni tra Luxor e Assuan a crociere pi\u00f9 lunghe che includono la citt\u00e0 settentrionale di Dendera.\nMolte crociere vengono svolte a bordo di una nave pi\u00f9 grande che funziona come un albergo galleggiante. Altri viaggi sul Nilo possono essere eseguiti su una feluca, una barca a vela tradizionale, in cui i percorsi durante la notte possono richiedere ai passeggeri a dormire all'aria aperta sul ponte.\nTra ottobre e met\u00e0 aprile le temperature diurne sono pi\u00f9 fresche e le chiuse del Nilo sono aperte; fino a met\u00e0 aprile le chiuse sul fiume servono per gestire i livelli dell'acqua, richiedendo ai passeggeri di scendere su un lato della chiusa e trasferirsi ad un'altra barca sull'altro lato.\nTrasporti.\nIl passaporto ed il visto d'ingresso sono necessari per i visitatori stranieri, tranne che per i nativi dei diversi paesi del Medio Oriente. I viaggiatori nativi per la maggior parte dell'Africa devono avere la prova della vaccinazione fatta contro il colera e la febbre gialla.\nClima.\nL'alta stagione turistica in Egitto va da met\u00e0 ottobre a maggio, durante l'inverno e la primavera; da maggio a ottobre le temperature diurne sono relativamente elevate, soprattutto a Luxor e nella parte meridionale del paese.\nL'Egitto \u00e8 uno dei paesi pi\u00f9 caldi e soleggiati in tutto il mondo. Con l'eccezione di una striscia lungo la costa del mare Mediterraneo, il paese ha un clima per lo pi\u00f9 desertico, essendo interamente all'interno del deserto del Sahara. La fascia costiera del Mediterraneo ha una piovosit\u00e0 media annua di 100\u2013200\u00a0mm. Nell'Egitto centrale e meridionale possono anche passare molti anni senza tracce di pioggia significativa.\nGli inverni sono generalmente caldi nel sud dell'Egitto, ma le temperature scendono bruscamente durante la notte, soprattutto nel deserto. In estate il sud dell'Egitto \u00e8 molto caldo con una bassa umidit\u00e0 dell'aria."}
{"id": "5832123", "revid": "63756", "url": "https://it.wikipedia.org/wiki?curid=5832123", "title": "Salmo 41", "text": "Il salmo 41 (40 secondo la numerazione greca) costituisce il quarantunesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5832124", "revid": "26244", "url": "https://it.wikipedia.org/wiki?curid=5832124", "title": "Salmo 43", "text": "Il salmo 43 (42 secondo la numerazione greca) costituisce il quarantatreesimo capitolo del Libro dei salmi.\n\u00c8 tradizionalmente attribuito al re Davide.\n\u00c8 utilizzato dalla Chiesa cattolica di rito ordinario nella liturgia delle ore. Inoltre, nel rito straordinario (Messa Tridentina) esso viene recitato alternato tra sacerdote e ministri subito dopo il segno di croce. Tale salmo \u00e8 stato scelto a causa del versetto 4 (Salmo ), \"introibo ad altare Dei, ad Deum qui laetificat juventutem meam\" (\"mi accoster\u00f2 all'altare di Dio, a Dio che rende lieta la mia giovinezza\"), ed anticamente costituiva la preparazione privata del sacerdote (era recitato uscendo dalla sagrestia). L'aspetto privato di tale rito (detto \"preghiera ai piedi dell'altare\") si \u00e8 mantenuto nella Messa cantata."}
{"id": "5832137", "revid": "123586331", "url": "https://it.wikipedia.org/wiki?curid=5832137", "title": "Writing's on the Wall", "text": "Writing's on the Wall \u00e8 un singolo del cantautore britannico Sam Smith, pubblicato il 25 settembre 2015 come tema ufficiale del film \"Spectre\" della serie di James Bond.\nDescrizione.\nLa canzone \u00e8 stata scritta da Sam Smith e Jimmy Napes e prodotta da quest'ultimo insieme a Steve Fitzmaurice e ai Disclosure. Il singolo \u00e8 stato pubblicato ufficialmente il 25 settembre 2015.\nVideo musicale.\nIl videoclip, diretto dal regista Luke Monaghan, \u00e8 stato girato a Roma e mostra il cantante che canta la canzone nei posti dove \u00e8 stato girato il film. Il video \u00e8 intervallato dalle scene del film.\nSuccesso commerciale.\nIl brano \u00e8 stato il primo tema musicale di un film di James Bond a raggiungere la vetta della classifica britannica Official Singles Chart. Nel Regno Unito i precedenti temi \"Skyfall\" di Adele e \"A View to a Kill\" dei Duran Duran avevano raggiunto come posizione massima il secondo posto in classifica.\nPremi e riconoscimenti.\nIl brano \"Writing's on the Wall\" ha vinto il Golden Globe per la migliore canzone originale nell'ambito dei Golden Globe 2016 ed \u00e8 vincitore dell'Oscar alla migliore canzone nei Premi Oscar 2016."}
{"id": "5832145", "revid": "110157", "url": "https://it.wikipedia.org/wiki?curid=5832145", "title": "Coppa Italia Dilettanti Sardegna 2008-2009", "text": "La Coppa Italia Dilettanti Sardegna 2008-2009 \u00e8 stata la 18\u00aa edizione del massimo trofeo regionale sardo. Il torneo qualificava alla Coppa Italia Dilettanti 2008-2009. Alla manifestazione, vinta per la 1\u00aa volta dal Porto Torres, hanno partecipato tutte e 16 le societ\u00e0 iscritte al campionato di Eccellenza.\nTabellone.\nLa manifestazione \u00e8 iniziata il 6 settembre 2008 e si \u00e8 conclusa il 2 febbraio 2009."}
{"id": "5832151", "revid": "287204", "url": "https://it.wikipedia.org/wiki?curid=5832151", "title": "Central Hockey League 1968-1969", "text": "La stagione 1968-1969 \u00e8 stata la 6\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie, nonch\u00e9 la prima dopo il cambio di denominazione da CPHL a CHL. La stagione vide al via nove formazioni e al termine dei playoff i Dallas Black Hawks conquistarono la loro prima Adams Cup.\nSquadre partecipanti.\nRispetto alla stagione precedente si aggiunsero gli Amarillo Wranglers.\nStagione regolare.\nNorthern Division\nSouthern Division\nLegenda:\nNote:"}
{"id": "5832160", "revid": "1543377", "url": "https://it.wikipedia.org/wiki?curid=5832160", "title": "Garcinia mangostana (aspetti medici)", "text": "Il frutto di Garcinia mangostana (purple mangosteen in inglese) e varie parti della pianta sono usate come fitoterapico nella medicina tradizionale del sud est asiatico.\nCi\u00f2 in virt\u00f9 delle sue note propriet\u00e0 antinfiammatorie. Le propriet\u00e0 fitoterapiche sono legate alla presenza di xantoni e diversi polifenoli le cui propriet\u00e0 farmacologiche sono studiate per lo sviluppo di possibili farmaci.\nLa letteratura scientifica soprattutto in vitro si \u00e8 occupata di studiare le propriet\u00e0 fitoterapiche degli estratti di \"G. mangostana\", tanto che al febbraio 2016 sono oltre 270 gli studi pubblicati sull'argomento.\nGli estratti di G. mangostana, infatti, sono studiati in diversi ambiti della medicina per le documentate propriet\u00e0 farmacologiche:\nStoria.\nLa \"G. mangostana\" \u00e8 un frutto delle Guttiferae tipico di paesi del Sudest asiatico come Indonesia, Malesia, Sri Lanka, Filippine e Thailandia; talvolta \u00e8 chiamato \"regina dei frutti\" (\"the queen of fruits\").\nGli alberi di mangostano maturi variano in altezza da 6 a 25 m. La produzione della frutta in genere richiede 10 o pi\u00f9 anni con una resa di circa 400 frutti per albero, resa che \u00e8 aumentata negli alberi pi\u00f9 vecchi. Il frutto \u00e8 rotondo, viola scuro o rossastro, e ha una polpa succosa bianca con un sapore leggermente acido e dolce apprezzato da molti.\nEsso \u00e8 stato usato nella medicina tradizionale in diverse indicazioni come: dolore addominale, diarrea, dissenteria, ferite infette suppurate e/o ulcere croniche.\nNel 2008 i preparati fitoterapici della \"G. mangostana\" hanno raggiunto i 200 milioni di $ nelle vendite, a dispetto della ridotta letteratura sull'uomo.\nFarmacocinetica.\nIn uno studio sudcoreano del 2015 \u00e8 stata determinata la farmacocinetica dell'a-mangostin il pi\u00f9 importante principio attivo presente nel fitocomplesso \"G. mangostana\".\nIn modelli animali, per alcuni tessuti pur con una modesta concentrazione serica, a-mangostin mostra un particolare tropismo suggerendone un possibile sviluppo terapeutico.\nMetaboliti.\nI metaboliti attivi (xantoni) pi\u00f9 studiati della \"G. mangostana\" sono: \nFarmacodinamica.\nLa \"G. mangostana\" \u00e8 una importante fonte di polifenoli antiossidanti naturali. L'attivit\u00e0 antiossidante sembra essere in relazione all'azione della \"G. mangostana\" sul fattore di trascrizione cellulare Nrf2, come \u00e8 dimostrato dall'aumento dell'attivit\u00e0 ORAC.\nEssa inibisce, inoltre, la produzione della NOS della COX-2 grazie all'inibizione del fattore di trascrizione genica NF-\u03baB.\nUna ricerca mostra che il metabolita \u03b3-Mangostin della \"G. mangostana\" possiede la propriet\u00e0 di aumentare l'espressione dell'mRNA codificante i recettori per la serotonina 2A/2C, i muscarinici, gli istaminergici e i bradichininergici, suggerendo diverse potenziali applicazioni terapeutiche nel dolore, nell'infiammazione e in disturbi neuropsichiatrici.\nVi sono dati sperimentali che dimostrano come la \"G. mangostana\" e i suoi costituenti attenuino l'infiammazione LPS-mediata negli adipociti e la resistenza all'insulina negli stessi, verosimilmente impedendo l'attivazione di MAPK, NF-\u03baB e AP-1, che sono centrali per la produzione di citochine infiammatorie nel tessuto adiposo.\nIl polifenolo (xantone) con maggiori attivit\u00e0 biologiche \u00e8 alfa-mangostin che ha anche attivit\u00e0 antiangiogenica.\nL'alfa-mangostin si \u00e8 visto sovraregola (up-regulated) l'espressione del recettore per le LDL (low density lipoprotein receptor) (LDLR) nella microglia e nelle cellule epatiche facilitando la clearance della \u03b2-amieloide. Svolge anche un effetto di tipo neuroprotettivo su culture cellularI per un'azione sulle metalloproteasi (MMP).\nAttivit\u00e0 terapeutiche.\nRicerche secondo l'American Cancer Society, indicano che ad oggi (2016), \u00abnon vi \u00e8 alcuna prova attendibile che il succo di mangostano, purea, o corteccia \u00e8 efficace come trattamento per il cancro negli esseri umani\u00bb\". \nNel 2016, per\u00f2, \u00e8 stato pubblicato uno studio su culture di linee cellulari cancro alla cervice dove otto xantoni presenti nel frutto hanno bloccato in fase S la duplicazione delle linee cellulari tumorali, suggerendone un possibile sviluppo futuro come antitumorale.\nPropriet\u00e0 antinfiammatorie.\nDiversi studi hanno studiato le propriet\u00e0 antinfiammatorie della \"G. mangostana\" e dei suoi principi attivi. L'isogarcinol, xantone presente nel pericarpo del frutto di \"Garcinia mangostana\", ha mostrato attivit\u00e0 antinfiammatoria e immunosoppressiva nell'artrite indotta dal collagene, grazie alla riduzione dei livelli di citochine infiammatorie e di fattori di trascrizione delle stesse.\nUna sperimentazione su 60 uomini del 2015 ha dimostrato la capacita di ridurre del 46% la proteina C-reattiva (PCR), in assenza di effetti collaterali sulle funzioni del sistema immunitario, di quello epatico e renale.\nUn altro studio sull'uomo conferma il dato sulla riduzione della PCR con la \"G. mangostana\" confermando la capacit\u00e0, in questo caso insieme alla capacit\u00e0 di ridurre il BMI, di ridurre gli aspetti dell'infiammazione in soggetti obesi, infiammazione che \u00e8 causa di progressione di malattia nella sindrome metabolica.\nPropriet\u00e0 antimicrobiche.\nIn vitro gli estratti fitoterapici di \"Garginia mangostana\" mostrano anche propriet\u00e0 antimicrobiche, anche sullo Staphylococcus aureus meticillino resistente (MRSA) insieme a ceppi di Staphylococcus aureus meticillino sensibili (MSSA), Enterococcus vancomicina resistente (VRE) ed Enterococcus vancomicina sensibile (VSE); oltre anche a propriet\u00e0 antimalariche.\nPossiede anche un'attivit\u00e0 inibente il biofilm prodotto dallo Streptococcus mutans nel cavo orale, suggerendo un'attivit\u00e0 anticarie.\nPossiede propriet\u00e0 inibenti la produzione del biofilm prodotto dal Propionibacterium acnes batterio responsabile dell'acne insieme alla Staphylococcus epidermidis.\nIn uno studio in vivo su 10 pazienti mostra propriet\u00e0 anti acne terapeuticamente interessanti. \nAltri studi in vitro confermato ci\u00f2 grazie all'attivit\u00e0 antibatterica dell'alfa-mangostina che bloccherebbe le citochine infiammatorie come il TNF alfa.\nPossiede in associazione con la penicillina G attivit\u00e0 sinergica anti-leptospira.\nInterazioni.\nLa \"G. mangostana\" ha un effetto inibente sui citocromi P450 CYP1A1, CYP1A2, CYP2E1 e CYP3A11 in misura minore del pompelmo e dell'ananas.\nGravidanza e allattamento.\nNon esiste alcuna pubblicazione circa l'uso in gravidanza della \"G. mangostana\", come sempre in gravidanza vale un criterio di prudenza."}
{"id": "5832170", "revid": "1305772", "url": "https://it.wikipedia.org/wiki?curid=5832170", "title": "Silent Lucidity", "text": "Silent Lucidity \u00e8 una power ballad del gruppo musicale statunitense Queensr\u00ffche, estratta come secondo singolo dall'album \"Empire\" nel febbraio del 1991. \u00c8 diventato il brano di maggior successo del gruppo, raggiungendo la nona posizione della Billboard Hot 100 e il primo posto della Mainstream Rock Songs negli Stati Uniti.\nLa canzone.\nScritta dal chitarrista Chris DeGarmo, la canzone ha come argomento principale quello del sogno lucido, ovvero la pratica che avviene quando l'individuo si rende cosciente del proprio sogno e tenta di modificarlo a suo piacere. DeGarmo ebbe l'idea per comporre il testo dopo aver letto un libro sull'argomento. Verso la fine del brano, si sente un violoncello eseguire il motivetto della \"Ninna nanna\" di Brahms.\nMusicalmente, la canzone si caratterizza per la presenza di una vasta sezione orchestrale diretta da Michael Kamen. \u00c8 stata nominata per la \"Miglior canzone rock\" e la \"Miglior performance di un duo o un gruppo\" ai Grammy Awards 1992. Durante la serata di premiazione, il gruppo ha eseguito il brano dal vivo accompagnato dalla sezione orchestrale.\nNel 2014 \u00e8 stata indicata come la 19\u00aa pi\u00f9 grande power ballad di tutti i tempi da Yahoo! Music.\nVideo musicale.\nIl videoclip del brano \u00e8 stato diretto da Matt Mahurin. Il video ha ricevuto diverse candidature agli MTV Video Music Awards 1991, venendo alla fine premiato come preferito del pubblico."}
{"id": "5832171", "revid": "486946", "url": "https://it.wikipedia.org/wiki?curid=5832171", "title": "Diocesi di Armenia (Chiesa nestoriana)", "text": ""}
{"id": "5832176", "revid": "985469", "url": "https://it.wikipedia.org/wiki?curid=5832176", "title": "Bertram Vere Dean", "text": ""}
{"id": "5832186", "revid": "2016868", "url": "https://it.wikipedia.org/wiki?curid=5832186", "title": "Anderson Paak", "text": "Ha pubblicato i suoi primi due album in studio, \"Lovejoy\" e \"O.B.E. Vol.1\", nel 2012 sotto il nome di Breezy Lovejoy. Il 28 ottobre 2014 commercializza il suo terzo album \"Venice\", usando lo pseudonimo di Anderson .Paak, seguito dal quarto album in studio \"Malibu\" che ha pubblicato il 15 gennaio 2016. Nel corso della sua carriera, Paak ha vinto 4 Grammy Awards. Oltre alla sua carriera da solista, nel 2015, forma il duo NxWorries insieme al suo produttore discografico Knxwledge. Paak \u00e8 membro anche della band The Free Nationals e del superduo Silk Sonic insieme a Bruno Mars.\n\u00c8 noto anche per le sue collaborazioni con Dr. Dre nell'album \"\" del 2015, dove vanta otto featuring con Dr. Dre.\nBiografia e carriera.\nInfanzia e periodo precedente alla fama.\nOriginario di Oxnard, in California, Paak \u00e8 nato da madre di origine afroamericana e coreana e da padre di origine afroamericana. Inizia a produrre musica in maniera autonoma gi\u00e0 durante l'adolescenza: inizia ad esibirsi nella chiesa frequentata dalla sua famiglia e proprio qui conosce la sua futura moglie. Negli anni successivi, prima di ottenere successo come musicista, Paak lavora in una piantagione di marijuana presso Santa Barbara: nel 2011 viene tuttavia licenziato all'improvviso e diventa un senzatetto insieme a sua moglie e al loro figlio, ai tempi un bambino molto piccolo. Successivamente riesce comunque ad ottenere dei riconoscimenti nel mondo della musica di New York, ottenendo finanziamenti da parte di alcuni rapper per la produzione dei suoi primi due album, \"Lovejoy\" e \"O.B.E. Vol.1\", che vengono pubblicati nel corso del 2012 con lo pseudonimo di Breezy Lovejoy. Sempre nel 2012 lavora come batterista per la cantante Haley Reinhart. Nel 2013 pubblica l'EP \"Cover Art\", costituito interamente da cover di canzoni folk e rock rilette in chiave pop, R&amp;B e hip hop.\n\"Venice, Malibu, Oxnard\" e \"Ventura\" (2014-2019).\nNel 2014 pubblica l'album \"Venice\" e assume definitivamente lo pseudonimo di Anderson Paak. Nel 2015 collabora col rapper Dr. Dre su sei canzoni del suo album \"Compton\" e con The Game su due canzoni dell'album \"The Documentary 2.5\" e apre i concerti dell\"'Enter The Void Tour\" di Jhen\u00e9 Aiko. Nel 2016 pubblica l'album \"Malibu\", che ottiene un forte apprezzamento da parte della critica. Nello stesso anno realizza l'album collaborativo \"Yes Lawd!\", che ottiene un'ottima accoglienza da parte della critica, e firma un contratto discografico con la Aftermath Entertainment di Dr. Dre. Nel 2018 pubblica il singolo \"Til It's Over\", che viene utilizzato da parte di Apple per un suo spot pubblicitario e inserita in una playlist ufficiale relativa al videogioco Forza Horizon 4. Nello stesso periodo \u00e8 autore di due canzoni dell'album di Christina Aguilera \"Liberation\".\nIl successivo 16 novembre pubblica l'album \"Oxnard\", che include collaborazioni con Kendrick Lamar, Snoop Dogg, Pusha T e J. Cole e presenta uno stile fortemente funky, oltre a includere una canzone intributa all'amico defunto Mac Miller. Segue un tour mondiale atto a promuovere l'album, intitolato \"Andy's Beach Club World Tour\". Nel 2019 vince il suo primo Grammy Award per il brano \"Bubblin\" e pubblica l'album \"Ventura\", che lo riporta verso uno stile maggiormente hip hop e R&amp;B oriented e include collaborazioni con artisti come Andr\u00e9 3000, Smokey Robinson, Brandy e Nate Dogg. Grazie al progetto vince 2 Grammy Awards: Best R&amp;B Album e Best R&amp;B Performance per il brano \"Come Home\" con Andr\u00e9 3000. Successivamente intraprende un tour per la promozione del disco, coinvolgendo opening act del calibro di Thundercat, Mac DeMarco, Earl Sweatshirt, Noname e Jessie Reyez.\nSilk Sonic (2020-presente).\nNel gennaio 2020 collabora con Eminem nel brano \"Lock It Up\". Successivamente collabora con Justin Timberlake nel singolo \"Don't Slack\" e con Rick Ross in \"Cut Em In\" che viene utilizzato come brano del film \"Tom &amp; Jerry\". pubblica il singolo \"Lockdown\", incentrato su tematiche afferenti alla pandemia di Covid-19 e al Black Lives Matter. Nel febbraio 2021 Bruno Mars e Anderson Paak hanno annunciato di aver formato un duo musicale chiamato Silk Sonic, rivelando di pubblicare il primo singolo nel mese di marzo dello stesso anno. Nel marzo 2021 Paak si aggiudica il suo quarto Grammy nella categoria Best Melodic Rap Performance."}
{"id": "5832188", "revid": "922800", "url": "https://it.wikipedia.org/wiki?curid=5832188", "title": "Anderson .Paak", "text": ""}
{"id": "5832189", "revid": "922800", "url": "https://it.wikipedia.org/wiki?curid=5832189", "title": "Brandon Anderson Paak", "text": ""}
{"id": "5832196", "revid": "1543377", "url": "https://it.wikipedia.org/wiki?curid=5832196", "title": "Campionato della Provincia di San Juan di hockey su pista", "text": "Il campionato sanjuanino di hockey su pista \u00e8 il torneo istituito ed organizzato dalla Federazione di pattinaggio della Provincia di San Juan."}
{"id": "5832197", "revid": "124123", "url": "https://it.wikipedia.org/wiki?curid=5832197", "title": "Aldo Neri (pittore)", "text": "Biografia.\nL'attivit\u00e0 artistica di Aldo Neri inizi\u00f2 in maniera inusuale: espose infatti i primi disegni ed acquerelli nei campi di prigionia inglesi del Nord Africa tra il 1943 ed il 1945, essendo stato catturato ed internato in qualit\u00e0 di tenente dell'esercito italiano.\nNel 1946 ritorn\u00f2 a Livorno e il 3 settembre del 1948 si un\u00ec ai pittori Voltolino Fontani, Angelo Sirio Pellegrini, Marcello Landi e Guido Favati alla stesura del manifesto dell'Eaismo, movimento pittorico di natura avanguardistica che si fece conoscere l'anno successivo con una mostra alla Casa di Dante a Firenze.\nNegli anni successivi si trasfer\u00ec a Busto Arsizio, dove raggiunse alcuni familiari sfollati dai tempi della guerra e prosegu\u00ec l'attivit\u00e0 pittorica ordinando diverse mostre personali, fra cui quelle tenute nel 1963 e 1964, curate rispettivamente da Giorgio Mascherpa e Raffaele De Grada.\nDal 1966 lasci\u00f2 la professione di ragioniere e si dedic\u00f2 esclusivamente alla pittura, divenendo anche professore di ornato al liceo artistico bustocco dal 1969 al 1981.\nSue opere fanno parte della collezione del Museo d'arte di Gallarate."}
{"id": "5832200", "revid": "125481720", "url": "https://it.wikipedia.org/wiki?curid=5832200", "title": "Discografia di Mango", "text": "La discografia di Mango \u00e8 composta da 16 album in studio, 2 album live, 2 album di cover e 1 raccolta ufficiale. Svariate sono state le raccolte non ufficiali pubblicate dalle case discografiche nel corso degli anni.\nNell'arco della sua attivit\u00e0 Mango ha venduto complessivamente oltre 5.000.000 di dischi."}
{"id": "5832201", "revid": "1355461", "url": "https://it.wikipedia.org/wiki?curid=5832201", "title": "Nokia 6680", "text": "Il Nokia 6680 \u00e8 uno smartphone prodotto dall'azienda finlandese Nokia in cui \u00e8 stato installato il sistema Symbian. \u00c8 stato annunciato il 14 febbraio 2005. Nel mese di aprile dello stesso anno fu annunciato il suo successore, il Nokia N70.\nIl 6680 era l'unico dispositivo ad avere una fotocamera frontale. "}
{"id": "5832205", "revid": "3732", "url": "https://it.wikipedia.org/wiki?curid=5832205", "title": "Gondeshapur", "text": ""}
{"id": "5832217", "revid": "1304007", "url": "https://it.wikipedia.org/wiki?curid=5832217", "title": "Lakester", "text": "Il Lakester \u00e8 un tipo di automobile recante una carrozzeria particolarmente aerodinamica ad eccezione delle quattro ruote, che sono esposte. Spesso \u00e8 ricavato dal serbatoio di un aeromobile modificato. La principale attrazione \u00e8 l'eccellente forma aerodinamica del serbatoio. La costruzione dei Lakesters divent\u00f2 popolare dopo la seconda guerra mondiale quando i serbatoi superflui erano disponibili a basso costo.\nStoria.\nNei tardi anni '40 Bill Burke della So-Cal Speed Shop costru\u00ec il primo Lakester da un serbatoio di un aereo superfluo. L'idea di usare il serbatoio come corpo aerodinamico per una automobile venne a Burke quando ha visto alcuni serbatoi su una chiatta che venivano portati a terra a Guadalcanal. Burke ricorda di aver pensato: \"Mio Dio, che meraviglioso esempio di aerodinamica \u00e8 questo!\" Con un metro a nastro, Burke sal\u00ec a bordo e misur\u00f2 uno dei serbatoi. Egli conosceva le dimensioni di un blocco motore e di un posteriore Ford, e pot\u00e9 realizzare che i componenti meccanici sarebbero potuti entrare nella struttura.\nProduzione.\nDopo la seconda guerra mondiale i serbatoi in pi\u00f9 venivano venduti per 35 o 40 dollari al pezzo, e a centinaia erano immagazzinati in zone di raccolta. Il primo Lakester di Burke venne creato da un serbatoio di 168 galloni utilizzato su un Mustang P-51. Comunque con l'esperienza si scopr\u00ec che il serbatoio da 315 galloni usato sul Lightning P-38 era pi\u00f9 pratico grazie alle dimensioni maggiori. I serbatoi consistevano di due met\u00e0 fuse insieme, la parte superiore aveva le aperture per il carburante e tutte le parti necessarie per unirlo all'aeroplano, solitamente solo due parti inferiori venivano usate per creare un Lakester.\nCorse.\nLa prima gara di Lakester si svolse alle Bonneville Salt Flats, anche oggi, possono ancora essere visti correre dei Lakester l\u00ec."}
{"id": "5832218", "revid": "729019", "url": "https://it.wikipedia.org/wiki?curid=5832218", "title": "Antonio Fois", "text": ""}
{"id": "5832222", "revid": "104458", "url": "https://it.wikipedia.org/wiki?curid=5832222", "title": "Salto con gli sci ai II Giochi olimpici giovanili invernali", "text": "Le gare di salto con gli sci dei II Giochi olimpici giovanili invernali si sono svolte al Lysg\u00e5rdsbakken di Lillehammer, in Norvegia, dal 16 al 18 febbraio 2016. In programma 3 eventi."}
{"id": "5832231", "revid": "767487", "url": "https://it.wikipedia.org/wiki?curid=5832231", "title": "Pro Patria et Libertate Sezione Calcio 1978-1979", "text": "Questa voce raccoglie le informazioni riguardanti la Pro Patria et Libertate Sezione Calcio nelle competizioni ufficiali della stagione 1978-1979."}
{"id": "5832233", "revid": "155634", "url": "https://it.wikipedia.org/wiki?curid=5832233", "title": "Ta\u00e7a Tupi 2015", "text": "La Ta\u00e7a Tupi 2015 \u00e8 il campionato di seconda divisione brasiliano di rugby a 15, si \u00e8 svolto dal 4 luglio al 11 ottobre. Ha visto la vittoria del Niter\u00f3i Rugby.\nFormula.\nLa nuova formula della Ta\u00e7a Tupi 2015 prevedeva la partecipazione di 24 squadre, le migliori quattro squadre (escluse le partecipanti al Super8) dei sei campionati statali affiliati alla CBRu. Alla fine tra rinunce e assegnazione di posti ad altre federazioni le squadre iscritte risultarono 23.\nNella fase preliminare le squadre si sono affrontate in un turno ad eliminazione diretta con partite di andata e ritorno. A questo primo turno viene esentata la squadra Rio Branco.\nNella fase a gironi le 12 squadre sono state suddivise in tre gironi territoriali con partite di andate e ritorno.\nLe squadre prime classificate dei tre gironi, pi\u00f9 la migliore seconda classificata sono state ammesse alle semifinali con partita unica.\nLa vincente della finale \u00e8 stata promossa direttamente al Super8, la perdente della finale ha incontrato la settima classificata del Super8 in uno spareggio per giocarsi il posto al campionato 2016.\nTurno preliminare.\nLe partite si sono svolte nei giorni 4 e 11 luglio."}
{"id": "5832235", "revid": "124123", "url": "https://it.wikipedia.org/wiki?curid=5832235", "title": "Frans G. Bengtsson", "text": "Biografia.\nNato nella regione della Scania Bengtsson inizi\u00f2 la sua carriera letteraria come poeta, debuttando con \"T\u00e4rningskast\" (Giocando a dadi) pubblicato nel 1923. In 1929 pubblic\u00f2 una collezione di saggi dal titolo \"Litterat\u00f6rer och Milit\u00e4rer\" (Scrittori e Guerrieri) con i contributi di Fran\u00e7ois Villon, Walter Scott, Joseph Conrad, e Stonewall Jackson. I suoi saggi trattano prevalentemente temi letterari e storici.\nNel 1932 pubblic\u00f2 la sua opera magna: la biografia di Carlo XII (\"Karl XII:s levnad\"). La descrizione re \u00e8 fatta attraverso estratti dai diari degli ufficiali e dei soldati suoi contemporanei e dalle numerose citazioni in altre opere letterarie. La biografia di Bengtsson \u00e8 molto influenzata dalla biografia di Carlo XII scritta da Voltaire e pubblicata nel 1731, tredici anni dopo la morte del re.\nBengtsson divenne famoso per la sua saga sui vichinghi, basata sulle avventure di Orm il Rosso (\"The Long Ship\"), pubblicata in due parti nel 1941 (\"Le navi dei vichinghi\") e nel 1945 (\"Orm il Rosso - Le navi dei vichinghi\"). Orm, chiamato Orm il Rosso a causa del colore della sua barba, fu rapito da bambino durante una scorreria intorno all'anno 1000. La banda che razzi\u00f2 il suo villaggio si diresse inizialmente nel Mediterraneo, laddove Orm trascorse eccitanti avventure, e successivamente verso est, in quella che \u00e8 oggi la Russia. I romanzi furono di ispirazione al film \"Le lunghe navi\".Bengtsson disse: \"Giovanna d'Arco, Carlo XII e Garibaldi sono le persone che mi piacerebbe incontrare - per loro, la verit\u00e0 era pi\u00f9 importante degli intrighi\".\nVita privata.\nBengtsson spos\u00f2 Gerda Fineman nel 1939. Si iscrisse all'Universit\u00e0 di Lund nel 1912 laureandosi nel 1930 in letteratura inglese."}
{"id": "5832243", "revid": "461603", "url": "https://it.wikipedia.org/wiki?curid=5832243", "title": "Shanghai Shenxin Football Club", "text": ""}
{"id": "5832257", "revid": "1543377", "url": "https://it.wikipedia.org/wiki?curid=5832257", "title": "Mens Sana Basket 1871 2015-2016", "text": "Questa voce raccoglie le informazioni riguardanti la Mens Sana Basket 1871 nelle competizioni ufficiali della stagione 2015-2016.\nStagione.\nLa stagione 2015-2016 della Mens Sana Basket 1871\nPartecipa al girone Ovest della Serie A2."}
{"id": "5832258", "revid": "83531", "url": "https://it.wikipedia.org/wiki?curid=5832258", "title": "Seregno Calcio Brianza 1913 1978-1979", "text": "Questa voce raccoglie le informazioni riguardanti il Seregno Calcio Brianza 1913 nelle competizioni ufficiali della stagione 1978-1979."}
{"id": "5832268", "revid": "297031", "url": "https://it.wikipedia.org/wiki?curid=5832268", "title": "Museo nazionale della scienza e della tecnologia", "text": ""}
{"id": "5832271", "revid": "2091899", "url": "https://it.wikipedia.org/wiki?curid=5832271", "title": "Scaldasalviette", "text": "Lo scaldasalviette \u00e8 un calorifero per il bagno adatto sia per l'asciugatura che per il riscaldamento degli asciugamani e dell'ambiente. \nEsistono due versioni: quelli tradizionali che riscaldano l'acqua tramite caldaia e quelli elettrici, in cui una resistenza elettrica scalda l'acqua o l'olio contenuti in esso.\nComposizione e funzionamento.\nUno scaldasalviette \u00e8 un calorifero formato da due collettori (tubi verticali e paralleli) su cui vengono saldati tubi orizzontali e perpendicolari, di diametro 25 mm (sono possibili anche altri diametri), all'interno dei quali scorre l'acqua o l'olio. Pu\u00f2 essere installato a parete o a \"bandiera\". Alcuni modelli elettrici possono includere anche un termoventilatore per il riscaldamento dell'ambiente. A seconda del modello elettrico, l'interruttore di comando pu\u00f2 includere il timer, gli interruttori e/o manopole. In entrambi i casi, lo scaldasalviette include anche un termostato che spegne l'apparecchio una volta raggiunta la temperatura impostata.\nPrecauzioni.\nSe si utilizza la versione elettrica, evitare sempre il contatto con l'acqua in quanto \u00e8 molto pericoloso ed \u00e8 spesso la causa di incidenti domestici, anche mortali.\nIn entrambe le versioni, \u00e8 bene prestare attenzione a dove viene fisicamente installato lo scaldasalviette. La struttura a scala pu\u00f2 essere interpretata dai pi\u00f9 piccoli come un gioco. Scalare uno scaldasalviette pu\u00f2 causare incidenti molto pericolosi, tenendo presente che al suo interno scorre acqua a pi\u00f9 di 70 \u00b0C.\nVantaggi e svantaggi.\nVantaggi.\nIl vantaggio principale \u00e8 l'asciugatura ed il riscaldamento degli asciugamani in quanto possono essere messi facilmente a contatto diretto con il corpo radiante. Se si utilizza la versione con il termoventilatore si ha il vantaggio di riscaldare pi\u00f9 velocemente l'ambiente senza dover impiegare altre stufe elettriche in modo da evitare black out che vengono causati da quest'ultime che assorbono tanta corrente elettrica, specie se ci sono molte apparecchiature in funzione.\nSvantaggi.\nIl primo svantaggio \u00e8 legato direttamente ad uno dei punti forti dello scaldasalviette: andando a coprire il corpo scaldante con gli asciugamani, l'energia, i consumi e il tempo necessario per andare in temperatura saranno maggiori rispetto ad un calorifero privo di ostacoli. Partendo da questa problematica sono stati sviluppati appositi ganci per l'asciugatura delle salviette da bagno.\nIl secondo difetto \u00e8 il poco potere riscaldante, legato principalmente alla conformazione dello scaldasalviette: infatti i tubi, dove scorre l'acqua o l'olio, sono installati in senso contrario al moto di convezione.\nAccessori.\nUno scaldasalviette pu\u00f2 essere installato sia a parete che in modalit\u00e0 a bandiera, ovvero perpendicolare alla parete di installazione. Gli accessori utilizzati per entrambe le modalit\u00e0 sono di norma fissaggi in plastica ABS e in fibra di vetro di colorazione bianca o cromata. L'uso di questi fissaggi \u00e8 stato normato all'interno della comunit\u00e0 europea attraverso le linee guida \"VDI 6036\" per ovviare ai pi\u00f9 comuni incidenti domestici."}
{"id": "5832273", "revid": "729019", "url": "https://it.wikipedia.org/wiki?curid=5832273", "title": "Carmelo Ganci", "text": ""}
{"id": "5832274", "revid": "31886", "url": "https://it.wikipedia.org/wiki?curid=5832274", "title": "Padri", "text": "Padri \u00e8 una fiction italiana in due puntate diretta da Riccardo Donna, trasmessa da Rai Uno nel 2002.\nTrama.\nTutto inizia da una lettera, ricevuta lo stesso giorno e nella stessa citt\u00e0 dai protagonisti: Gigi, uno spiantato agente di spettacolo, single e senza figli, costretto a occuparsi della figlia quindicenne di un'attrice da lui scoperta; Baby, dirigente d'azienda, sposato con Flora, donna forte, un po' autoritaria e con molte pretese, sia verso il marito che verso il figlio ventenne Giacomo, studente di giurisprudenza, tanto che entrambi si mostrano un po' frustrati. Tony, proprietario di una grossa concessionaria d'auto, arricchito, sposato con Marta che trascura, e padre di due ragazzi di 17 e 20 anni Nicola e Laura.\nInfine Massimo proprietario di un bar, ha quattro figli da tre compagne diverse, e tra questi c'\u00e8 Charlotte, avuta quando era giovanissimo da una donna tedesca, ma la ragazza non vuole parlare col padre. Insieme a Giulio, i quattro facevano parte di un gruppo musicale molto in auge alle fine degli anni settanta, gli Indomabili, ma il passato a volte ritorna. \u00c8 proprio Giulio, infatti, ad aver spedito quella lettera, convocandoli tutti davanti ad una chiesa.\nEd ecco la prima sorpresa: il parroco di quella chiesa \u00e8 proprio lui; dopo una vita piena di errori, infatti, ha preso i voti ed ora gestisce una Casa Famiglia che ospita bambini e ragazzi con problemi tra cui Gabry, un sedicenne cresciuto per strada e arrestato diverse volte per furto. L'incontro tra i vecchi musicisti della band, non nasce dall'effetto nostalgia ma da un'esigenza umanitaria. Il sacerdote mostra loro il modellino di un progetto per ingrandire la casa famiglia e creare vari ambienti in modo da insegnare ai giovani ospitati dei mestieri; il progetto non pu\u00f2 essere realizzato per mancanza di fondi e inoltre, Giulio ha ricevuto lo sfratto esecutivo, perci\u00f2 i bambini finirebbero in un orfanotrofio.\nUn modo per salvare la situazione ci sarebbe: il prete ex rocker mostra ai quattro un bando di concorso di una trasmissione televisiva, riservato a band vecchie e nuove; il gruppo vincitore avr\u00e0 un premio di 250.000 euro. L'idea per\u00f2, si rivela pi\u00f9 difficile del previsto, in quanto tranne Massimo che accetta subito con entusiasmo, gli altri sono tutti reticenti. Nel frattempo scopriamo che Baby fu il vero responsabile dello scioglimento del gruppo, perch\u00e9 proprio quando stava per arrivare il successo, mise incinta la moglie e quest'ultima volle che lui abbandonasse la musica; dopo aver rivisto la videocassetta di un concerto degli Indomabili del 1981, Baby telefona a Giulio in piena notte, accettando la proposta. "}
{"id": "5832277", "revid": "767487", "url": "https://it.wikipedia.org/wiki?curid=5832277", "title": "Songs of Love and Death", "text": "Songs of Love and Death \u00e8 l'album di debutto del gruppo symphonic metal tedesco Beyond the Black."}
{"id": "5832282", "revid": "83531", "url": "https://it.wikipedia.org/wiki?curid=5832282", "title": "Associazione Calcio Vigevano 1978-1979", "text": "Questa pagina raccoglie le informazioni riguardanti l'Associazione Calcio Vigevano nelle competizioni ufficiali della stagione 1978-1979."}
{"id": "5832284", "revid": "15756", "url": "https://it.wikipedia.org/wiki?curid=5832284", "title": "Mike Crossey", "text": "Carriera.\nHa prodotto alcuni dei primi lavori degli Arctic Monkeys: il singolo di debutto \"Five Minutes with Arctic Monkeys\" (2005), i singoli \"Teddy Picker\", \"Brianstorm\" e \"Fluorescent Adolescent\" (2007) e l'album \"Favourite Worst Nightmare\".\nSuccessivamente ha collaborato come produttore e come ingegnere del missaggio con gruppi e artisti come Foals, Keane, Jake Bugg, Tribes, Blood Red Shoes, The Enemy, The Kooks e Razorlight.\nNel 2012 ha lavorato al missaggio degli album di Ben Howard e Two Door Cinema Club. Ha anche coprodotto l'album d'esordio di Jake Bugg. Nello stesso periodo \u00e8 produttore di \"Cheeky for a Reason\" dei The View.\n\u00c8 produttore del primo album dei The 1975, uscito nel 2013. Un album da lui prodotto \u00e8 \"Get Hurt\" dei The Gaslight Anthem (2014).\nUna sua nuova \"scommessa\" musicale sono i Wolf Alice, di cui produce anche in questo caso l'album d'esordio \"My Love Is Cool\", uscito nel 2015."}
{"id": "5832285", "revid": "729019", "url": "https://it.wikipedia.org/wiki?curid=5832285", "title": "Banca San Giorgio Quinto Valle Agno - Credito Cooperativo", "text": "La Banca San Giorgio Quinto Valle Agno - Credito Cooperativo \u00e8 una banca di credito cooperativo con sede a Fara Vicentino che opera nella pedemontana vicentina ed \u00e8 parte della Federazione Veneta BCC.\nla banca aderisce al Fondo Nazionale di garanzia, al Fondo di garanzia dei depositanti del credito cooperativo e al Fondo di garanzia degli obbligazionisti del credito cooperativo.\nStoria.\nBanca San Giorgio Quinto Valle Agno - Credito Cooperativo venne fondata nel 1896 dal parroco di San Giorgio di Perlena come \"Cassa Rurale di prestiti San Giorgio di Perlena\".\nNel 1938 la banca mut\u00f2 ragione sociale in \"Cassa Rurale ed Artigiana di S. Giorgio di Fara\".\nNel 1976, con l'assunzione di un nuovo giovane direttore cominci\u00f2 una politica di espansione e presidio territoriale che la port\u00f2 nel 2008 ad aprire la ventesima filiale.\nNel gennaio 2000 viene aperta una sede staccata della banca in Valle dell'Agno e la ragione sociale della banca viene mutata in \"Banca San Giorgio e Valle Agno \u2013 Credito Cooperativo di Fara Vicentino\".\nNel luglio 2011 parte l'iter di fusione tra Banca San Giorgio e Valle Agno e BBC di Quinto Vicentino. Al termine delle procedure di fusione, il 1\u00ba gennaio 2012 la banca diventa \"Banca San Giorgio Quinto Valle Agno \u2013 Credito Cooperativo\"."}
{"id": "5832287", "revid": "1160421", "url": "https://it.wikipedia.org/wiki?curid=5832287", "title": "Pallacanestro Mens Sana Siena 1871 2015-2016", "text": ""}
{"id": "5832291", "revid": "1160421", "url": "https://it.wikipedia.org/wiki?curid=5832291", "title": "Mens Sana Siena 2014-2015", "text": ""}
{"id": "5832292", "revid": "2159218", "url": "https://it.wikipedia.org/wiki?curid=5832292", "title": "Io non mi arrendo", "text": "Io non mi arrendo \u00e8 una miniserie televisiva italiana trasmessa il 15 e il 16 febbraio 2016 su Rai 1 che racconta la storia di Marco Giordano, ispirata alla vita del poliziotto della Criminalpol Roberto Mancini, morto per un linfoma non-Hodgkin che lo ha colpito a seguito delle indagini sul traffico di rifiuti tossici in Campania nella zona che verr\u00e0 ribattezzata Terra dei fuochi.\nTrama.\nMarco Giordano \u00e8 un giovane ispettore di provincia che insieme ad un gruppo di collaboratori (Rino, Lucio, Alessio e Michele) scopre il traffico di rifiuti tossici sversati nelle discariche abusive dall'avvocato Gaetano Russo con il lasciapassare di Don Antonio Pomarico. Nonostante le sue indagini, viene pi\u00f9 volte ostacolato nel suo lavoro dai personaggi coinvolti nella vicenda come il vice-questore Valente.\nNel suo lavoro, poi, trova anche Maria, una giovane ragazza polacca in cerca del rinnovo del permesso di soggiorno e che poi sposer\u00e0 in Polonia dalla quale avr\u00e0 una figlia di nome Martina.\nDopo numerosi tentativi di portare avanti la sua indagine e nonostante le prove raccolte, il caso verr\u00e0 archiviato rapidamente e Giordano invitato a dedicarsi ad indagini meno impegnative. Nel frattempo, Marco scopre di essersi ammalato di tumore proprio a causa del tempo trascorso nelle zone contaminate della Terra dei Fuochi per le sue indagini. A nulla serviranno i cicli di chemioterapia a cui si sottoporr\u00e0, avendo sempre la moglie Maria al suo fianco.\nPoco prima della sua morte, Marco Giordano viene convocato dal giovane magistrato napoletano Giovanni Cattaneo, intenzionato a riaprire il caso. Ad ostacolare l'intenzione si aggiunge il fatto che i fascicoli relativi alle indagini svolte dall'ispettore sono misteriosamente scomparsi: l'unico modo per ricostruire l'accaduto \u00e8 riunire la squadra e tornare indietro nel tempo e nel racconto e la squadra riesce a far condannare Russo e Pomarico e, dopo poco tempo, Giordano muore, perdendo la partita con la malattia che l'aveva lentamente divorato.\nProduzione.\nLa miniserie \u00e8 prodotta da Rai Fiction, Picomedia e Iblafilm di Giuseppe Fiorello (attore protagonista e collaboratore alla sceneggiatura) con il sostegno della Apulia Film Commission. Le riprese si sono svolte quindi in Puglia e non in Campania tra il giugno e il luglio 2015 tra le province di Bari (Conversano, Castellana Grotte e Locorotondo) e Brindisi (Ostuni, Fasano, Carovigno e Mesagne) e la citt\u00e0 di Lecce."}
{"id": "5832293", "revid": "287204", "url": "https://it.wikipedia.org/wiki?curid=5832293", "title": "Qualificazioni al campionato mondiale di calcio a 5 2016 - CONMEBOL", "text": "Il torneo sudamericano di qualificazione al FIFA Futsal World Cup 2016, si \u00e8 disputato dal 5 al 13 febbraio 2016 dalle 10 nazionali sudamericane ad Asunci\u00f3n in Paraguay.\nIl sorteggio dei gironi si \u00e8 tenuto il 23 ottobre 2015 a Luque, Paraguay."}
{"id": "5832294", "revid": "92723", "url": "https://it.wikipedia.org/wiki?curid=5832294", "title": "The SSE Arena Belfast", "text": "La SSE Odyssey Arena' \u00e8 un impianto sportivo situato nei pressi di Belfast, capitale dell'Irlanda del Nord. Attuale sede della squadra cittadina di hockey su ghiaccio dei Belfast Giants, \u00e8 anche un luogo molto scelto per i concerti di artisti nazionali ed internazionali. Con un costo di costruzione pari a 120 milioni di sterline, l'arena \u00e8 stata inaugurata nel 2000 e ufficialmente aperta l'anno successivo; comprende, oltre all'impianto in s\u00e9, altri due edifici: il \"W5\" e l\"'Odyssey Pavillion\".\nPer quanto riguarda gli eventi, ha sostenuto molti spettacoli live riguardanti la \"WWE\" sia di \"Raw\" che di \"SmackDown\", ma soprattutto fu scelta da MTV, il 2 marzo 2011, come sede degli European Music Awards facendo cos\u00ec di Belfast la pi\u00f9 piccola citt\u00e0 ad ospitare l'evento e dello show il pi\u00f9 grande successo della storia degli EMAs."}
{"id": "5832324", "revid": "104458", "url": "https://it.wikipedia.org/wiki?curid=5832324", "title": "Combinata nordica ai II Giochi olimpici giovanili invernali", "text": "Le gare di combinata nordica dei II Giochi olimpici giovanili invernali si sono svolte al Lysg\u00e5rdsbakken di Lillehammer, in Norvegia dal 14 al 20 febbraio 2016.\nPodi.\nAll'evento a squadre miste parteciperanno anche atleti dello sci di fondo."}
{"id": "5832327", "revid": "1543377", "url": "https://it.wikipedia.org/wiki?curid=5832327", "title": "Palazzo Orlandi", "text": "Il Palazzo Orlandi, noto anche come Palazzo Dordoni-Cavalli, \u00e8 un edificio dalle forme neoclassiche, situato in via Roma 56 a Busseto, in provincia di Parma.\nStoria.\nL'originario palazzo agli inizi del XIX secolo fu completamente ristrutturato in stile neoclassico per volere del conte Annibale Dordoni, su progetto dell'architetto e pittore bussetano Giuseppe Cavalli, che innalz\u00f2 la facciata su via Roma e modific\u00f2 gli interni, decorando anche il salone.\nPochi anni dopo l'edificio fu venduto ad Antonio Cavalli, figlio del progettista, che lo destin\u00f2 a suo figlio Contardo, successivamente nominato podest\u00e0 di Busseto. Il palazzo, all'epoca considerato il pi\u00f9 moderno dell'intera cittadina, il 6 ottobre 1845 fu acquistato per la cospicua somma di 22\u00a0000 lire di Parma da Giuseppe Verdi, che si rivolse per l'atto notarile al suo avvocato e amico Ercolano Balestra.\nIl Maestro vi si trasfer\u00ec col soprano Giuseppina Strepponi nel 1849; compose fra le sue sale le tre opere \"Luisa Miller\", \"Stiffelio\" e \"Rigoletto\", ma a causa dello scandalo suscitato in paese per la convivenza, considerata immorale all'epoca, nel 1851 decise di trasferirsi nella pi\u00f9 isolata tenuta di Sant'Agata. Nel 1867 scomparve nel palazzo Carlo Verdi, padre di Giuseppe. Questi vendette nel 1875 l'edificio alla Strepponi, nel frattempo divenuta sua moglie, per la somma di 18\u00a0000 lire. Nel 1882 anche la Strepponi decise di cederlo, destinando il ricavato a una pensione perpetua per i poveri di Busseto, a Giulio e Isidoro Sivelli, cugini del Maestro, che si occuparono del restauro globale della struttura, caduta molto in degrado dopo l'abbandono dei Verdi per Sant'Agata.\nNel 1888 il palazzo fu acquistato dalla famiglia Orlandi e tra il 1913 e il 1926 il Maestro Arturo Toscanini fu pi\u00f9 volte ospite, lasciandovi vari cimeli, tra cui una bacchetta autografata alla signora Cina Barezzi Orlandi, pronipote di Margherita Barezzi, prima moglie di Giuseppe Verdi.\nNel 1982 il palazzo fu utilizzato quale set durante le riprese dello sceneggiato \"Verdi\", diretto da Renato Castellani.\nAlla fine del 2012 gli eredi della famiglia Orlandi decisero di vendere l'edificio, che, ormai bisognoso di significativi restauri, fu acquistato dalla SIAE attraverso il suo fondo immobiliare Norma di Sorgente Group, con l'intenzione di ristrutturarlo e realizzarvi un centro dedicato alla musica, con scuola e residenze.\nDescrizione.\nIl grande palazzo, a pianta rettangolare, si sviluppa su una superficie complessiva di 2500\u00a0m\u00b2 distribuita su tre piani, ad angolo fra la centrale via Roma e la stretta via Pasini.\nLa facciata principale si innalza su un elegante porticato di nove arcate a tutto sesto, con rivestimento in finto bugnato sul piano terreno; sopra la fascia marcapiano si aprono altrettante finestre inquadrate da cornici, a sostegno di architravi in aggetto alternativamente decorati da piccole mensole; superiormente si eleva l'ultimo livello, con pi\u00f9 piccole aperture incorniciate.\nAll'interno, raggiungibile attraverso un lungo androne coperto da una volta decorata, il cortile centrale \u00e8 caratterizzato dall'elegante porticato con serliana centrale, sovrastato da loggiato, che si innalza sul lato dell'ingresso.\nIl salone del piano nobile \u00e8 interamente decorato con affreschi a grottesche, che, realizzati da Giuseppe Cavalli all'epoca della ricostruzione del palazzo, ricoprono le pareti e la volta a padiglione del soffitto."}
{"id": "5832329", "revid": "15756", "url": "https://it.wikipedia.org/wiki?curid=5832329", "title": "Dichiarazione comune di papa Francesco e del patriarca Kirill di Mosca e di tutta la Russia", "text": "La dichiarazione comune di papa Francesco e del patriarca Kirill di Mosca e di tutta la Russia \u00e8 un documento emesso a seguito del primo e storico incontro avvenuto il 12 febbraio 2016 tra papa Francesco, capo della Chiesa cattolica, e il patriarca Cirillo di Mosca e di tutta la Russia, capo della Chiesa ortodossa russa. Questa \u00e8 stata la prima volta che i leader delle due chiese si sono incontrati e rappresenta un momento simbolico del pluridecennale processo intrapreso per avere relazioni pi\u00f9 strette tra la chiesa ortodossa e la chiesa di Roma distaccatesi a seguito del grande scisma del 1054.\nL'incontro e la dichiarazione di 30 punti sono stati seguiti dai media di tutto il mondo, in particolare in Russia, mettendo in evidenza l'appello congiunto dei due leader per la fine della persecuzione dei cristiani in Medio Oriente e alle guerre nella regione. La dichiarazione ha anche espresso la speranza che l'incontro potesse contribuire al ristabilimento dell'unit\u00e0 dei cristiani tra le due chiese. Una serie di altre questioni \u00e8 stata menzionata nella dichiarazione, tra cui ateismo, secolarismo, consumismo, migranti e rifugiati, l'importanza della famiglia e del matrimonio tra uomo e donna e le preoccupazioni relative all'aborto ed eutanasia.\nI commentatori hanno affermato che l'incontro \u00e8 stato storico e altamente simbolico, e che si trattava di un successo per papa Francesco per averlo realizzato. Tuttavia, alcuni analisti hanno anche rilevato che l'incontro \u00e8 stato motivato pi\u00f9 dalla politica interna ortodossa e dalla geopolitica influenzata dalla Russia, che non da un desiderio di unit\u00e0 dei cristiani.\nStoria.\nContesto.\nIl Grande Scisma del 1054 divise la cristianit\u00e0 tra ovest ed est, cio\u00e8 tra la Chiesa cattolica romana guidata dal vescovo di Roma e la Chiesa ortodossa orientale guidata dal patriarca ecumenico di Costantinopoli. Furono fatti diversi tentativi nel corso dei secoli successivi per sanare la spaccatura, come ad esempio il secondo Concilio di Lione del 1274 ed il Concilio di Firenze del 1439, ma entrambi fallirono. I tentativi pi\u00f9 recenti per promuovere relazioni pi\u00f9 strette tra le chiese includono la Dichiarazione comune cattolico-ortodossa del 1965 che segu\u00ec l'incontro del 1964 tra papa Paolo VI ed il patriarca ecumenico Atenagora di Costantinopoli a Gerusalemme. In seguito a tale incontro e di dichiarazione, vi fu un certo numero di incontri, visite ed eventi simbolici che coinvolsero cattolici e leader ortodossi (tra cui le visite di papa Giovanni Paolo II nell'Europa orientale, e in particolare quelle tra i vari papi e Bartolomeo di Costantinopoli), ma non vi fu mai un incontro tra un Papa e il capo della Chiesa ortodossa russa. La prima volta che un Papa visit\u00f2 un paese a predominante presenza ortodossa nell'Europa orientale fu nel 1999 quando papa Giovanni Paolo II visit\u00f2 la Romania.\nAll'interno della comunione delle autocefale Chiese locali nazionali (indipendenti amministrativamente) dell'Ortodossia, il Patriarca ecumenico di Costantinopoli, la cui sede \u00e8 oggi a Istanbul, \u00e8 considerato come un vescovo che gode dello status di primus inter pares, ma non ha poteri amministrativi diretti sulle altre chiese ortodosse. La Chiesa ortodossa russa (Patriarcato di Mosca), che divenne autocefala alla fine del XVI secolo, \u00e8 ritenuta numericamente la pi\u00f9 grande delle Chiese ortodosse locali e ha stretti legami con lo Stato russo. La natura decentralizzata dell'Ortodossia ha fatto s\u00ec che tale incontro non poteva avere un significato diretto per le questioni pan-ortodosse. Due settimane prima, i capi delle Chiese ortodosse, tra cui il patriarca Kirill, si erano incontrati a Chamb\u00e9sy, in Svizzera, per approntare i preparativi finali dello storico Grande e Santo Concilio della Chiesa ortodossa, ri-programmato per giugno 2016.\nAltri tentativi erano stati fatti in precedenza per organizzare un incontro tra un Papa e un Patriarca russo, ma senza successo. Negli anni 1990 si svolsero negoziati per un possibile incontro tra il patriarca Alessio II di Mosca e papa Giovanni Paolo II. La possibilit\u00e0 di un incontro del patriarca Cirillo (eletto nel 2009), con papa Benedetto XVI fu ipotizzata prima delle dimissioni di Benedetto XVI avvenute nel febbraio 2013: peraltro, nel 2006 papa Benedetto XVI incontr\u00f2 a Roma il futuro patriarca Cirillo, quando questi era ancora presidente del Dipartimento delle relazioni esterne della Chiesa per il Patriarcato di Mosca.\nIncontro a L'Avana.\nDue anni di pianificazione segreta e mesi di trattative dettagliate furono necessarie per organizzare l'incontro tra il Papa e il Patriarca russo. Il Papa era disposto a incontrare il Patriarca, dopo aver detto nel novembre 2014: \"Andr\u00f2 dovunque egli voglia: mi chiami e io verr\u00f2\" Gli accordi dal lato russo-ortodosso furono complicati dagli stretti legami della chiesa russa con il governo della Russia, anche a causa delle e tensioni internazionali relative all'intervento della Russia in Crimea ed Ucraina. Nell'annuncio precedente all'incontro il Patriarcato di Mosca dichiar\u00f2 di aver accettato di \"mettere da parte i disaccordi interni\" al fine di concentrarsi sulla difficile situazione dei cristiani perseguitati. Poich\u00e9 l'incontro doveva avvenire in un luogo neutrale e possibilmente anche lontano dall'Europa, fu scelta l'isola di Cuba, un luogo con grandi significati per entrambe le Chiese. L'incontro, reso possibile dalla coincidenza delle visite pastorali di entrambi i leader nell'America Latina, fu annunciato con una settimana di anticipo il 5 febbraio 2016.\nL'incontro ebbe luogo il 12 febbraio 2016 in una sala VIP dell'Aeroporto Internazionale Jos\u00e9 Mart\u00ed a L'Avana, a Cuba. Il Papa arriv\u00f2 alle ore 14:00 ora locale e i due leader si sono abbracciati e baciati. In seguito ad un colloquio privato di due ore, fu firmata da una dichiarazione comune, preparata in anticipo. Il patriarca Cirillo si trovava a L'Avana in visita ufficiale nell'ambito di un tour nella regione, inclusa una visita in Brasile e Paraguay; papa Francesco arriv\u00f2 all'aeroporto, facendo uno scalo nel suo viaggio verso il Messico.\nFra le personalit\u00e0 presenti in occasione dell'evento vi furono il presidente Ra\u00fal Castro, il cardinale Jaime Lucas Ortega y Alamino (arcivescovo dell'Arcidiocesi cattolica di San Crist\u00f3bal de la Habana) e l'arcivescovo Dionisio Garcia Ibanez (dell'arcidiocesi cattolica di Santiago de Cuba). L'incontro si \u00e8 tenuto in una stanza privata, assistito dai traduttori e dai collaboratori dei due leader, tra cui il cardinale Kurt Koch, presidente del Pontificio consiglio per la promozione dell'unit\u00e0 dei cristiani, e il metropolita Ilarion Alfeev, presidente del Dipartimento delle relazioni ecclesiastiche esterne del Patriarcato di Mosca della Chiesa ortodossa russa.\nAlla fine dell'incontro, c'\u00e8 stato uno scambio di doni: Papa Francesco ha donato al Patriarca un calice e un reliquario del IX secolo di san Cirillo (sepolto a Roma), mentre il patriarca Cirillo ha regalato una copia dell'icona della Vergine di Kazan. Altri regali furono una traduzione spagnola del libro \"Libert\u00e0 e responsabilit\u00e0\" scritto dal Patriarca Cirillo nel 2011 e una traduzione russa dell'enciclica \"Laudato si\" (2015) di papa Francesco.\nContenuto della dichiarazione comune.\nLa dichiarazione comune fu pubblicata dal Vaticano in lingua italiana, russa, inglese, tedesca, francese, spagnola, portoghese e araba La Chiesa ortodossa russa la pubblic\u00f2 in russo, inglese, italiano, francese, spagnolo ed ucraino. Consiste di 30 punti numerati su diversi argomenti.\nIl primo punto della dichiarazione ha ringraziato per questo incontro \"il primo nella storia\" e riferendosi ai capi delle due Chiese come \"fratelli nella fede cristiana\". I punti 2 e 3 descrivono il loro luogo di incontro a Cuba come \"crocevia di Nord e Sud, Est e Ovest \", e hanno espresso gioia per la crescita del cristianesimo in America Latina. I punti 4-6 hanno espresso il loro parere sulla loro tradizione spirituale comune (\" il primo millennio del cristianesimo \") e le loro speranze che il loro incontro \"possa contribuire al ristabilimento di questa unit\u00e0 voluta da Dio\".\nI punti 7-21 affrontano \"le sfide del mondo contemporaneo\". Le questioni sollevate includono la persecuzione dei cristiani nel Medio Oriente e Nordafrica, l'impatto della guerra civile, del caos e della violenza terroristica, l'esodo dei crisitiani dalla Siria e dall'Iraq e la sofferenza vissuta dai fedeli di altre tradizioni religiose. La dichiarazione continua con il riferimento al rinnovamento della fede cristiana in Russia e in Europa orientale e la \"rottura delle catene dell'ateismo militante\", l'aumento di secolarismo, consumismo, ineguaglianza, migranti e rifugiati e il ruolo della cristianit\u00e0 nel processo di integrazione in Europa. I successivi punti sottolineato l'importanza della famiglia, del matrimonio tra uomo e donna, e le loro preoccupazioni in materia di aborto, eutanasia e \"tecnologia di riproduzione biomedica\".\nI punti 22-27 della dichiarazione tornano ad argomenti teologici, toccando e allontanandosi dal principio di uniatismo (sul punto si veda la Dichiarazione di Balamand e le Chiese Cattoliche di rito orientale). La questione dello scisma tra le comunit\u00e0 cattolica e ortodossa in Ucraina \u00e8 stato affrontato nel punto 27 (vedi Chiesa greco-cattolica ucraina). I punti finali esortano cattolici ed ortodossi a \"lavorare insieme fraternamente nel proclamare la Buona Novella della salvezza\" e di \"dare testimonianza comune allo Spirito di verit\u00e0 in questi tempi difficili\". La dichiarazione si conclude con una preghiera alla Vergine Maria.\nAnalisi.\nL'incontro \u00e8 stato descritto dai commentatori come \"storico\" e \"riccamente simbolico\", ed enfatizzato dalla televisione russa come \"incontro del millennio\". Tuttavia, gli analisti hanno affermato che l'incontro \u00e8 stato anche politico, tenendo conto delle rivalit\u00e0 tra i leader ortodossi, delle annose tensioni all'interno dell'ortodossia ucraina e delle ambizioni del presidente russo Vladimir Putin sull'influenza della Russia sulla scena mondiale, motivata con le sue azioni in Siria e in Ucraina. Nel complesso, l'incontro \u00e8 stato \"non previsto a portare un qualsiasi riavvicinamento immediato tra l'Oriente e le Chiese occidentali\".\nIl patriarca Cirillo ha affrontato le critiche sulle sue politiche che hanno portato la Chiesa ortodossa russa pi\u00f9 vicina allo Stato russo. Yury Avvakumov, assistente professore di teologia presso l'Universit\u00e0 di Notre Dame, ha descritto il Patriarcato di Mosca come \"uno strumento di politica internazionale russa [...] e un trasmettitore efficace in tutto il mondo degli interessi politici dei governanti russi\". L'opinione che l'incontro sia stato motivato dalla politica interna ortodossa \u00e8 stata espressa da George Demacopoulos, presidente greco-ortodosso degli studi cristiani ortodossi alla Fordham University di New York: \"Questa non \u00e8 benevolenza. Non \u00e8 un desiderio ritrovato per l'unit\u00e0 cristiana [... ] \u00e8 quasi interamente centrato sulla sua figura (di Cirillo) che cerca di presentarsi come leader dell'ortodossia\".\nOpinioni analoghe sono state espresse da Borys Gudziak (vescovo eparchiale ucraino in Francia, Benelux e Svizzera), che ha dichiarato che \"i due protagonisti di questo dramma sono arrivati ad esso provenendo da differenti eredit\u00e0\", in contrasto l'autorit\u00e0 morale di papa Francesco e dei suoi miliardi di seguaci, con quello del patriarca Kirill e la Chiesa ortodossa russa che \"zoppicando dopo un secolo di persecuzioni \u00e8 ancora alla ricerca della sua voce morale nella societ\u00e0 russa post-sovietica\". Gudziak anche messo in evidenza le tensioni interne nell'Ortodossia, e che una Chiesa ortodossa ucraina indipendente ridurrebbe notevolmente il potere della Chiesa ortodossa russa. Gudziak ha anche sottolineato le tensioni derivanti dall'imminente Consiglio pan-ortodosso nel mese di giugno, il primo che si terr\u00e0 dopo secoli. Oltre a questo, il patriarca Cirillo potrebbe affrontare l'opposizione dei gruppi conservatori dell'ortodossia russa che si oppongono ai legami pi\u00f9 stretti con la Chiesa cattolica romana.\nPer papa Francesco, l'incontro \u00e8 stato un \"successo ecumenico e diplomatico\", avendo ottenuto ci\u00f2 che i suoi predecessori non erano riusciti a fare. Alcuni ritengono che il nuovo approccio di papa Francesco sia di creare le condizioni necessarie per la riunificazione, ritenendo che \"la Russia stia arrivando a capire che la Chiesa cattolica li veda come una chiesa sorella, non come qualcuno separato dalla sola vera Chiesa \". Secondo altri, l'incontro ha aumentato la reputazione di Francesco, ora visto come \"statista responsabile che valorizza il dialogo, la costruzione di ponti e il riavvicinamento quasi ad ogni costo\". Quando gli \u00e8 stato chiesto circa la possibilit\u00e0 di essere il primo Papa a visitare la Russia e la Cina, il Papa ha indicato il suo cuore dicendo: \"La Cina e la Russia, le ho qui. Preghiamo\".\nSecondo l\"'Economist\", \"l'incontro del Papa con il suo omologo russo ha tirato Francesco in fondo alla geopolitica, e lo ha portato a condonare la politica estera della Russia e a criticare l'Occidente con modi che hanno fatto infuriare alcuni dei sostenitori della Chiesa cattolica\"; \u00e8 stato osservato che Sviatoslav Shevchuk, l'arcivescovo maggiore della Chiesa greco-cattolica ucraina, insieme ai suoi membri di chiesa, si siano sentiti \"traditi dal Vaticano\" relativamente alla dichiarazione riguardante l'Ucraina."}
{"id": "5832330", "revid": "106908", "url": "https://it.wikipedia.org/wiki?curid=5832330", "title": "Wish You Were Mine", "text": "Wish You Were Mine \u00e8 un singolo del DJ britannico Philip George, pubblicato nel 2014.\nIl brano contiene due samples tratti da \"My Cherie Amour\" di Stevie Wonder e da \"Show Me Love\" di Robin S."}
{"id": "5832333", "revid": "287204", "url": "https://it.wikipedia.org/wiki?curid=5832333", "title": "Central Hockey League 1969-1970", "text": "La stagione 1969-1970 \u00e8 stata la 7\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sette formazioni e al termine dei playoff gli Omaha Knights conquistarono la loro seconda Adams Cup.\nSquadre partecipanti.\nRispetto alla stagione precedente i Memphis South Stars divennero gli Iowa Stars, mentre gli Amarillo Wranglers e gli Houston Apollos sospesero le attivit\u00e0.\nStagione regolare.\nLegenda:\nNote:"}
{"id": "5832336", "revid": "486946", "url": "https://it.wikipedia.org/wiki?curid=5832336", "title": "Chongqing Lifan Football Club", "text": ""}
{"id": "5832338", "revid": "436907", "url": "https://it.wikipedia.org/wiki?curid=5832338", "title": "Mannequin Eyes", "text": "Mannequin Eyes \u00e8 un singolo del gruppo musicale statunitense Julien-K, pubblicato il 16 febbraio 2016 come unico estratto dal quarto album in studio \".\nPubblicazione.\nCome quanto accaduto con il terzo album in studio del gruppo, \", anche la promozione di \"Mannequin Eyes\" \u00e8 stata frutto di un finanziamento collettivo lanciato dai Julien-K attraverso Indiegogo.\nVideo musicale.\nIl videoclip, diretto e concepito da Amir Derakh, Ryan Shuck e Bobby Hewitt, \u00e8 stato pubblicato il 15 marzo 2016."}
{"id": "5832348", "revid": "1632387", "url": "https://it.wikipedia.org/wiki?curid=5832348", "title": "Extraction from Mortality", "text": "Extraction from Mortality \u00e8 il primo album in studio del gruppo thrash metal statunitense Believer, pubblicato nel 1989."}
{"id": "5832349", "revid": "965985", "url": "https://it.wikipedia.org/wiki?curid=5832349", "title": "Extractions from Mortality", "text": ""}
{"id": "5832350", "revid": "729019", "url": "https://it.wikipedia.org/wiki?curid=5832350", "title": "Super Formula 2016", "text": "La stagione 2016 della Super Formula \u00e8 stata la quarantaquattresima edizione del pi\u00f9 importante campionato giapponese per vetture a ruote scoperte, la quarta con la denominazione di \"Super Formula\". La serie \u00e8 iniziata il 24 aprile ed \u00e8 terminata il 30 ottobre, dopo 7 \"weekend\" di gara, per un totale di nove corse. Il campionato \u00e8 stato vinto dal pilota nipponico Yuji Kunimoto, mentre il titolo tra le scuderie \u00e8 stato vinto dalla P.mu/cerumo\u30fbINGING.\nLa pre-stagione.\nCalendario.\nLa versione definitiva del calendario \u00e8 stata resa nota a dicembre 2015. Una gara prevista ad Autopolis l'11 settembre, \u00e8 stata cancellata il 29 maggio, a seguito dei danni causati dal terremoto di Kunamoto. Il 15 luglio \u00e8 stata decisa l'introduzione di una doppia gara, da tenersi sul tracciato di Okayama.\nTest.\nLa prima sessione di test \u00e8 tenuta sul Circuito di Suzuka, tra il 14 e 15 marzo; la seconda sul Circuito di Okayama, tra il 31 marzo e il 1\u00ba aprile.\nModifiche al regolamento.\nLa serie sostituisce, quale fornitrice delle gomme, la Bridgestone con la Yokohama.\nRisultati e classifiche.\nClassifica piloti.\nI punti sono assegnati secondo lo schema seguente:"}
{"id": "5832351", "revid": "367445", "url": "https://it.wikipedia.org/wiki?curid=5832351", "title": "Accademie e istituti di cultura in Italia", "text": "Questa voce \u00e8 un elenco delle accademie e degli istituti di cultura di lingua italiana, tuttora attivi o esistiti in passato.\nAccademia storico culturale italiana (2021). Data di creazione "}
{"id": "5832353", "revid": "1632387", "url": "https://it.wikipedia.org/wiki?curid=5832353", "title": "Sanity Obscure", "text": "Sanity Obscure \u00e8 il secondo album in studio del gruppo thrash metal statunitense Believer, pubblicato nel 1990."}
{"id": "5832357", "revid": "1149807", "url": "https://it.wikipedia.org/wiki?curid=5832357", "title": "Gli orsetti volanti", "text": "Gli orsetti volanti (\"The Little Flying Bears\") \u00e8 una serie televisiva d'animazione del 1990 prodotta da Cin\u00e9-Groupe e Zagreb Film. La serie animata \u00e8 una co-produzione tra Canada e Jugoslavia.\nTrama.\nLa serie si concentra su una rara specie di orsetti dotati di ali che vivono nella foresta magica in una comunit\u00e0 cooperativa utopica. Insieme ai loro amici, gli orsetti volanti si sono assunti il compito di difendere la loro foresta dall'inquinamento. Tuttavia, questo compito \u00e8 molto spesso reso difficile a causa di due donnole, Skulk e Sammy, che cercano di inquinare la foresta magica, aiutati dal serpente Slink. I tre tentano sempre di disturbare l'armonia della foresta in ogni modo ma i loro piani vengono sempre mandati in fumo dagli orsetti. Gli orsetti sono sempre attenti ai consigli di Plato, un vecchio orso (l'unico non in grado di volare, poich\u00e9 \u00e8 troppo vecchio) e del suo amico gufo Ozzy."}
{"id": "5832361", "revid": "767487", "url": "https://it.wikipedia.org/wiki?curid=5832361", "title": "Lost in Forever", "text": "Lost in Frever \u00e8 il secondo album in studio del gruppo symphonic metal tedesco Beyond the Black, pubblicato il 12 febbraio 2016 dall'etichetta Airforce1 Records."}
{"id": "5832362", "revid": "1776051", "url": "https://it.wikipedia.org/wiki?curid=5832362", "title": "Dimensions (Believer)", "text": "Dimensions \u00e8 il terzo album in studio del gruppo progressive thrash metal statunitense Believer, pubblicato nel 1993."}
{"id": "5832364", "revid": "1941276", "url": "https://it.wikipedia.org/wiki?curid=5832364", "title": "Love Like This (The Summer Set)", "text": "Love Like This \u00e8 l'album in studio di debutto del gruppo musicale statunitense The Summer Set. Pubblicato il 13 ottobre 2009, l'album \u00e8 stato lanciato durante il tour della band con Cartel, This Providence e The Bigger Lights.\n\u00c8 stato ripubblicato il 6 luglio 2010, con il CD bonus \"Love Like Swift\", contenente cinque cover di canzoni di Taylor Swift, disponibile solamente alla Wal-Mart.\nL'11 aprile 2011, l'etichetta indipendente LAB Records ha pubblicato \"Love Like This\" per il mercato europeo. Oltre alle undici tracce della versione standard, \u00e8 stata aggiunta una versione acustica di \"Chelsea\" registrata agli Hurley Studios, le cinque cover di Taylor Swift eseguite al The Hoodwink New Jersey festival dall'album del 2010 e un'altra cover di Taylor Swift, \"Fifteen\", bonus track pubblicata solo su iTunes. Tuttavia, in questa versione le tracce 1-11 sono masterizzate da una fonte scadente, per cui la qualit\u00e0 dell'audio \u00e8 significativamente inferiore all'originale pubblicazione statunitense.\nTracce.\nTutti i testi scritti da B. Dales, J. Gomez, J. Montgomery, S. Gomez, J. Bowen, eccetto dove indicato."}
{"id": "5832365", "revid": "240277", "url": "https://it.wikipedia.org/wiki?curid=5832365", "title": "Mercato delle Erbe (Bologna)", "text": "Il Mercato delle Erbe \u00e8 un mercato ortofrutticolo nel centro storico di Bologna, costruito agli inizi del XX secolo.\nStoria.\nL'edificio fu progettato da Arturo Carpi nel 1910, per ospitare le \"treccole\", le bancarelle dei commercianti ambulanti che erano state allontanate da Piazza Maggiore. L'edificio fu gravemente danneggiato dai bombardamenti della seconda guerra mondiale e fu riaperto dopo gravosi lavori di ristrutturazione solo nel 1949.\nNel tempo la conformazione dell'isolato e dell'intero quartiere \u00e8 profondamente cambiata, in particolare nel secondo dopoguerra, con la costruzione di numerosi edifici su cui il mercato ora si appoggia. Scomparsa l'iniziale apertura principale sulla \"Piazzetta San Gervasio\" (in cui si trovava la Statua di Ugo Bassi, ora ricollocata nella omonima via) ora il mercato si appoggia su edifici risalenti agli anni 50 e 60 del XX secolo.\nL'interno presenta una pianta a croce greca ed una copertura costruita in ferro e vetro.\nDal 2014, dopo la ristrutturazione di alcune aree del mercato, sono attivi all'interno della struttura anche ristoranti, bar, pizzerie, friggitorie e paninoteche."}
{"id": "5832366", "revid": "1776051", "url": "https://it.wikipedia.org/wiki?curid=5832366", "title": "Gabriel (Believer)", "text": "Gabriel \u00e8 il quarto album in studio del gruppo progressive thrash metal statunitense Believer, pubblicato nel 2009.\nTracce.\nBonus track iTunes"}
{"id": "5832368", "revid": "599013", "url": "https://it.wikipedia.org/wiki?curid=5832368", "title": "Viktorija Dem\u010denko", "text": "\u00c8 figlia di Al'bert, ex slittinista medagliato olimpico nonch\u00e9 attuale capo allenatore della squadra nazionale russa.\nBiografia.\nHa iniziato a gareggiare per la nazionale russa distinguendosi nelle varie categorie giovanili dove pu\u00f2 vantare due medaglie d'argento vinte ai mondiali juniores: una nel singolo e una nella gara a squadre entrambe ottenute a Lillehammer 2015. Nelle rassegne continentali di categoria ha vinto quattro medaglie: un oro nella gara a squadre ad Oberhof 2015, due argenti nel singolo sia nella stessa edizione 2015 sia a Sigulda 2014 dove ottenne anche il bronzo nella competizione a squadre. Ha partecipato anche ai Giochi olimpici giovanili di classificandosi quarta a squadre e ventesima nella gara individuale.\nA livello assoluto ha esordito in Coppa del Mondo nell'ultima gara della stagione 2012/13, ha conquistato il primo podio il 6 febbraio 2016 a So\u010di giungendo seconda nel singolo e la prima vittoria il 24 febbraio 2019 nel singolo sprint nella stessa localit\u00e0 russa. In classifica generale come miglior risultato si \u00e8 piazzata al terzo posto nella specialit\u00e0 del singolo nel 2019/20, alle spalle della tedesca Julia Taubitz e della connazionale Tat'jana Ivanova.\nHa preso parte a cinque edizioni dei campionati mondiali conquistando in totale una medaglia di bronzo. Nel dettaglio i suoi risultati nelle prove iridate sono stati, nel singolo: decima a Sch\u00f6nau am K\u00f6nigssee 2016, tredicesima a Igls 2017, tredicesima a Winterberg 2019, medaglia di bronzo a So\u010di 2020 e gara non conclusa a Sch\u00f6nau am K\u00f6nigssee 2021; nel singolo sprint: quinta a So\u010di 2020 e quinta a Sch\u00f6nau am K\u00f6nigssee 2021. Nell'edizione di Sch\u00f6nau am K\u00f6nigssee 2016 aveva inoltre vinto il bronzo nella speciale classifica riservata alle atlete under 23, riconfermata poi anche nell'edizione di Igls 2017.\nNelle competizioni continentali vanta due medaglie di bronzo, vinte nel singolo a Lillehammer 2020 e a Sigulda 2021."}
{"id": "5832372", "revid": "1776051", "url": "https://it.wikipedia.org/wiki?curid=5832372", "title": "Transhuman", "text": "Transhuman \u00e8 il quinto album in studio del gruppo metal statunitense Believer, pubblicato nel 2011."}
{"id": "5832374", "revid": "287204", "url": "https://it.wikipedia.org/wiki?curid=5832374", "title": "Cl\u00e1sica de Almer\u00eda 2016", "text": "La Cl\u00e1sica de Almer\u00eda 2016, trentunesima edizione della corsa e valida come evento dell'UCI Europe Tour 2016 categoria 1.1, si \u00e8 svolta il 14 febbraio 2016 nella provincia di Almer\u00eda, in Spagna, su un percorso di 21\u00a0km, ridotto rispetto al percorso iniziale di 184\u00a0km a causa del forte vento.\n\u00c8 stata vinta dall'australiano Leigh Howard, al traguardo con il tempo di 28'29\".\nSono stati 76 i ciclisti a portare a termine la gara, su un totale di 111 ciclisti alla partenza.\nPercorso.\nLa corsa dopo la partenza da Almer\u00eda si sposta verso la localit\u00e0 di Las Norias per poi dirigersi al primo GPM di giornata, l'Alto de los Atajuelillos. Dopo questa breve salita la corsa torna in pianura fino alla fase centrale di gara in cui ci sono alcune piccole salite valide come GPM. L'ultima asperit\u00e0 \u00e8 quella di Alto de Cuesta de Almerimar posta per\u00f2 a 32 chilometri dalla conclusione permettendo cos\u00ec eventualmente ai velocisti che perdono contatto di poter rientrare. Dopo il GPM la strada \u00e8 infatti completamente pianeggiante con il gruppo che passer\u00e0 sulla linea del traguardo per due volte prima di quello decisivo che assegner\u00e0 la vittoria.\nIl forte vento ha costretto gli organizzatori a ridurre in maniera considerevole la corsa spagnola. Dai 184\u00a0km iniziali la Cl\u00e1sica de Almer\u00eda 2016 si \u00e8 trasformata in una passerella di sei giri del circuito di Roquetas per un totale di 21\u00a0km."}
{"id": "5832384", "revid": "768068", "url": "https://it.wikipedia.org/wiki?curid=5832384", "title": "Hypnos (racconto)", "text": "Hypnos (id.) \u00e8 un racconto breve di H. P. Lovecraft scritto nel maggio del 1922. La rivista \"National Amateur\" lo pubblic\u00f2 nel maggio del 1923; in seguito \"Hypnos\" apparve sulle pagine di \"Weird Tales\" (pi\u00f9 precisamente nei numeri di maggio, giugno e luglio del 1924).\nHypnos \u00e8 uno dei cosiddetti \"racconti di sogno\", come \"La stella polare\" e \"Oltre il muro del sonno\". In una lettera dell'8 febbraio 1922 all'amico Frank Belknap Long (cio\u00e8 un paio di mesi prima della stesura di \"Hypnos\") Lovecraft scrisse di come gli risultasse molto pi\u00f9 facile comporre un racconto fantastico affidandosi alle vive impressioni di un sogno recente piuttosto che mettendosi seduto alla scrivania in cerca di ispirazione.\nTrama.\nIl protagonista del racconto \u00e8 uno scultore che, divenuto amico di un uomo incontrato per caso, inizia con lui a far uso di potenti droghe per spingersi ad esplorare le regioni estreme della dimensione onirica."}
{"id": "5832406", "revid": "110157", "url": "https://it.wikipedia.org/wiki?curid=5832406", "title": "Chiesa di San Michele (Vienna)", "text": "La chiesa di San Michele (\"Michaelerkirche\", in lingua tedesca) \u00e8 una chiesa parrocchiale cattolica sulla \"Michaelerplatz\", nel 1\u00ba distretto di Vienna, nel centro della citt\u00e0. Fu eretta tra il 1219 e il 1221 dal duca Leopoldo VI di Babenberg e nel XIII secolo fu una delle tre parrocchie di Vienna, insieme alla cattedrale di Santo Stefano e alla chiesa abbaziale di Nostra Signora degli Scozzesi (\"Schottenstift\") ed \u00e8 quindi una delle chiesa pi\u00f9 antiche di Vienna.\nLa chiesa di San Michele \u00e8 una dei pochi edifici in stile romanico della citt\u00e0 di Vienna; alcuni elementi barocchi e neoclassici vennero tuttavia successivamente aggiunti. La chiesa \u00e8 dedicata all'Arcangelo Michele e dal 1923 \u00e8 officiata dai padri salvatoriani.\nLa chiesa \u00e8 famosa soprattutto per la sua cripta, nella quale, grazie alle particolari condizioni climatiche, le salme non si decompongono ma mummificano.\nStoria.\nLa chiesa nel medioevo.\nDove ora sorge la chiesa di San Michele non risultano tracce di chiese precedenti. Tuttavia si presume che nell'XI secolo ci fosse gi\u00e0 un edificio religioso (secondo Oettinger e Alois Kieslinger). La parte muraria dell'attuale chiesa risale circa ai tempi del paganesimo. Grazie agli scavi eseguiti intorno alla chiesa, furono rinvenuti i resti di una villa romana del II secolo d.C. L'attuale edificio religioso, risalente al 1220, fu danneggiato da incendi verificatisi negli anni 1275, 1319 e 1327.\nLa parrocchia fu fondata nel 1221, secondo uno dei tanti documenti antichi, da Leopoldo VI di Bamberga. Questo documento risult\u00f2 per\u00f2 un falso del XIV secolo, come si \u00e8 saputo nel frattempo. Lo stile originale della chiesa era tardo-romanico con elemento proto gotici.\nLa prima citazione storica scritta sulla chiesa risale al 1267, da parte di un parroco di nome Gerhard von Siebenb\u00fcrgen. Egli cita la chiesa di San Michele come chiesa filiale di Santo Stefano.\nOriginariamente essa non era gestita da alcun ordine religioso ma era semplicemente una chiesa cittadina, affidata alle cure di un prete secolare.\nA lungo fu, accanto alla Chiesa di Sant'Agostino, la seconda chiesa di corte gli imperatori asburgici.\nInizialmente fu eretta a tre navate in stile tardo-romanico. La sua costruzione ebbe luogo insieme all'ampliamento della cinta muraria cittadina, cio\u00e8 verso il 1200, nel 2\u00ba quartiere della Vienna del XIII secolo. Nella navata centrale della chiesa si trovano molti elementi stilistici, che confermano l'origine della costruzione della chiesa a quei tempi.\nLo indicano le colonne in parte tardo-romaniche, con sopra i relativi capitelli incrociati a motivi di foglie di vite, che vengono datati intorno al 1220. A questi seguono colonne con capitelli a calice e colonne di data ancor posteriore con capitelli a foglie.\nUna particolarit\u00e0 era il primo coro, che allora venne costruito in laterizio e che fu sostituito con quello esistente attualmente nel XV secolo.\nNella seconda met\u00e0 del XIII secolo fu costruita l'aula, che conserva ancor oggi la sua forma. La datazione viene confermata dalla volta della navata centrale, che fu eretta dopo l'incendio della citt\u00e0 del 1276.\nNel 1350 fu eretta la cappella della crociera a sinistra del coro, che fu allungato nel 1416 per disposizione del duca Alberto V d'Asburgo. Nell'essenziale i cori furono ricostruiti dopo un altro incendio della citt\u00e0, avvenuto nel 1327, e successivamente vennero compiute alcune modifiche.\nRistrutturazioni del XV e XVI secolo.\nAlla fine del XV secolo le piccole nicchie delle finestre furono sostituite da grandi finestre in stile gotico. Dal 1525 esiste ancor oggi una campana ripristinata, che \u00e8 sopravvissuta alla guerra.\nEssa venne fusa dal fonditore di campane Laszlo Raczko. Essa, come anche la torre campanaria, fu danneggiata da numerosi terremoti e dopo il terremoto del 1590 (con epicentro a Neulengbach) fu messa in salvo dalla distruzione della corona della torre campanaria. \nCome quasi tutte le chiese di quei tempi anche la chiesa di San Michele aveva il suo cimitero, che fu chiuso nel 1508 sotto l'imperatore Massimiliano I. Tuttavia fino al XVIII secolo all'interno della chiesa furono poste nuove lapidi.\nLa prima cripta fu fatta erigere con certezza dalla famiglia Herberstein nel 1560. Mentre la cripta era esclusivamente riservata ai ricchi, i meno benestanti ed i poveri venivano inumati in un cimitero generale situato nell'attuale 7\u00ba distretto.\nIl periodo dei barnabiti (1626\u20131923).\nNel 1626, in piena guerra dei Trent'Anni, la chiesa fu affidata all'ordine dei barnabiti. Sotto i barnabiti ebbero luogo numerose ristrutturazioni.\nAmpie parti della chiesa furono prima rese barocche e successivamente adattate al classicismo (come, ad esempio, l'altar maggiore). L'avancorpo del portale fu costruito nel 1724 da Lorenzo Mattielli e rappresenta un angelo caduto. L'odierna facciata occidentale in stile neoclassico fu costruita nel 1792 su progetto dell'architetto Ernest Koch e l'altare maggiore barocco nel 1782 su progetto di Jean Baptiste d'Avrange mentre i lavori di scalpellinatura furono eseguiti da Stefan Gabriel Steinb\u00f6ck; il monumentale rilievo in alabastro sulla parete posteriore, rappresentante un angelo caduto, \u00e8 opera di Karl Georg Merville.\nDal 1660 i barnabiti aggiunsero un cimitero proprio nella zona dell'attuale 6\u00ba distretto, nel quale i poveri e qualche benestante poterono trovare sepoltura. I barnabiti non portarono con s\u00e9 solo il barocco ma essi curarono anche le catacombe. I cumuli di ossa risalgono ai tempi dei barnabiti. Quando nel 1920 i barnabiti lasciarono Vienna, l'ufficio della chiesa venne affidato ai salvatoriani. \nIl periodo dei salvatoriani (dal 1923).\nDopo che i barnabiti avevano lasciato la parrocchia, il 1\u00ba gennaio 1926 essa divenne vacante e suddivisa fra quelle vicine. La parrocchia fu ricostituita nel 1939 e nel 1979 incorpor\u00f2 parte di quella vacante di San Pietro.\nI salvatoriani si occuparono fin dall'inizio della chiesa ricca di storia. Dopo secoli di cambiamenti e ristrutturazioni ora la chiesa divenne, principalmente attraverso elemosine e gli interventi della citt\u00e0 di Vienna e della protezione statale dei monumenti, manutenuta e rinnovata.\nProvvisoriamente l'attenzione fu volta alle catacombe, nelle quali le plurisecolari bare minacciavano di rovinarsi a causa dei parassiti (coleotteri) e del clima umido. L'elevata umidit\u00e0 metteva soprattutto a dura prova le mummie.\nPer questo motivo venne installato nella cripta un impianto di condizionamento, che abbass\u00f2 lentamente temperatura e umidit\u00e0. L'obiettivo fu quello di raggiungere un'umidit\u00e0 relativa del 60\u201365\u00a0% e una temperatura di 10\u00a0\u00b0C, cosicch\u00e9 n\u00e9 i coleotteri n\u00e9 altri parassiti potessero recare ulteriori danni.\nParticolarit\u00e0 e attrattive nella chiesa di San Michele.\nL'arco di trionfo tra il transetto e lo spazio del coro risale al XIV secolo (in parte ristrutturato), nel quale \u00e8 rappresentato Armageddon con Ges\u00f9 Cristo e i suoi apostoli. L'altar maggiore fu costruito nel 1782 su progetto di Jean Baptiste d'Avrange.\nLa cappella della Croce (gi\u00e0 Cappella di San Nicola), una cappella laterale sulla destra del coro, si \u00e8 conservata intatta dal 1350 e un'altra cappella eretta verso il 1630 come cappella funeraria per il conte Cavriani, erano originariamente gotiche e successivamente furono trasformate in stile barocco.\nRequiem di Mozart.\nIn occasione delle esequie per Wolfgang Amadeus Mozart il 10 dicembre 1791 vennero eseguite per la prima volta parti del suo \"Requiem\", verosimilmente il primo o i primi movimenti, poich\u00e9 allora solo questi Mozart aveva completato. Questo ufficio funebre fu organizzato da Emanuel Schikaneder e gli cost\u00f2 26 fiorini e 35 \"kreuzer\" (a valori odierni, tra i 15.000 e i 20.000 \u20ac; per valutare, una bella bara costava allora 3 fiorini in legno tenero, e 17 fiorini in legno di noce).\nOrgano.\nL'organo della chiesa di san Michele fu fabbricato nel 1714 da Johann David Sieber. Lo strumento si trova in due identiche sedi, una sulla parete nord e una su quella sud. Lo spazio libero tra le due lascia intravedere la finestra occidentale.\nLo strumento sub\u00ec numerose ristrutturazioni gi\u00e0 nel 1742 e poi nel corso dei secoli XIX e XX. Durante la prima guerra mondiale le canne anteriori dovettero essere rimosse per motivi di protezione. Nel 1986 l'organo fu infine riportato dal fabbricante di organi J\u00fcrgen Ahrend allo stato originale del 1714.\nL'organo ha 40 registri su tre tastiere e pedaliere con trasmissione meccanica. Si sono conservati 32 dei registri originali.\nLa cripta.\nLa cripta della chiesa di san Michele si trova direttamente sotto la chiesa e d\u00e0 persino in parte verso l'alto.\nIn essa sono inumate circa 4000 persone. Nella cripta venivano inumate esclusivamente ricchi borghesi e nobili. Per i meno abbienti vi era prima il cimitero accanto alla chiesa (prima citazione documentata 1310) e successivamente i cimiteri fuori della cinta muraria della citt\u00e0\nLa cripta, nella sua attuale forma, si form\u00f2 dal 1560 al 1731 e fu utilizzata fino al 1784. Le catacombe furono chiuse per effetto della riforma giuseppina e sostituite da cimiteri posti al di fuori della cinta muraria della citt\u00e0. Nelle catacombe i nobili e i borghesi potevano acquistare una propria cripta, nella quale seppellire in esclusiva i famigliari e parenti. Queste tombe di famiglia erano piuttosto care e con quel denaro si provvedeva al mantenimento delle cripte stesse.\n\u00c8 provato che le inumazioni all'interno della chiesa avvenivano fin dal 1350. Per ammassare le ossa nella cripta e conservarle, venivano impiegati alcuni sacrestani.\nNella chiesa di san Michele le cripte dei nobili erano accessibili su lastre di marmo nel pavimento della chiesa. Le lastre mostravano l'arma della dinastia, il cui ingresso alla cripta rappresentavano. Cos\u00ec anche nel corso delle sepolture le bare venivano immesse nelle cripte, invece che da una porta laterale, com'era d'uso in altre parti.\nPietro Metastasio, librettista (il suo libretto \"Il sogno di Scipione\" fu utilizzato da Mozart) e poeta alla corte di Carlo VI d'Asburgo e di Maria Teresa d'Austria, \u00e8 il pi\u00f9 famoso tra coloro che sono sepolti nella cripta di san Michele."}
{"id": "5832408", "revid": "1987129", "url": "https://it.wikipedia.org/wiki?curid=5832408", "title": "La Versa", "text": "\"La Versa\" S.p.A. (conosciuta anche come \"La Versa\" - Viticoltori dal 1905 S.p.A.) \u00e8 un'azienda vinicola italiana specializzata nella produzione di vini e spumanti.\nL'azienda ha sede a Santa Maria della Versa, nel cuore dell'Oltrep\u00f2 Pavese, in provincia di Pavia.\nStoria.\nViene fondata con il nome di \"Cantina Sociale di Santa Maria della Versa\" il 21 maggio 1905 da Gustavo Cesare Faravelli e altri 22 soci. Nel 1907 viene avviata la produzione di spumanti naturali e nel 1930 viene incominciata la produzione di spumanti metodo classico. Nel 1935 vengono degorgiate e commercializzate le prime bottiglie di \"Gran Spumante La Versa\", il quale diventa il primo spumante metodo classico millesimato d'Italia. In pochi anni la produzione arriva ad un regime di 40.000 di media.\nNel 1950 la societ\u00e0 cooperativa viene trasformata in \"Cantina Sociale di Santa Maria della Versa S.p.A.\" Nel 1975 \"La Versa\" \u00e8 tra le sei aziende fondatrici dell'Istituto Italiano Spumante Classico, che si occuper\u00e0 della tutela dello spumante di qualit\u00e0 e il presidente Antonio Giuseppe Denari ne assume la presidenza.\nDopo pi\u00f9 di un secolo di attivit\u00e0, il 21 luglio 2016 Il Tribunale di Pavia ha dichiarato il Fallimento della societ\u00e0 \"La Versa Viticoltori dal 1905 S.p.A.\".\nIn data 20 febbraio 2017 \u00e8 stata acquisita, attraverso un'asta telematica indetta dal curatore fallimentare, da una nuova societ\u00e0, \"Valle della Versa S.r.l.\", costituita da \"Cavit Soc. Coop.\" (30%), gi\u00e0 leader nella produzione di vini in Trentino, e \"Terre d'Oltrep\u00f2 Soc. Coop.a.p.a\" (70%), societ\u00e0 attiva da numerosi anni nel territorio dell'Oltrep\u00f2 nel settore enologico.\nA fine novembre 2019 \"Cavit Soc. Coop.\" ha ceduto le quote di partecipazione di \"Valle della Versa S.r.l.\" al socio di maggioranza \"Terre d'Oltrep\u00f2 Soc. Coop.a.p.a\" lasciando cos\u00ec il controllo della Societ\u00e0 interamente alla Cooperativa con sede a Casteggio (PV).\nIl 10 febbraio 2020 viene approvata dall'Assemblea straordinaria dei Soci di \"Terre d'Oltrep\u00f2 Soc. Coop.a.p.a\" la fusione tra quest'ultima e \"Valle della Versa S.r.l.\".\nPremi e riconoscimenti.\nViene insignita del \"Grand Prix\" all'Esposizione Internazionale di Parigi del 1937.\nSponsorizzazioni.\nNel 1995 l'azienda ha sponsorizzato il Gran Premio d'Italia 1995. Dal 1997 al 2000 \u00e8 stata sponsor ufficiale del Giro d'Italia.\nNel settore calcistico, \u00e8 stata prima partner tecnico e poi fornitore ufficiale della Juventus Football Club nel triennio 2001/2002, 2002/2003 e 2003/2004\n\u00c8 stata sponsor principale del Pavia Calcio militante in Lega Pro.\nPer la stagione 2015\\2016 \u00e8 partner ufficiale delle Zebre Rugby."}
{"id": "5832410", "revid": "15756", "url": "https://it.wikipedia.org/wiki?curid=5832410", "title": "Lista di opere liriche", "text": "Questa lista di opere liriche \u00e8 un elenco non esaustivo e di rapida consultazione di opere storicamente significative, che comprende le opere presenti in almeno cinque delle nove autorevoli liste di opere elencate nella Bibliografia. Include lavori che vengono rappresentati regolarmente al giorno d'oggi a partire da Monteverdi, Cavalli e Purcell del diciassettesimo secolo fino alle opere del tardo ventesimo secolo di Messiaen, Berio, Glass, Adams, Birtwistle e Weir. La breve nota d'accompagno offre una sintetica spiegazione della rilevanza storica di ogni titolo elencato. Per un'introduzione alla storia dell'opera lirica, vedi Opera. L'ordine dell'elenco \u00e8 per anno di prima rappresentazione o, se questa avvenne molto tempo dopo la morte del compositore, per data approssimativa di composizione.\nPrime opere.\nQueste opere non rientrano nella lista sovrastante di opere di rilevanza musicale, ma rappresentano comunque pietre miliari dal punto di vista storico."}
{"id": "5832412", "revid": "767487", "url": "https://it.wikipedia.org/wiki?curid=5832412", "title": "Archie Bell &amp; the Drells", "text": "Archie Bell &amp; the Drells sono stati un gruppo R&amp;B vocale statunitense attivo dal 1966 al 1980.\nTra i singoli di successo del gruppo vi sono \"Tighten Up\", \"I Can't Stop Dancing\" (1968), \"There's Gonna Be a Showdown\", \"Girl You're Too Young\" (1969), \"Here I Go Again\" (1972), \"Soul City Walk\" (1975), \"Let's Groove\", \"Everybody Have a Good Time\" (1977) e \"Don't Let Love Get You Down\" (1976)."}
{"id": "5832414", "revid": "287204", "url": "https://it.wikipedia.org/wiki?curid=5832414", "title": "Central Hockey League 1970-1971", "text": "La stagione 1970-1971 \u00e8 stata la 8\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sette formazioni e al termine dei playoff gli Omaha Knights conquistarono la loro terza Adams Cup.\nSquadre partecipanti.\nRispetto alla stagione precedente si sciolsero gli Iowa Stars mentre ritornarono in attivit\u00e0 gli Amarillo Wranglers.\nStagione regolare.\nLegenda:\nNote:"}
{"id": "5832420", "revid": "1494169", "url": "https://it.wikipedia.org/wiki?curid=5832420", "title": "Chris Bell", "text": ""}
{"id": "5832421", "revid": "287204", "url": "https://it.wikipedia.org/wiki?curid=5832421", "title": "La regina irriverente", "text": "La regina irriverente \u00e8 un romanzo di Carla Maria Russo pubblicato nel 2012 da PIEMME.\nNarra le vicende della giovanissima Eleonora d'Aquitania costretta a sposare a sedici anni il figlio del re di Francia.\nTrama.\nAli\u00e9nore ha quindici anni e, all'improvvisa morte del padre, eredita la corona di uno dei territori pi\u00f9 ricchi d'Europa: il ducato d'Aquitania. \u00c8 cresciuta alla scuola del nonno, il potentissimo Guglielmo il Trovatore, famoso per le stravaganze, gli eccessi e l'immoralit\u00e0 dei comportamenti, dal quale ha ereditato molti tratti, come la grande bellezza ma anche la spregiudicatezza e la sensualit\u00e0. Come suo nonno, Alienore \u00e8 colta, intelligente, determinata, ama la vita e sa goderne i piaceri. Ma, per imposizione del padre, \u00e8 costretta a sposare Luigi, secondogenito del re di Francia, che ha diciassette anni, \u00e8 cresciuto in convento, sotto le cure assidue di Sugero, abate di Saint Denis ed \u00e8 animato da una religiosit\u00e0 profonda, quasi ossessiva. Mai coppia fu peggio assortita, almeno all'apparenza. \"La regina irriverente\" \u00e8 la storia del loro matrimonio, tempestoso, sorprendente e animato da continui colpi di scena."}
{"id": "5832422", "revid": "180559", "url": "https://it.wikipedia.org/wiki?curid=5832422", "title": "J\u00e9r\u00f4me Clementz", "text": "Biografia.\nJ\u00e9r\u00f4me Clementz inizia le competizioni sportive all'et\u00e0 di 11 anni praticando lo sci nordico. Scopre la mountain bike durante la preparazione atletica del Biathlon durante l'estate. Comincia cos\u00ec a praticare tutte le discipline ufficiali della mountain bike (cross-country, enduro e trial) e partecipa al Trofeo Nazionale (francese) dei giovani discesisti nel 1996.\nNei 6 anni successivi alterna la pratica del Biathlon e del Ciclismo. Nel 2002 entra a far parte della squadra francese e partecipa ai campionati del mondo juniores di discesa a Kaprun, terminando la competizione in decima posizione.\nPartecipa nel 2003 alla sua prima M\u00e9gavalanche dell'Alpe d'Huez, una discesa marathon di 25 km. Inizio cos\u00ec il suo interesse per questa disciplina emergente: l'Enduro. Ha vinto questa competizione nel 2005 e nello stesso anno ha terminato secondo in classifica generale nella Coppa d'Europa marathon e alla Mountain Of Hell.\nNel 2006 entra a far parte del team MBK-Sun Valley specializzato nelle gare di Enduro.\nNel 2008 ha l'opportunit\u00e0 di diventare rider professionista grazie ad una partnership con la fabbrica di biciclette Cannondale.\nNel 2009 crea l'Elsass Enduro Tour che comprende 4 corse di enduro, la competizione \u00e8 stata poi ribattezzata la Blue Grass Enduro Tour nel 2012 gestita dalla sua societ\u00e0: Loizo Rider Productions.\nDal 2007 al 2012 Jerome vince le Enduro Series in Francia, la M\u00e9gavalanche dell'Alpe d'Huez, La Mountain of Hell a 2 Alpes, la Red Bull Trailfox in Svizzera, La Tranprovence e ancora la Red Bull exodus a Crankworx in Canada.\nNel 2013 partecipa alla prima edizione del campionato dell'Enduro World Series, un campionato di livello internazionale che raggruppa una moltitudine di circuiti gi\u00e0 stabiliti in Francia, Italia e Canada.\nNello stesso anno partecipa ad una serie di video girati da J\u00e9r\u00e9mie Reuiller, intitolati 12 mesi 12 storie.\nNel 2014 si dedica ad un nuovo progetto Video: una serie intitolata \"Follow JC\", diffusa sul canale Youtube per seguire il suo team attraverso le corse. E una serie intitolata \"Escape\" per seguire i suoi allenamenti in giro per il mondo.\nIl 18 maggio 2014 \u00e8 il leader provvisorio delle World Series dopo la vittoria alla prima tappa in Argentina."}
{"id": "5832424", "revid": "78907749", "url": "https://it.wikipedia.org/wiki?curid=5832424", "title": "Roya", "text": ""}
{"id": "5832428", "revid": "298229", "url": "https://it.wikipedia.org/wiki?curid=5832428", "title": "Hockey su ghiaccio ai II Giochi olimpici giovanili invernali", "text": "Le gare di hockey su ghiaccio dei II Giochi olimpici giovanili invernali si sono svolte nella Kristins Hall di Lillehammer, in Norvegia, dal 12 al 21 febbraio 2016. Come nella prima edizione, insieme ai due tornei maschile e femminile si svolgono due gare di abilit\u00e0."}
{"id": "5832434", "revid": "368653", "url": "https://it.wikipedia.org/wiki?curid=5832434", "title": "Museo Villa Urania", "text": ""}
{"id": "5832435", "revid": "123164050", "url": "https://it.wikipedia.org/wiki?curid=5832435", "title": "Campionati mondiali juniores di sci nordico 2009", "text": "I campionati mondiali juniores di sci nordico 2009 si sono svolti dal 1\u00ba all'8 febbraio a \u0160trbsk\u00e9 Pleso in Slovacchia e a Praz de Lys - Sommand in Francia. Si sono disputate competizioni nelle diverse specialit\u00e0 dello sci nordico: combinata nordica, salto con gli sci e sci di fondo.\nA contendersi i titoli di campioni mondiali juniores sono stati i ragazzi e le ragazze fino ai vent'anni (nati nel 1989 e pi\u00f9 giovani).\nRisultati.\nUomini.\nCombinata nordica.\nIndividuale 5km.\n5 febbraio\nTrampolino: MS 1970 HS100\nFondo: 5\u00a0km\nIndividuale 10 km.\n8 febbraio\nTrampolino: MS 1970 HS100\nFondo: 10\u00a0km\nGara a squadre.\n7 febbraio\nTrampolino: MS 1970 HS100\nFondo: 4x5\u00a0km\nSalto con gli sci.\nTrampolino normale.\n5 febbraio\nTrampolino: MS 1970 HS100\nGara a squadre.\n6 febbraio\nTrampolino: MS 1970 HS100\nSci di fondo.\nSprint.\n1\u00ba febbraio\nTecnica classica\n10 km.\n5 febbraio\nTecnica libera\nSkiathlon.\n3 febbraio\n10 km tecnica classica - 10 km tecnica libera\nStaffetta 4x5 km.\n6 febbraio\nDonne.\nSalto con gli sci.\nTrampolino normale.\n6 febbraio\nTrampolino: MS 1970 HS100\nSci di fondo.\nSprint.\n1\u00ba febbraio\nTecnica classica\n5 km.\n5 febbraio\nTecnica libera\nSkiathlon.\n3 febbraio\n5 km tecnica classica - 5 km tecnica libera\nStaffetta 4x5 km.\n6 febbraio"}
{"id": "5832436", "revid": "879165", "url": "https://it.wikipedia.org/wiki?curid=5832436", "title": "Gabe Tuft", "text": ""}
{"id": "5832442", "revid": "767487", "url": "https://it.wikipedia.org/wiki?curid=5832442", "title": "La paura in agguato", "text": "La paura in agguato (\"The Lurking Fear\") \u00e8 un racconto di H. P. Lovecraft scritto nel novembre del 1922 e pubblicato a puntate (nei numeri da gennaio ad aprile del 1923) dalla rivista \"Home Brew\". \"Weird Tales\" lo pubblic\u00f2 poi nel giugno del 1928.\nLovecraft ricevette l'incarico di scrivere il racconto da George Julian Houtain, direttore di \"Home Brew\", che in precedenza gli aveva commissionato la stesura di \"Herbert West, rianimatore\".\nI titoli italiani delle quattro parti del racconto sono: \"L'ombra sul camino\", \"Una sagoma nel temporale\", \"Il significato del bagliore rosso\" e \"L'orrore negli occhi\".\nDa questo racconto \u00e8 stato tratto il film omonimo diretto nel 1994 da C. Courtney Joyner (inedito in Italia).\nTrama.\nUn investigatore dell'occulto conduce un'indagine su un'antica casa disabitata e un tempo appartenuta a una famiglia di coloni olandesi di nome Martense. Al mistero della scomparsa dei Martense s'intreccia quello di una orribile creatura che compie autentiche stragi nei villaggi vicini e che compare al sopraggiungere dei temporali."}
{"id": "5832445", "revid": "767487", "url": "https://it.wikipedia.org/wiki?curid=5832445", "title": "Chris Bell (cantante)", "text": "Biografia.\nHa fatto parte del gruppo rock Big Star, da cui \u00e8 uscito dopo la pubblicazione del primo acclamato album \"#1 Record\" (1972).\nSuccessivamente ha intrapreso la carriera di solista, ma non ha fatto in tempo a pubblicare nessun album. Il disco postumo \"I Am the Cosmos\", registrato tra il 1974 ed il 1975, \u00e8 uscito solo nel 1992 attraverso la Rykodisc.\n\u00c8 deceduto a soli 27 anni a causa di un incidente stradale, mentre si trovava a bordo della sua Triumph TR7."}
{"id": "5832464", "revid": "76963", "url": "https://it.wikipedia.org/wiki?curid=5832464", "title": "Ashley C. Williams", "text": "Biografia.\nNata a Boston, si laurea all'Accademia americana di arti drammatiche di New York.\n\u00c8 nota soprattutto per il ruolo di Lindsay nel film \"The Human Centipede (First Sequence)\"."}
{"id": "5832476", "revid": "78908205", "url": "https://it.wikipedia.org/wiki?curid=5832476", "title": "Ashley Christina Williams", "text": ""}
{"id": "5832485", "revid": "461603", "url": "https://it.wikipedia.org/wiki?curid=5832485", "title": "Wuhan Optics Valley Football Club", "text": ""}
{"id": "5832486", "revid": "287204", "url": "https://it.wikipedia.org/wiki?curid=5832486", "title": "Central Hockey League 1971-1972", "text": "La stagione 1971-1972 \u00e8 stata la 9\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Dallas Black Hawks conquistarono la loro seconda Adams Cup.\nSquadre partecipanti.\nRispetto alla stagione precedente si sciolsero gli Amarillo Wranglers.\nStagione regolare.\nLegenda:\nNote:"}
{"id": "5832490", "revid": "767487", "url": "https://it.wikipedia.org/wiki?curid=5832490", "title": "Madeline Bell", "text": ""}
{"id": "5832496", "revid": "767487", "url": "https://it.wikipedia.org/wiki?curid=5832496", "title": "Remains (Bella Morte)", "text": "Remains \u00e8 un album in studio del gruppo musicale statunitense Bella Morte, pubblicato nel 1997."}
{"id": "5832507", "revid": "767487", "url": "https://it.wikipedia.org/wiki?curid=5832507", "title": "As the Reasons Die", "text": "As the Reasons Die \u00e8 un album in studio del gruppo musicale statunitense Bella Morte, pubblicato nel 2004."}
{"id": "5832509", "revid": "729019", "url": "https://it.wikipedia.org/wiki?curid=5832509", "title": "Banca Alto Vicentino Credito Cooperativo di Schio e Pedemonte", "text": "Banca Alto Vicentino Credito Cooperativo di Schio, Pedemonte e Roana \u00e8 una banca di credito cooperativo con sede a Schio che opera in tutta la Val d'Astico e in pianura a nord di Vicenza. \u00c8 parte della Federazione Veneta BCC.\nStoria.\nBanca Alto Vicentino Credito Cooperativo di Schio e Pedemonte nasce a Monte Magr\u00e8 (Schio) il 20 settembre 1896 su iniziativa del parroco con i primi 24 soci fondatori. Il nome originario era \"Cassa Rurale di prestiti di Monte Magr\u00e8\".\nNel 1988 dopo l'ennesimo spostamente di sede, la banca trova la sua sede definitiva nel caratteristico edificio di Via Pista dei Veneti a Schio.\nNel 1994 l'istituto di credito mut\u00f2 nome in \"Banca di Credito Cooperativo Monte Magr\u00e8 \u2013 Schio\" e nel maggio 2000 il nome divenne \"Banca Alto Vicentino - Credito Cooperativo di Schio\".\nDal 1\u00ba gennaio 2014, dopo la fusione con \"BCC di Pedemonte\", il nome \u00e8 diventato \"Banca Alto Vicentino Credito Cooperativo di Schio e Pedemonte\".\nDal 1\u00ba gennaio 2017, dopo la fusione con \"Cassa Rurale ed Artigiana di Roana\", il nome \u00e8 diventato \"Banca Alto Vicentino Credito Cooperativo di Schio, Pedemonte e Roana.\""}
{"id": "5832528", "revid": "965985", "url": "https://it.wikipedia.org/wiki?curid=5832528", "title": "Jersey (Bella Thorne)", "text": "Jersey \u00e8 un EP della cantante e attrice statunitense Bella Thorne, pubblicato nel 2014."}
{"id": "5832530", "revid": "1543377", "url": "https://it.wikipedia.org/wiki?curid=5832530", "title": "Sherman Minton", "text": "Biografia.\nDopo un master in legge conseguito all'Universit\u00e0 di Yale nel 1916, Minton ha partecipato alla seconda guerra mondiale con il grado di capitano. Ritornato in Indiana nel 1920, ha iniziato la sua carriera legale e politica militando nelle file del partito democratico. Nel 1930 dopo diversi tentativi di essere eletto e servendo nel mentre come leader della American Legion, Minton \u00e8 infine diventato commissario alle opere pubbliche nell'amministrazione del governatore dell'Indiana Paul V. McNutt. Quattro anni dopo Minton \u00e8 stato eletto senatore."}
{"id": "5832534", "revid": "73843", "url": "https://it.wikipedia.org/wiki?curid=5832534", "title": "Gradi della Voenno-Morskoj Flot Rossijskoj Federacii", "text": "I gradi della Marina della Federazione russa hanno ereditato i corrispondenti gradi della Marina Sovietica. Il grado pi\u00f9 alto \u00e8 Ammiraglio della flotta che per\u00f2 \u00e8 un titolo onorifico e non \u00e8 stato pi\u00f9 concesso dal 2007 dopo il ritiro dal servizio dell'ammiraglio Vladimir Masorin."}
{"id": "5832538", "revid": "461603", "url": "https://it.wikipedia.org/wiki?curid=5832538", "title": "Bayi Football Team", "text": ""}
{"id": "5832554", "revid": "287204", "url": "https://it.wikipedia.org/wiki?curid=5832554", "title": "Peruibe", "text": ""}
{"id": "5832580", "revid": "547992", "url": "https://it.wikipedia.org/wiki?curid=5832580", "title": "Carlo Capone", "text": "Attivo negli anni ottanta, divenne famoso nel circuito per le incredibili capacit\u00e0 velocistiche, accompagnate da un temperamento non semplice.\nHa vinto il campionato Europeo di rally del 1984.\nBiografia.\nCarlo Capone esordisce al Rally di Chieri nel 1975, gara nazionale di Coppa Italia, dove riesce incredibilmente a vincere nella propria classe gi\u00e0 il primo anno, con un'Autobianchi A112 Abarth. Durante la stagione disputa diverse gare a bordo della piccola vettura, fino al debutto nel Trofeo A112 del Rally 100.000 Trabucchi di Saluzzo, dove trionfa staccando il secondo classificato di oltre sei minuti.\nNel 1978, durante la seconda edizione del trofeo, ottiene la seconda piazza alle spalle del compagno di squadra della scuderia La Grifone, Fabrizio Tabaton. Qui, pur avendo dominato la difficile competizione, Capone subisce uno dei primi episodi che segneranno la sua carriera da un punto di vista psicologico: gli viene infatti dato ordine di cedere il primo posto allo stesso Tabaton, in virt\u00f9 di accordi interni al team. Capone esegue mal volentieri \"l'ordine\", assicurandosi per\u00f2 in questo modo un ingaggio per la stagione successiva; come dichiarato in diverse interviste, tuttavia, l'episodio marcher\u00e0 il campione, gi\u00e0 di base poco incline a compromessi. Nel 1979 inizia cos\u00ec l'avventura con la Fiat Ritmo, con cui correr\u00e0 fino al 1982 vincendo una gara al Lanterna, con la versione Gruppo 2, e addirittura il titolo di Gruppo A negli Internazionali '82.\nNel 1983 arriva il primo grande salto di qualit\u00e0: Capone debutta con la Lancia all'epoca ai vertici, vince a Biella e resta in testa alle classifiche per met\u00e0 del campionato internazionale. Inizia cos\u00ec la scalata al campionato europeo a bordo della Rally 037, con accanto il navigatore Sergio Cresto. Contemporaneamente, tuttavia, il direttore sportivo della casa torinese, Cesare Fiorio, ingaggia Henri Toivonen, giovane e veloce finlandese, che tutti considerano uno \"sfasciamacchine\"; Fiorio vuole Toivonen per stimolare a far ancora meglio il suo pilota di punta, Markku Al\u00e9n. Toivonen, gi\u00e0 sotto contratto con la Prodrive, che schiera le Porsche 911 nell'europeo, si trova a correre per la Lancia in alcune gare del mondiale, e contro la stessa squadra italiana nell'europeo, quindi anche contro Capone. L'entrata di Toivonen in Lancia diventa un enorme ostacolo per Capone, che punta al mondiale: il piemontese non nasconde il suo disappunto, lasciando dichiarazioni polemiche contro la casa automobilistica, rea di abbandonare il pilota italiano al destino di gregario.\nIl rapporto fra Capone e i dirigenti Lancia inizia a compromettersi, segnandone il destino del pilota nel mondo dei rally. Lancia lo isola, con Capone reo di un temperamento aggressivo e contrario agli ordini di scuderia. Ma nel 1984 il pilota riesce comunque a vincere il campionato europeo, battendo fra gli altri lo stesso Toivonen. Sar\u00e0 proprio il finlandese a riconoscere pubblicamente che, pur essendo lui molto forte, quell'anno non vinse perch\u00e9 c'era qualcuno che correva ancora pi\u00f9 veloce di lui:\nMa a questo punto la carriera di Capone invece che decollare si interrompe bruscamente. Il pilota rilascia diverse dichiarazioni polemiche nei confronti dei vertici Lancia, minacciando un passaggio al team Rothmans: in tutta risposta la casa torinese decide di non proseguire il rapporto, nonostante la recente vittoria all'europeo. Dopo questo episodio Capone, anche per la nomea di pilota \"difficile\", non riesce pi\u00f9 a trovare una scuderia disposta a farlo correre e il suo nome scompare bruscamente dalle cronache sportive.\nIl ritiro e le difficolt\u00e0 personali.\nProfetiche risultano, alla luce dei fatti, le sue stesse dichiarazioni a ridosso della consegna del titolo:\nDal 1985, il pilota torinese, a parte una sporadica apparizione al Rally di Monza di quell'anno a bordo di un'Audi 90 quattro (con la quale primeggia nella sua classe), non partecipa pi\u00f9 a gare ufficiali, eccezion fatta per il Rally Citt\u00e0 di Torino 1987, dove, a bordo di una Peugeot 205 1.9 GTI di Gruppo N del team Spes Autosport, conquista un quarto posto assoluto dimostrando ancora una volta le sue straordinarie capacit\u00e0 velocistiche, con una vettura pressoch\u00e9 di serie.\nAlle difficolt\u00e0 professionali si aggiungono drammi personali, destabilizzando definitivamente il suo benessere psicofisico: la morte della figlia di pochi mesi e la separazione dalla moglie. Capone sprofonda anno dopo anno nella depressione. vive in Piemonte, all'interno di una struttura che offre assistenza alle persone con patologie psichiatriche.\nA lui \u00e8 dedicato, pur non narrando realmente la sua storia, il film \"Veloce come il vento\" (2016), con Stefano Accorsi e Matilda De Angelis."}
{"id": "5832581", "revid": "729019", "url": "https://it.wikipedia.org/wiki?curid=5832581", "title": "Banca di Credito Cooperativo Vicentino", "text": "Banca di Credito Cooperativo Vicentino, nota anche come \"BCC Vicentino\", \u00e8 una banca di credito cooperativo con sede a Pojana Maggiore che opera a cavallo tra le province di Vicenza e Verona. \u00c8 parte della Federazione Veneta BCC.\nStoria.\nLa BBC Vicentino nasce il 13 settembre 1895 come \"Cassa Rurale di Prestiti\" ad opera del parroco e di 12 soci fondatori. Nel giro di un anno i soci sono gi\u00e0 122.\nNegli anni la Cassa Rurale di Prestiti cambia denominazione e diventa \"Cassa Rurale ed Artigiana di Pojana Maggiore\" e successivamente prende il nome attuale \"Banca di Credito Cooperativo Vicentino\"."}
{"id": "5832591", "revid": "1275877", "url": "https://it.wikipedia.org/wiki?curid=5832591", "title": "Repubblica Araba d'Egitto", "text": ""}
{"id": "5832596", "revid": "899609", "url": "https://it.wikipedia.org/wiki?curid=5832596", "title": "Banca di Pisa e Fornacette - Credito Cooperativo", "text": ""}
{"id": "5832607", "revid": "124123", "url": "https://it.wikipedia.org/wiki?curid=5832607", "title": "Julija Nikolaevna Sedova", "text": "Inizi.\nSi diploma alla scuola di balletto di San Pietroburgo nel 1898 con il M\u00b0 Emilio Cecchetti.Dopo il diploma viene reclutata dalla compagnia di balletto del Teatro Mariinskij, diretta da Matilda Krzesinska, ma nonostante critiche iniziali molto favorevoli la sua carriera procede all'inizio in modo insoddisfacente: a fronte della sua ottima preparazione tecnica, la sua espressivit\u00e0 \u00e8 giudicata povera e insufficiente.\nIl suo primo ruolo importante \u00e8 nel balletto \"La Halte de Cavalerie\" di Marius Petipa, dove interpreta Teresa a fianco di Michail Fokin, nel 1899. Si susseguono diversi ruoli in cui si esprime la sua tecnica brillante, il suo virtuosismo soprattutto in salti e piroette in cui sembra bloccarsi in aria, ma la sua qualit\u00e0 artistica rimane oggetto di critiche.\nSuccesso.\nNel novembre 1904 Sedova debutta al Teatro Bol'\u0161oj di Mosca nel balletto \"Le petit cheval bossu\", nel ruolo della figlia dello Zar, e a dicembre interpreta Odile-Odette ne Il lago dei cigni. In entrambi i casi la coreografia \u00e8 di Aleksandr Alekseevi\u010d Gorskij. La critica moscovita le \u00e8 molto favorevole e nel 1905, quando torna a San Pietroburgo, la sua fama \u00e8 migliorata. \nNel 1908 inizia un tour in Russia: Char'kov, Jaroslavl', Baku, Tbilisi, Rostov sul Don, Odessa. Nel 1909 \u00e8 a Berlino e nel 1910 a Parigi, dove danza con Nikolaj Legat e F\u00ebdor Lopuchov. Nel 1911 il repertorio del Teatro Mariinskij ha in lei uno dei suoi pilastri, ma lei d\u00e0 le dimissioni e parte per una tourn\u00e9e negli Stati Uniti, insieme a una troupe in cui ha come partner Michail Mordkin. Il calendario della tourn\u00e9e \u00e8 serrato, con spettacoli in 52 citt\u00e0 e un repertorio che include Il lago dei cigni, Copp\u00e9lia e Giselle. Il pubblico americano accoglie la troupe russa con meraviglia e entusiasmo, ma al ritorno a San Pietroburgo il Teatro Mariinskij non le offre condizioni accettabili, e di conseguenza Julija Sedova riparte per una tourn\u00e9e in Europa da cui rientra nel 1914. Nel 1916, a 36 anni, si ritira dalle scene.\nEsule in Francia.\nNel 1918 fugge la rivoluzione e si stabilisce in Francia, in Costa Azzurra, dove lavora come coreografa ai Ballets Russes. Partecipa a diversi progetti a Parigi, in Italia e in Sudamerica. A Cannes e a Nizza apre una scuola di balletto dove insegna fino alla sua morte. Avr\u00e0 come allievi, tra gli altri, George Skibin, Sergej Trailin, Marika Bezobrazova.\nMuore nel 1969 all'et\u00e0 di 89 anni."}
{"id": "5832612", "revid": "767487", "url": "https://it.wikipedia.org/wiki?curid=5832612", "title": "All by Myself (Regina Belle)", "text": "All by Myself \u00e8 il primo album in studio della cantante statunitense Regina Belle, pubblicato nel 1987."}
{"id": "5832632", "revid": "287204", "url": "https://it.wikipedia.org/wiki?curid=5832632", "title": "Fanis Katergiannakis", "text": ""}
{"id": "5832635", "revid": "767487", "url": "https://it.wikipedia.org/wiki?curid=5832635", "title": "Stay with Me (Regina Belle)", "text": "Stay with Me \u00e8 il secondo album in studio della cantante statunitense Regina Belle, pubblicato nel 1989."}
{"id": "5832636", "revid": "588403", "url": "https://it.wikipedia.org/wiki?curid=5832636", "title": "Theofanis Katergiannakis", "text": ""}
{"id": "5832637", "revid": "124123", "url": "https://it.wikipedia.org/wiki?curid=5832637", "title": "Edvige di Brunswick-L\u00fcneburg", "text": "La vita.\nEdvige di Brunswick-L\u00fcneburg nacque il 9 febbraio 1595 da Enrico Giulio di Brunswick-L\u00fcneburg ed Elisabeth di Danimarca che era figlia di Federico II di Danimarca. Fra i fratelli e le sorelle di Edvige si ricorda Cristiano di Brunswick, Vescovo di Halberstadt.\nIl 7 febbraio 1619 Edvige si spos\u00f2 con Ulrich, Duca di Pomerania (12 agosto 1589-31 ottobre 1622) Vescovo di Cammin, il matrimonio termin\u00f2 con la morte di lui avvenuta all'et\u00e0 di trentatr\u00e9 anni senza che vi fossero stati dei figli. Fra i membri della corte di Edvige si ricorda Christopher di Hoym che divenne in seguito parte della corte di Boghislao XIV di Pomerania, ultimo duca di Pomerania.\nDopo essere rimasta vedova Edvige si ritir\u00f2 presso Szczecinek dove visse nel castello locale fino alla morte avvenuta ventotto anni dopo conservando il seguito numeroso che aveva avuto sia nel suo palazzo di nascita che in quello di moglie tanto che nel 1649 la sua corte contava sessantacinque membri. Edvige si vest\u00ec a lutto per il resto dei suoi giorni e si dedic\u00f2 essenzialmente alle opere di carit\u00e0 donando somme considerevoli sia ai poveri che alle chiese.\nEdvige pare sia stata una donna di talento e di gradevole aspetto, sapeva suonare il liuto e scrivere i testi per gli inni ed \u00e8 a lei che si attribuisce il canto \"Auf, Zion auf, Tochter s\u00e4ume nicht\". Negli anni perse quasi tutti i suoi fratelli e sorelle, il casato dei Greifen, in cui era entrata per matrimonio, fin\u00ec e la Guerra dei trent'anni saccheggi\u00f2 grandemente le sue terre. Le lamentele che scrisse a Cristina di Svezia e al cugino Cristiano IV di Danimarca caddero nel vuoto. Nel 1630 per scappare dalla Peste Edvige si rifugi\u00f2 nel villaggio di Bobolice e l'anno seguente, nonostante le proteste del duca di Pomerania in carica, nomin\u00f2 Gregor Lagus, allora Rettore della Scuola di Latino di Ko\u0142obrzeg, Prevosto di Szczecinek. Sempre nello stesso paese, nel 1640, fond\u00f2 una scuola lasciandole anche una certa somma di denaro a condizione che l'istituto non venisse mai spostato cosa che rese impossibili i tentativi di portarlo altrove.\nNel 1642 Edvige venne ferita durante un tentativo di rapimento da parte di alcuni nobili polacchi tentativo legato, probabilmente ai negoziati in essere dove Edvige chiedeva un incremento delle proprie entrate allora in calo.\nNel proprio testamento nomin\u00f2 quale erede Federico Guglielmo I di Brandeburgo.\nEdvige mor\u00ec di vaiolo il 26 giugno 1650 e quattro anni dopo venne definitivamente traslata nella cripta ducale di Dar\u0142owo."}
{"id": "5832639", "revid": "767487", "url": "https://it.wikipedia.org/wiki?curid=5832639", "title": "George &amp; A.J.", "text": "George &amp; A.J. \u00e8 un cortometraggio d'animazione del 2009, distribuito dalla Pixar Animation Studios. Diretto da Josh Cooley e prodotto da Galyn Susman, \u00e8 stato inizialmente pubblicato su iTunes come bonus per l'acquisto del film \"Up\". Successivamente \u00e8 stato pubblicato sulla pagina Facebook di Disney/Pixar e successivamente su YouTube. \u00c8 stato inserito all'interno de \"I corti Pixar, Volume 2\" ed \u00e8 stato trasmesso il 26 aprile 2016 su Sky Cinema Hits in versione sottotitolata in italiano."}
{"id": "5832640", "revid": "599013", "url": "https://it.wikipedia.org/wiki?curid=5832640", "title": "Bogdan Mitrea", "text": "Caratteristiche tecniche.\nCentrale difensivo, in grado di adattarsi a terzino sinistro. Forte fisicamente e nel gioco aereo, nel suo repertorio rientrano il tiro dalla distanza, la precisione sui calci piazzati e il senso del goal.\nCarriera.\nClub.\nMuove i suoi primi passi nel settore giovanile dell'Universitatea Cluj. Nel 2011 - dopo una lunga gavetta nelle serie inferiori - viene prelevato dal CSMS Ia\u0219i. Esordisce nella massima serie rumena il 22 luglio 2012 contro l'O\u021belul Gala\u021bi. Termina l'annata con 19 presenze e una rete.\nNel 2013 passa al Viitorul Constan\u021ba, in Liga I. Mette a segno le sue prime reti con la nuova maglia il 30 novembre 2013 ai danni dell'O\u021belul Gala\u021bi (partita vinta 4-3).\nIl 15 gennaio 2016 passa a titolo definitivo all', legandosi alla societ\u00e0 marchigiana per mezzo di un contratto valido fino al 2017. Esordisce con la nuova maglia tre giorni dopo contro l'Entella.\nFuori dai progetti tecnici della societ\u00e0, il 29 luglio 2016 passa in prestito allo Steaua Bucarest. Il 24 agosto esordisce nelle competizioni europee contro il Manchester City (1-0 per gli inglesi), partita valida per i preliminari di Champions League.\nIl 24 gennaio 2017 si trasferisce a Cipro, firmando un contratto valido fino al 30 giugno 2018 con l'.\nNazionale.\nIl 26 maggio 2014 viene convocato dal CT Anghel Iord\u0103nescu in vista degli impegni contro Albania e Algeria. Assiste i compagni in entrambe le occasioni dalla panchina, senza scendere in campo.\nStatistiche.\nPresenze e reti nei club.\n\"Statistiche aggiornate al 26 gennaio 2021.\""}
{"id": "5832642", "revid": "124199600", "url": "https://it.wikipedia.org/wiki?curid=5832642", "title": "Grazia Volpi", "text": "Biografia.\nInizi\u00f2 a lavorare negli anni sessanta come organizzatrice generale e direttrice di produzione dei film dei fratelli Taviani.\nDivent\u00f2 poi coordinatrice di \"Una Cooperativa Cinematografica\", societ\u00e0 di produzione dei Taviani e Giuliani G. De Negri, nata nel 1973. Nel 1975 esordisce come produttrice per la cooperativa Aata col film \"Quanto \u00e8 bello lu murire acciso\" di Ennio Lorenzini e \"Il sospetto\" di Francesco Maselli.\nCon le societ\u00e0 Gierre, Filmtre, Ager3 e Kaos Cinematografica realizz\u00f2 tutti i film e le fiction televisive dei Taviani a partire da \"Il sole anche di notte\" (1990), oltre a opere di Vito Zagarrio (\"La donna della luna\", 1988), Giuseppe Ferrara (\"Segreto di stato\", 1995), Antonio Frazzi (\"Il commissario De Luca\", miniserie TV, 2008), Carlo Lucarelli (\"L'isola dell'angelo caduto\", 2012).\nNel 2012 vinse il David di Donatello per il miglior produttore per il film \"Cesare deve morire\", regia di Paolo e Vittorio Taviani.\nVita privata.\nEra sposata col montatore Roberto Perpignani. La coppia ha avuto un figlio, Lorenzo, morto nel 2013."}
{"id": "5832648", "revid": "1442080", "url": "https://it.wikipedia.org/wiki?curid=5832648", "title": "AEGON Championships 2014 - Qualificazioni singolare", "text": "Le qualificazioni del singolare dell'AEGON Championships 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5832649", "revid": "767487", "url": "https://it.wikipedia.org/wiki?curid=5832649", "title": "Passion (Regina Belle)", "text": "Passion \u00e8 il terzo album in studio della cantante statunitense Regina Belle, pubblicato nel 1993."}
{"id": "5832650", "revid": "287204", "url": "https://it.wikipedia.org/wiki?curid=5832650", "title": "Windsor Express", "text": "I Windsor Express sono una societ\u00e0 di pallacanestro canadese con sede a Windsor, nell'Ontario.\nNacquero nel 2012 per partecipare al campionato della NBL Canada."}
{"id": "5832659", "revid": "965985", "url": "https://it.wikipedia.org/wiki?curid=5832659", "title": "Reachin' Back", "text": "Reachin' Back \u00e8 il quarto album in studio della cantante statunitense Regina Belle, pubblicato nel 1995."}
{"id": "5832660", "revid": "767487", "url": "https://it.wikipedia.org/wiki?curid=5832660", "title": "Fabi Silvestri Gazz\u00e8", "text": "Fabi Silvestri Gazz\u00e8 \u00e8 stato un supergruppo pop rock italiano formato nel 2013 da Niccol\u00f2 Fabi, Max Gazz\u00e8 e Daniele Silvestri.\nStoria del gruppo.\nIl progetto nasce da un'idea partorita dopo un viaggio in Sudan del Sud compiuto nell'ottobre 2013 dai tre cantanti romani al seguito di Medici con l'Africa Cuamm.\nIl primo singolo \"Life Is Sweet\" \u00e8 uscito il 25 aprile 2014, seguito dal secondo singolo, \"L'amore non esiste\", pubblicato il 22 agosto dello stesso anno. Il loro album di esordio, \"Il padrone della festa\", \u00e8 uscito il 16 settembre 2014.\n\u00c8 seguito un tour in giro per l'Italia dal 26 settembre 2014 al 30 luglio 2015 in cui hanno proposto anche molte canzoni dei loro repertori.\nSono tornati dopodich\u00e9 alle loro carriere individuali."}
{"id": "5832661", "revid": "767487", "url": "https://it.wikipedia.org/wiki?curid=5832661", "title": "Believe in Me (Regina Belle)", "text": "Believe in Me \u00e8 il quinto album in studio della cantante statunitense Regina Belle, pubblicato nel 1998."}
{"id": "5832664", "revid": "304744", "url": "https://it.wikipedia.org/wiki?curid=5832664", "title": "The Bastard", "text": ""}
{"id": "5832667", "revid": "767487", "url": "https://it.wikipedia.org/wiki?curid=5832667", "title": "This Is Regina!", "text": "This Is Regina! \u00e8 il sesto album in studio della cantante statunitense Regina Belle, pubblicato nel 2001."}
{"id": "5832669", "revid": "767487", "url": "https://it.wikipedia.org/wiki?curid=5832669", "title": "Lazy Afternoon (Regina Belle)", "text": "Lazy Afternoon \u00e8 il settimo album in studio della cantante statunitense Regina Belle, pubblicato nel 2004."}
{"id": "5832670", "revid": "1793900", "url": "https://it.wikipedia.org/wiki?curid=5832670", "title": "Arboys-en-Bugey", "text": "Arboys-en-Bugey \u00e8 un comune francese di 631 abitanti situato nel dipartimento dell'Ain della regione Alvernia-Rodano-Alpi. \u00c8 stato istituito il 1\u00ba gennaio 2016 dalla fusione dei precedenti comuni di Arbignieu e Saint-Bois."}
{"id": "5832673", "revid": "287204", "url": "https://it.wikipedia.org/wiki?curid=5832673", "title": "Turismo in Nepal", "text": "Il turismo \u00e8 la pi\u00f9 grande fonte d'introiti di valuta straniera del Nepal e la pi\u00f9 vasta industria come entrata economica. In possesso di otto delle dieci pi\u00f9 alte montagne del mondo, il paese \u00e8 una delle destinazioni pi\u00f9 importanti per l'alpinismo globale, per gli scalatori e per tutte le persone in cerca di avventura. Anche il patrimonio religioso/spirituale dell'induismo e del buddhismo costituiscono parte delle sue pi\u00f9 importanti attrazioni.\nPanoramica.\nIl monte Everest, la montagna con la vetta pi\u00f9 alta del mondo, si trova sul confine del Nepal con il Tibet; ma oltre all'alpinismo, anche altri tipi di turismo d'avventura e di ecoturismo, sono attrazioni importanti per i visitatori. La cittadina di Lumbini, luogo di nascita di Gautama Buddha, si trova nel sud della regione occidentale nepalese; vi sono anche altri importanti luoghi di pellegrinaggio religioso sparpagliati in tutto lo stato. L'industria turistica \u00e8 intesa come un modo di alleviare la povert\u00e0 e per raggiungere una maggiore equit\u00e0 sociale interna.\nSecondo le statistiche del 2012, vi \u00e8 stata una crescita rispetto agli anni precedenti del 9,8%; secondo i dati del \"Nepal Tourism Board (NTB)\", un totale di poco meno di 600.000 turisti stranieri sono entrati nel paese per via aerea, sempre nel 2012. Il governo aveva dichiarato il 2011 il \"Nepal Tourism Year\", sperando di attirare almeno un milione di turisti stranieri entro l'anno; ha inoltre dichiarato proprio Lumbini meta di promozione turistica 2012.\nIl turismo in Nepal \u00e8 stato duramente colpito, almeno temporaneamente, dal terremoto del Nepal del 25 aprile 2015.\nStatistica.\nNel 2007, il numero di turisti internazionali in visita il Nepal \u00e8 stato 526.705, con un aumento del 37,2% rispetto all'anno precedente. Nel 2008, il numero di turisti \u00e8 diminuito del 5% a 500.277.\nNel 2008, il 55,9% dei visitatori stranieri \u00e8 venuto dall'Asia (il 18,2% dell'India), mentre gli europei occidentali rappresentavano il 27,5%, 7,6% erano provenienti dall'America del Nord, il 3,2% dall'Australia e dalla regione dell'oceano Pacifico, il 2,6% dall'Europa orientale, l'1.5 % dall'America Latina, lo 0,3% dall'Africa e l'1,4% da altri paesi.\nI turisti stranieri che visitarono il Nepal nel 2008 sono rimasti nel paese per una media di 11,78 giorni.\nTurismo naturalistico.\nSecondo il Ministero del Turismo, le principali attivit\u00e0 turistiche includono le avventure nella natura come le gite in mountain bike, il bungee jumping, l'arrampicata e l'alpinismo, il trekking e l'escursionismo a piedi, il birdwatching, il parapendio e il volo in mongolfiera sopra le montagne dell'Himalaya, l'esplorazione dei corsi d'acqua in gommone, kayak o canoa ed infine i safari nella giungla (quest'ultima soprattutto nella regione del Terai).\nSiti religiosi.\nLa principale tra le religioni in Nepal \u00e8 l'induismo ed il tempio di Pashupatinath, il pi\u00f9 grande tempio al mondo dedicato al Signore Shiva, che si trova a Kathmandu, attrae molti pellegrini e turisti. Altri luoghi di pellegrinaggio ind\u00f9 sono il complesso templare di Swargadwari nel distretto di Pyuthan; lo Janaki Mandir a Janakpur si trova nella regione di Mithila; il lago Gosaikunda vicino a Dhunche; i templi di Devghat; il tempio Manakamana nel distretto di Gorkha; il tempio di Pathibhara Devi vicino a Phungling e lo \"Mahamrityunjaya Shivasan Nepal\" nel Distretto di Palpa dove si trova il pi\u00f9 grande idolo metallico di Shiva esistente al mondo.\nIl Buddhismo costituisce la pi\u00f9 grande minoranza religiosa del paese. Il sito Patrimonio mondiale di Lumbini, che \u00e8 tradizionalmente considerato il luogo di nascita di Gautama Buddha, \u00e8 un importante luogo di pellegrinaggio. Un altro sito buddhista importante \u00e8 Swayambhunath, il tempio delle scimmie, a Kathmandu.\nLa valle interna del Terai di Dang \u00e8 un luogo sacro sia per gli ind\u00f9 che per le altre religioni indiane. Kalika e Malika Devi nella collina di Chhillikot, il tempio Ambekeshawori, il tempio di Krishna, il tempio Dharapani sono tra i luoghi sacri presenti nel distretto di Dang. La collina di Chillikot \u00e8 anche un buon posto per visitare la citt\u00e0 e anche un antico palazzo reale.\nIl tempio di Muktinath \u00e8 un luogo sacro per gli ind\u00f9 e per i buddhisti. Il sito si trova nella Valle di Muktinath nel distretto di Mustang."}
{"id": "5832675", "revid": "767487", "url": "https://it.wikipedia.org/wiki?curid=5832675", "title": "Love Forever Shines", "text": "Love Forever Shines \u00e8 l'ottavo album in studio della cantante statunitense Regina Belle, pubblicato nel 2008."}
{"id": "5832686", "revid": "247222", "url": "https://it.wikipedia.org/wiki?curid=5832686", "title": "Higher (Regina Belle)", "text": "Higher \u00e8 il nono album in studio della cantante statunitense Regina Belle, pubblicato nel 2012."}
{"id": "5832693", "revid": "287204", "url": "https://it.wikipedia.org/wiki?curid=5832693", "title": "Floing", "text": ""}
{"id": "5832694", "revid": "1305772", "url": "https://it.wikipedia.org/wiki?curid=5832694", "title": "Sr\u0111an Dizdarevi\u0107", "text": "Biografia.\nFamiglia e formazione.\nDizdarevi\u0107 proviene da una famiglia antifascista di spicco di ascendenza bosgnacca, i cui membri sono stati politici e diplomatici jugoslavi. Suo fratello Nijaz Dizdarevi\u0107 \u00e8 stato ambasciatore a Baghdad, Algeri e Parigi; suo zio Faik Dizdarevi\u0107 \u00e8 stato a lungo ambasciatore a Teheran, Algeri e Madrid; e il suo altro zio Raif Dizdarevi\u0107 \u00e8 stato ministro degli esteri e presidente di turno della Presidenza della Bosnia ed Erzegovina (1978-82) e della Jugoslavia (1988-89). Srdjan Dizdarevic sposato Dubravka il 12 agosto 1972.\nSr\u0111an Dizdarevi\u0107 si \u00e8 laureato nel 1976 presso la Facolt\u00e0 di Filosofia dell'Universit\u00e0 di Sarajevo. ha quindi studiato scienze politiche a Parigi. Durante gli anni universitari \u00e8 stato responsabile per le relazioni internazionali della Associazione dei Giovani Socialisti.\nCarriera giornalistica.\nPer un decennio ha lavorato come giornalista professionista. Nel 1978 ha lavorato come direttore della \"stampa giovanile\" del quotidiano Oslobodjenje; dal 1981 \u00e8 stato vicedirettore di Oslobodjenje.\nCarriera diplomatica.\nDopo la morte di Tito, poich\u00e9 il suo nome di famiglia stava diventando un peso, cerca un periodo all'estero. Perfetto francofono, dal 1987 al 1991 Dizdarevi\u0107 lavora nel servizio diplomatico jugoslavo come Primo Segretario dell'Ambasciata della Jugoslavia a Parigi, fino a quando - disse - \"divenne impossibile lavorare per un'ambasciata della Grande Serbia\".\nA Sarajevo durante l'assedio.\nDizdarevi\u0107 torn\u00f2 a Sarajevo il 2 aprile 1992, quattro giorni prima dell'inizio della guerra in Bosnia, e trascorse in citt\u00e0 i tre anni dell'assedio di Sarajevo, rifiutando ogni offerta di lasciarla. Dichiar\u00f2 pi\u00f9 tardi a Lib\u00e9ration: \"c'erano momenti in cui pensavo che Sarajevo avesse solo una possibilit\u00e0 su centinaia di sopravvivere. Ma quella singola possibilit\u00e0 bastava\".\nAttivista per i diritti umani.\nAlla fine della guerra, nel 1995, Dizdarevi\u0107 si \u00e8 impegnato in varie iniziative della societ\u00e0 civile. \u00c8 ricordato come \"un difensore di spicco dei diritti umani e delle libert\u00e0 in Bosnia-Erzegovina, un forte critico del crimine e della corruzione e un determinato sostenitore della pace e della convivenza\".\n\u00c8 stato eletto nel 1995 primo presidente del Comitato Helsinki per i diritti umani in Bosnia-Erzegovina, incarico che ha mantenuto fino al 2014; \u00e8 stato anche membro dell'associazione degli intellettuali indipendenti Circle 99; L'anno successivo \u00e8 stato eletto membro del Comitato Esecutivo della Federazione Internazionale di Helsinki e membro della Presidenza del Parlamento Civico Alternativo. Nel 1997 \u00e8 stato nominato membro e Ministro degli affari esteri del Consiglio Alternativo dei Ministri.\nNel 1998 Dizdarevi\u0107 \u00e8 nominato membro della Commissione elettorale provvisoria, e membro della Commissione Indipendente sui Media. Lo stesso anno, una decisione dell'Alto rappresentante per la Bosnia-Erzegovina lo nomina nel gruppo di lavoro sulla legge elettorale permanente.\nNel 2005 scrisse:\nI partiti nazionalisti stanno bloccando ogni evoluzione del paese, per paura di perdere il potere. Le autorit\u00e0 religiose li sostengono, e coloro che si oppongono al nazionalismo, la societ\u00e0 civile emergente, ancora non hanno abbastanza peso per farsi sentire. (...) Non c'\u00e8 democrazia in Bosnia ed Erzegovina, nemmeno a livello costituzionale, poich\u00e9 gli abitanti del paese non sono considerati come cittadini, ma come membri di comunit\u00e0 etniche predeterminate.\nSeguendo il proprio impegno per una Bosnia ed Erzegovina civica e non nazionalista, nel 2008 Dizdarevi\u0107 si unisce al gruppo, guidato dal regista Danis Tanovi\u0107, che fonda il partito Na\u0161a Stranka. Il partito rimane tuttavia marginale alle successive elezioni.\nMuore a Sarajevo nel febbraio 2016 all'et\u00e0 di 63 anni."}
{"id": "5832697", "revid": "1272592", "url": "https://it.wikipedia.org/wiki?curid=5832697", "title": "Lorenzo Mattielli", "text": "Mattielli, bench\u00e9 di origine italiana, oper\u00f2 di fatto a nord delle Alpi.\nBiografia.\nDopo la sua formazione da parte dello scultore Orazio Marinali, nel 1711 entr\u00f2 a far parte degli scultori di fiducia della corte di Vienna grazie al sostegno ricevuto dalla principessa Guglielmina Amalia di Brunswick-L\u00fcneburg, consorte dell'imperatore Giuseppe I.\nAttivit\u00e0 nella Vienna imperiale e in Austria.\nA Vienna lavor\u00f2, fra l'altro, all'arredo scultoreo dell'\"Hofburg\", alle \"Quattro fatiche di Ercole\" all'ingresso della cancelleria imperiale nel castello, ai bassorilievi sul portale del Palazzo d'Inverno del Principe Eugenio, al Palazzo Schwarzenberg, alla \"Zeughaus\" dei pompieri sulla piazza \"Am Hof\", alla Chiesa di San Carlo Borromeo, al Castello di Th\u00fcrnthal. Lavor\u00f2 anche nelle abbazie di Melk e di Klosterneuburg e nel Santuario di Mariazell. \nNel 1714 venne ufficialmente nominato scultore di corte.\nDalle sue mani sono uscite le figure del timpano della chiesa viennese di san Carlo Borromeo: personificazioni della Religione, della Misericordia, del Pentimento e quella del Fervore religioso all'attico. Sono anche opera sua le figure angeliche del tamburo della cupola, le aquile incoronanti delle grosse colonne e gli angeli dell'altar maggiore. Opera sua in Vienna \u00e8 anche il gruppo di angeli custodi nella chiesa di San Michele.\nUno dei suoi collaboratori pi\u00f9 importanti fu Johann Joseph Resler.\nNel 1737 prese parte al concorso per la Fontana della Provvidenza sull'attuale \"Neuer Markt\", che rappresent\u00f2 la prima volta in cui i borghesi viennesi consapevoli di s\u00e9, si organizzarono per un'opera pubblica (il concorso fu tuttavia vinto dal giovane scultore austriaco Georg Raphael Donner).\nAttivit\u00e0 nel principato di Dresda.\nNel 1738 Mattielli fu chiamato dal principe elettore Federico Augusto II di Sassonia a Dresda per \"occuparsi delle antiche e moderne statue\". \nNell'ottobre dell'anno successivo ebbe il compito, come primo scultore reale di corte, di impostare 78 statue della cattolica cattedrale \"Hofkirche\", che si trovano col\u00e0 ancor oggi.\nNel periodo in cui visse a Dresda, lavor\u00f2 dal 1741 al 1746 nel giardino barocco del Palazzo Br\u00fchl-Marcolini al suo capolavoro, la fontana di Nettuno, un complesso largo 40\u00a0m, che si sviluppa su tre piani. Successivamente il laboratorio di Mattielli lavor\u00f2 per le statue dello scalone e per la fontana del Palazzo Br\u00fchl in \"Augustusstra\u00dfe\", per il Palazzo Moszy\u0144ska e per il palazzo di Hubertusburg, come per molti altri edifici.\nMattielli mor\u00ec nel 1748 a Dresda e la sua salma fu inumata nell'antico cimitero cattolico di Dresda. La sua tomba non fu pi\u00f9 trovata e per questo nel 2001 venne eretta una stele in sua memoria.\nNel 1901 a Wieden (IV distretto di Vienna), gli venne intitolata una via, la \"Mattiellistra\u00dfe\"."}
{"id": "5832703", "revid": "399", "url": "https://it.wikipedia.org/wiki?curid=5832703", "title": "Vittorio Emanuele Camillo IX Massimo", "text": "Biografia.\nFu il terzogenito - ma primo figlio maschio - di Massimiliano Camillo VIII Massimo, I principe di Arsoli e di Maria Cristina Sabina di Sassonia (1775-1837), figlia del principe Francesco Saverio di Sassonia, figlio a sua volta del re Augusto III di Polonia. Vigendo ancora il regime di fedecommesso, Il fratello Francesco Saverio fu destinato alla carriera ecclesiastica, divenendo a suo tempo cardinale; delle tre sorelle la maggiore e primogenita, Giuseppina (1799-1891), and\u00f2 sposa al principe Ottavio Lancellotti, la seconda, Teresa (1801-58), al principe Urbano del Drago, e la terza, Barbara (1813-39), al principe Giovanni Ruspoli.\nIn tono con il clima culturale romantico della sua giovinezza, con la frequentazione dell'ambiente dei Nazareni, impegnati tra il 1817 e il 1829 nella decorazione di alcuni ambienti del casino Massimo al Laterano, il principe Massimo svilupp\u00f2 una gran passione per il medioevo, che si concretizz\u00f2, ad esempio, nel restauro e nell'arredamento del castello di Arsoli. La sua curiosit\u00e0 intellettuale si espresse in varie forme di erudizione e collezionismo: fu bibliofilo appassionato, gran lettore e scrittore poligrafo, e dedic\u00f2 particolare attenzione alla ricerca e al recupero di fonti archivistiche relative alla Roma medievale.\nLa sua biblioteca di circa 10.000 volumi fu in gran parte alienata poco dopo la sua morte, nel 1882, confluendo in parte nella Biblioteca Angelica.\nSpos\u00f2 in prime nozze Maria Gabriella di Savoia-Villafranca (1811-1837), figlia del principe Giuseppe; da questo matrimonio nacquero Carlo Alberto (Camillo X, 1836-1921) e due figlie che morirono precocemente. Da questo primogenito - che fu per decenni il capo della nobilt\u00e0 nera di Roma - discendono i principi Massimo attuali.\nDal secondo matrimonio concluso nel 1842 con Giacinta Della Porta Rodiani (1821-98) nacquero altri tre figli: Filippo (1843-1915, principe Lancellotti dal 1865), Massimiliano (gesuita) e Maria Francesca (1846-93, sposata al principe Ranieri Bourbon del Monte).\nDon Camillo Massimo mor\u00ec a Roma poco dopo la proclamazione della capitale d'Italia, il 6 aprile 1873, e fu sepolto nella cappella di famiglia in San Lorenzo in Damaso.\nMatrimonio e figli.\nVittorio Emanuele Camillo IX spos\u00f2 il 10 novembre 1827 a Chamb\u00e9ry la principessa Maria Gabriella di Savoia-Villafranca, figlia del principe Giuseppe Maria di Savoia-Villafranca. La coppia ebbe i seguenti figli:\nAlla morte della prima moglie, Vittorio Emanuele Camillo IX si rispos\u00f2 il 2 ottobre 1842 a Roma con la nobile Giacinta della Porta Rodiani, figlia del conte Filippo della Porta Rodiani. La coppia ebbe i seguenti figli:\nOpere.\nL'archivio Massimo conserva molte carte di sua produzione; tra queste un \"Giornale\" in 43 piccoli volumi, che contiene notizie di cronaca romana dal 1819 al 1873. L'elenco dei suoi scritti editi comprende:"}
{"id": "5832705", "revid": "1275877", "url": "https://it.wikipedia.org/wiki?curid=5832705", "title": "Alto rappresentante per la Bosnia-Erzegovina", "text": ""}
{"id": "5832706", "revid": "104458", "url": "https://it.wikipedia.org/wiki?curid=5832706", "title": "Dipartimento delle Ardenne", "text": ""}
{"id": "5832707", "revid": "729019", "url": "https://it.wikipedia.org/wiki?curid=5832707", "title": "Centroveneto Bassano Banca", "text": "Centroveneto Bassano Banca Credito Cooperativo \u00e8 una banca di credito cooperativo con sede a Longare che opera a cavallo tra le province di Vicenza e Padova. \u00c8 parte della Federazione Veneta BCC.\nStoria.\nBanca del Centroveneto - Credito Cooperativo di Longare nasce nel 1895 nella sacrestia della chiesa di Costozza.\nNel 1982 il nome della banca muta in \"Cassa Rurale ed Artigiana di Costozza e Tramonte-Praglia\" e nel 1996, dopo la fusione con \"BCC di Grantorto\" prende il nome \"Banca del Centroveneto\".\nNel 2017 si fonde con la Bassano Banca Credito Cooperativo di Romano e S. Caterina prendendo l'attuale nome."}
{"id": "5832709", "revid": "767487", "url": "https://it.wikipedia.org/wiki?curid=5832709", "title": "Bellefire", "text": "Le Bellefire sono state un girl group irlandese attivo dal 1999 al 2004."}
{"id": "5832724", "revid": "83531", "url": "https://it.wikipedia.org/wiki?curid=5832724", "title": "Isole Crowlin", "text": "Le isole Crowlin (in lingua gaelica scozzese: \"Na h-Eileanan Cr\u00f2lainneach\") sono un gruppo di isole non abitate delle Ebridi Interne, ad ovest della Scozia. Sorgono tra l'isola di Skye e la penisola Applecross della terraferma.\nLe singole isole che compongono il gruppo sono:\nNonostante gli scavi su Eilean M\u00f2r abbiano mostrato tracce di insediamento umano nel Mesolitico circa 8.000 anni fa, le isole sono disabitate dal 1920 circa; dal 1810 al 1920 Eilean M\u00f2r ospitava diverse famiglie, sfrattate da Applecross, ma che non volevano trasferirsi dalla Scozia alle isole pi\u00f9 esterne. Tramite un accordo con il laird Mackenzie che possedeva le terre, le famiglie furono autorizzate a stabilirsi sull'isola procurandosi da vivere con la pesca, il pascolo degli ovini, la raccolta delle alghe e la coltivazione. Le capanne in pietra abbandonate nel 1920 sono ancora sull'isola, anche se le preziose travi che componevano i tetti sono state portate via dalle famiglie al momento del trasloco. Nella memoria storica, non vi sono mai stati alberi sull'isola, pertanto tutto il legname deve essere importato, a costi importanti. I discendenti delle famiglie dell'isola vivono ancora nel villaggio principale di Applecross."}
{"id": "5832744", "revid": "1776051", "url": "https://it.wikipedia.org/wiki?curid=5832744", "title": "Bondage Goat Zombie", "text": "Bondage Goat Zombie \u00e8 il settimo album in studio del gruppo blackened death metal austriaco Belphegor, pubblicato nel 2008."}
{"id": "5832746", "revid": "1354930", "url": "https://it.wikipedia.org/wiki?curid=5832746", "title": "Tour of Oman 2016", "text": "Il Tour of Oman 2016, settima edizione della corsa, valido come prova dell'UCI Asia Tour 2016 categoria 2.HC, si \u00e8 svolta in sei tappe, dal 16 al 21 febbraio 2016, su un percorso di complessivi 911\u00a0km con partenza dall'Oman Exhibition Centre, a Mascate, e arrivo a Matrah Corniche, in Oman. La corsa \u00e8 stata vinta dall'italiano Vincenzo Nibali, con il tempo di 22h25'25\", alla media di 38,645 km/h.\nPercorso.\nPrima tappa subito piuttosto arcigna sullo stesso arrivo dello scorso anno. Una tappa che mette i big subito sul chi va l\u00e0 con le due ascese di Hamriyah e Bandar Jissah prima del complicato rettilineo finale.\nLa seconda frazione, la Omantel Head Office-Quriyat di 162 km, prevede un finale in salita con una secca scalata che potrebbe arridere a corridori scattanti.\nLa Al Sawadi Beach &gt; Naseem Park \u00e8 una tappa adatta ai velocisti.\nNella quarta tappa si arriva all'ormai tradizionale traguardo fissato in vetta alla Green Mountain (Jebel Akhdar): l'ascesa per\u00f2 in questo 2016 \u00e8 pi\u00f9 lunga e la sua pendenza media si aggira intorno al 10%.\nQuinta tappa con l'arrivo presso il Ministero del Turismo omanese in cui ci sono da scalare i due versanti del Boucher Al Amerat: il primo misura 3,8 km all'8,8%, il secondo \u00e8 pi\u00f9 breve (3,2 km) e ha pendenze meno impegnative (la media \u00e8 del 6,8%). Lo scorso anno la tappa fu cancellata a causa del caldo estremo che rese impossibile la marcia degli atleti.\nUltima frazione con arrivo previsto di fronte alla spiaggia di Matrah Corniche. Potrebbe essere l'ultima chance per i velocisti, ma attenzione perch\u00e9 diversi strappi disseminati lungo il percorso potrebbero complicare i piani dei treni."}
{"id": "5832749", "revid": "1776051", "url": "https://it.wikipedia.org/wiki?curid=5832749", "title": "Walpurgis Rites - Hexenwahn", "text": "Walpurgis Rites - Hexenwahn \u00e8 l'ottavo album in studio del gruppo blackened death metal austriaco Belphegor, pubblicato nel 2009."}
{"id": "5832752", "revid": "670021", "url": "https://it.wikipedia.org/wiki?curid=5832752", "title": "Fontana del Nettuno (Nettuno)", "text": "La Fontana del Nettuno, simbolo della citt\u00e0 che porta il nome del dio pagano del mare, si trova a Nettuno (Lazio), in piazza Mazzini.\nLa sua collocazione, per\u00f2, non \u00e8 quella originale e il monumento stesso si compone di due parti diverse, ossia la statua del Nettuno e la conchiglia trainata dai cavalli con annessa vasca.\nLe origini.\nNel XIX secolo, la statua del Nettuno era parte di un'altra fontana che si trovava in piazza del Mercato e della quale, oggi, resta soltanto una parte, divenuta una fontanella pubblica.\nLa statua di travertino \u00e8 stata scolpita dall'artista Ottavio De Angelis e donata alla citt\u00e0 nel 1882, in occasione dell'inaugurazione della ferrovia Albano-Nettuno.\nInizialmente collocata in piazza dei Pozzi di Grano, la fontana venne spostata per iniziativa del sindaco Angelo Cambi in piazza G. Torretta (piazza del Mercato), dove prima del conflitto mondiale veniva usata come abbeveratoio dei cavalli.\nDurante la seconda guerra mondiale, per\u00f2, la fontana sub\u00ec dei danni a causa dei bombardamenti e, nel periodo della ricostruzione si decise per il suo spostamento in piazza Mazzini, nella sua collocazione attuale.\nDal dopoguerra a oggi.\nNel secondo dopoguerra il sindaco Mario De Franceschi fece spostare la fontana in piazza Mazzini. Nel ricollocare il monumento, si decise di conferirgli una nuova veste. Cos\u00ec, il nettunese Randolfo Belleudi realizz\u00f2 la conchiglia trainata dai cavalli su cui, ancora oggi, troneggia il Nettuno. L'opera fu completata tra il 1949 e il 1950.\nNel 1956, poi, in occasione dell'inaugurazione dell'acquedotto comunale di Carano, si pens\u00f2 al potenziamento degli impianti di diffusione dell'acqua, mentre - presumibilmente negli anni 1960 - sono stati aggiunti alla vasca i tre pesci che schizzano acqua verso la conchiglia e il Nettuno.\nDiversi gli interventi conservativi posti in essere nel tempo, tra cui quello del 1997 dell'associazione \"Nettuno Insieme\". Il primo vero restauro, per\u00f2, \u00e8 stato effettuato nel 2015 e ha provveduto a dare nuova vita al monumento, riportandolo allo splendore delle origini."}
{"id": "5832753", "revid": "1776051", "url": "https://it.wikipedia.org/wiki?curid=5832753", "title": "Blood Magick Necromance", "text": "Blood Magick Necromance \u00e8 il nono album in studio del gruppo blackened death metal austriaco Belphegor, pubblicato nel 2011."}
{"id": "5832754", "revid": "729019", "url": "https://it.wikipedia.org/wiki?curid=5832754", "title": "Matt Mahurin", "text": "Biografia.\nMahurin opera principalmente come fotografo, ma \u00e8 molto attivo anche come regista nel campo dei video musicali, avendo lavorato negli anni con U2, Def Leppard, Queensr\u00ffche, Metallica, Tracy Chapman, Tom Waits, R.E.M., Alice in Chains e molti altri artisti popolari.\nRiconoscimenti.\nFilm e videoclip\nFotografie e illustrazioni "}
{"id": "5832759", "revid": "1776051", "url": "https://it.wikipedia.org/wiki?curid=5832759", "title": "Conjuring the Dead", "text": "Conjuring the Dead \u00e8 il decimo album in studio del gruppo blackened death metal austriaco Belphegor, pubblicato nel 2014."}
{"id": "5832762", "revid": "2136684", "url": "https://it.wikipedia.org/wiki?curid=5832762", "title": "Stazione di Palermo Guadagna", "text": "La stazione di Palermo Guadagna \u00e8 una fermata ferroviaria di Palermo, posta sulla tratta urbana (passante ferroviario) della linea Palermo-Trapani.\nStoria.\nLa fermata di Guadagna venne attivata il 14 febbraio 2016 contemporaneamente alla fermata di Lolli; il successivo 16 febbraio entrambe le fermate e la fermata di Maredolce furono inaugurate alla presenza del Ministro delle Infrastrutture Graziano Delrio.\nStrutture e impianti.\nLa fermata, realizzata in galleria artificiale, conta due binari, uno per ogni senso di marcia, serviti da due banchine laterali lunghe 125 metri; le due banchine sono raggiungibili dalla superficie attraverso due accessi indipendenti.\nMovimento.\nLa fermata \u00e8 servita dai treni del servizio ferroviario metropolitano, cadenzati a frequenza semioraria."}
{"id": "5832765", "revid": "404449", "url": "https://it.wikipedia.org/wiki?curid=5832765", "title": "Antonio Carranti", "text": "Biografia.\nSvolgeva la professione di avvocato. Nel 1929 succedette a Leandro Arpinati alla carica di podest\u00e0 di Bologna, dopo aver gi\u00e0 ricoperto quella di vicepodest\u00e0 dal 1927."}
{"id": "5832768", "revid": "767487", "url": "https://it.wikipedia.org/wiki?curid=5832768", "title": "Oremus, Alleluia e Cos\u00ec Sia", "text": "Oremus, Alleluia e Cos\u00ec Sia \u00e8 un western del 1973 diretto da Alfio Caltabiano. Il film, conosciuto anche col titolo provvisorio di Mamma mia \u00e8 arrivato Cos\u00ec Sia, \u00e8 il s\u00e9guito di \"Cos\u00ec Sia\", girato da Caltabiano nel 1972.\nTrama.\nUn finto prete svaligia una banca con l'aiuto dei suoi quattro complici."}
{"id": "5832775", "revid": "1115371", "url": "https://it.wikipedia.org/wiki?curid=5832775", "title": "Sibur Arena", "text": "La Sibur Arena (in russo: \u0421\u0438\u0431\u0443\u0440 \u0410\u0440\u0435\u043d\u0430) \u00e8 un impianto polivalente coperto situato a San Pietroburgo, nel distretto di Petrogradskij. L'impianto pu\u00f2 essere usato per partite di basket, pallavolo, calcio a 5, pallamano e tennis. Ha una capacit\u00e0 di 7 044 posti a sedere, oltre a 13 box VIP capaci di contenere fino a 390 persone.\nStoria.\nInaugurata nel 2013, dopo che i lavori erano iniziati nel 2010, l'impianto ha ospitato i match casalinghi dello Spartak San Pietroburgo, dal 2013 al 2014. Lo Zenit San Pietroburgo gioca in questo stadio i propri match casalinghi, a partire dal 2014.\nL'Arena ospita, dal 2015, il torneo tennistico del St. Petersburg Open; dal 2016 si gioca al suo interno anche il St. Petersburg Ladies Trophy."}
{"id": "5832789", "revid": "2138421", "url": "https://it.wikipedia.org/wiki?curid=5832789", "title": "Gersdorf (disambigua)", "text": ""}
{"id": "5832790", "revid": "271907", "url": "https://it.wikipedia.org/wiki?curid=5832790", "title": "Stazione di Palermo Lolli", "text": "La stazione di Palermo Lolli \u00e8 una fermata ferroviaria di Palermo, posta sulla tratta urbana (passante ferroviario) della linea Palermo-Trapani. \u00c8 servita dai treni del servizio ferroviario metropolitano diretti alla stazione di Giachery.\nLa fermata \u00e8 in galleria. L'ingresso, in superficie, \u00e8 adiacente alla storica stazione di Palermo Lolli.\nStoria.\nLa fermata di Palermo Lolli venne attivata il 14 febbraio 2016 contemporaneamente alla fermata di Guadagna; il successivo 16 febbraio entrambe le fermate e la fermata di Maredolce furono inaugurate alla presenza del Ministro delle Infrastrutture Graziano Delrio.\nStrutture e impianti.\nLa fermata conta un unico binario sotterraneo, servito da una banchina accessibile attraverso un mezzanino; in futuro verr\u00e0 attivato il secondo binario di corsa, posto sotto il binario esistente.\nMovimento.\nLa fermata \u00e8 servita dai treni del servizio ferroviario metropolitano, cadenzati a frequenza semioraria."}
{"id": "5832792", "revid": "404449", "url": "https://it.wikipedia.org/wiki?curid=5832792", "title": "Giovanni Battista Berardi", "text": "Biografia.\nSucceduto nel 1929 ad Antonio Carranti alla carica di vicepodest\u00e0 di Bologna, fu nominato commissario prefettizio dopo la morte dello stesso Carranti (29 aprile 1930) e successivamente podest\u00e0 il 10 luglio 1930. Assunse le proprie funzioni a partire dal 12 luglio dello stesso anno."}
{"id": "5832797", "revid": "767487", "url": "https://it.wikipedia.org/wiki?curid=5832797", "title": "Joey Beltram", "text": ""}
{"id": "5832802", "revid": "1609015", "url": "https://it.wikipedia.org/wiki?curid=5832802", "title": "Castello Scaligero (Illasi)", "text": "Il castello scaligero d'Illasi \u00e8 un edificio medievale posto a difesa dell'antico borgo di Illasi, in provincia di Verona.\nStoria.\nEdificato nel X secolo, divenne di propriet\u00e0, nel XIII secolo, della potente famiglia dei Montecchi. Il castello venne ricostruito e potenziato da Ezzelino III da Romano nel 1243. Nel 1269 l'edificio venne occupato da Pulcinella delle Carceri e da alcuni fuorusciti di Verona, in lotta con Mastino I della Scala, che lo adib\u00ec a proprio rifugio.\nNel 1279 venne donato a Niccol\u00f2 della Scala, figlio di Mastino I da parte del pontefice papa Niccol\u00f2 III, riconoscente verso gli Scaligeri per la cattura da parte di questi, a Sirmione, di un gruppo di eretici Albigesi (Catari).\nAgli inizi del XV secolo venne occupato dalla Repubblica di Venezia, dopo averlo strappato ai Carraresi, alleati a quel tempo con Guglielmo della Scala, figlio illegittimo di Cangrande II della Scala, eletto da loro a signore di Verona nel 1404.\nPer i suo meriti militari, i veneziani nel 1509 concedettero Illasi in feudo al loro valoroso condottiero conte Girolamo Pompei, detto \"Malanchino\", la cui famiglia vantava da secoli diritti in quei luoghi. Al condottiero and\u00f2 il merito di aver catturato e tradotto nelle carceri veneziane l'8 agosto dello stesso anno, il marchese di Mantova Francesco II Gonzaga, partito alla conquista di Legnago.\nDescrizione.\nIl castello, a pianta quadrata di 10 metri di lato, \u00e8 affiancato dal cassero, utilizzato dal corpo di guardia. Una cinta muraria delimita tutta la collina ed \u00e8 caratterizzata da una sola apertura a meridione."}
{"id": "5832806", "revid": "1728", "url": "https://it.wikipedia.org/wiki?curid=5832806", "title": "Renato Pascucci", "text": "Biografia.\nDopo la laurea in giurisprudenza a Bologna nel 1909, entr\u00f2 nella carriera prefettizia tramite concorso nel 1911. Dopo aver partecipato come ufficiale alla prima guerra mondiale continu\u00f2 la carriera ricoprendo, dopo incarichi minori, le funzioni di sottoprefetto a Domodossola, e successivamente quelle di capo sezione nella direzione degli affari civili del Ministero dell'Interno, e infine di addetto alla segreteria generale del Governatorato di Roma. Giunto a Bologna come vice prefetto ispettore nell'ottobre 1934, assunse le funzioni di vicepodest\u00e0 di Bologna il 30 aprile 1935 e subentr\u00f2 poi al podest\u00e0 Angelo Manaresi con la carica di commissario prefettizio dal 17 agosto 1935 al 9 luglio 1936. Nel marzo 1937 fu commissario prefettizio a Brescia, subentrando al podest\u00e0 Fausto Lechi, rimanendovi per sei mesi, nei quali si occup\u00f2 della ristrutturazione delle finanze del comune.\nDopo un ritorno al ministero, venne nominato prefetto (di seconda classe) e destinato a Caltanissetta, dove rimarr\u00e0 dal 1 settembre 1941 fino al 18 luglio 1943, data dell'entrata degli Alleati in citt\u00e0. Rimosso dal governo militare alleato, rimase a disposizione delle autorit\u00e0 del Regno del Sud, ricoprendo incarichi a Salerno. Nel giugno 1945 venne promosso prefetto di prima classe e nel marzo 1946 fu destinato a Cuneo. Qui svolse un ruolo nella gestione di un colpo di mano di un gruppo di ex partigiani ed ausiliari, che, in seguito alla rimozione di un ex capitano garibaldino dalla polizia di Asti, avevano occupato un'antica torre nei pressi di Santo Stefano Belbo, organizzando posti di blocco con armi leggere e pesanti mai riconsegnate dopo la guerra. Nonostante l'invio da Roma di un battaglione di fanteria, il prefetto scelse la strada della trattativa. Rimarr\u00e0 a Cuneo fino all'agosto 1947. In seguito svolger\u00e0 un ulteriore incarico come ispettore generale amministrativo presso la Regione Sicilia dal luglio 1948 al marzo 1952, prima di essere collocato definitivamente a riposo per anzianit\u00e0 nell'ottobre 1953."}
{"id": "5832824", "revid": "287204", "url": "https://it.wikipedia.org/wiki?curid=5832824", "title": "Central Hockey League 1972-1973", "text": "La stagione 1972-1973 \u00e8 stata la 10\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via quattro formazioni e al termine dei playoff gli Omaha Knights conquistarono la loro quarta Adams Cup.\nSquadre partecipanti.\nRispetto alla stagione precedente si sciolsero i Kansas City Blues, mentre gli Oklahoma City Blazers sospesero le attivit\u00e0.\nStagione regolare.\nLegenda:\nNote:"}
{"id": "5832826", "revid": "1543377", "url": "https://it.wikipedia.org/wiki?curid=5832826", "title": "Palazzo della Gran Guardia (Palermo)", "text": "Il Palazzo della Gran Guardia \u00e8 un palazzo storico di Palermo; si trova ad angolo tra Corso Vittorio Emanuele e Piazza Marina.\nStoria.\nFu costruito nel 1785 come alloggio per le guardie del carcere della Vicaria.\nIn origine aveva tre piani (dal piano terra al 2\u00ba piano), ma nei primi anni del '900 venne modificato il prospetto ed aggiunto un piano.\nVerso la fine del 1800 divenne la sede della compagnia Navigazione Generale Italiana della famiglia Florio.\nNello stesso palazzo vi era - almeno dal 1862 - il Caff\u00e8 Oreto, uno dei caff\u00e8 pi\u00f9 popolari della citt\u00e0, frequentato da Oscar Wilde durante la sua visita a Palermo nell'aprile del 1900, e da Joe Petrosino sino alla sera del suo omicidio (12 Marzo 1909).\nAdesso appartiene all'ASP di Agrigento."}
{"id": "5832829", "revid": "767487", "url": "https://it.wikipedia.org/wiki?curid=5832829", "title": "M\u00fcnchner Philharmoniker", "text": "I M\u00fcnchner Philharmoniker (Filarmonici di Monaco) sono l'orchestra della citt\u00e0 di Monaco di Baviera. Hanno la loro sede al centro culturale Gasteig della stessa citt\u00e0.\nStoria.\nLa fondazione dell'orchestra risale al 1893, dall'iniziativa privata di Franz Kaim, figlio di un costruttore di pianoforti. Da allora l'orchestra ha sempre fatto parte della vita culturale della citt\u00e0 sotto la direzione di rinomati direttori d'orchestra.\nNei primi anni di attivit\u00e0, inizialmente sotto il nome di \"Kaim-Orchester\", direttori come Hans Winderstein, Hermann Zumpe e Ferdinand L\u00f6we (allievo di Bruckner) hanno garantito un alto livello tecnico delle esecuzioni ed un entusiastico supporto agli artisti contemporanei. Oltre a questo, il loro concetto artistico includeva gli sforzi per strutturare programmi e prezzi che rendessero possibile l'accesso ai concerti a tutti i livelli sociali. Nel 1895 l'orchestra stabil\u00ec la sua sede nella \"Tonhalle\", dove rimase fino al temporaneo scioglimento avvenuto in seguito al bombardamento della sede, nel 1944. Felix Weingartner, che diresse l'orchestra dal 1898 al 1905, ne accrebbe la reputazione internazionale, con diverse tourn\u00e9e in altri paesi.\nGustav Mahler ha diretto l'orchestra nel 1897, nel 1901 e nel 1910, eseguendo nel 1901 la sua quarta e nel 1910 la sua ottava sinfonia, ambedue in prima esecuzione mondiale. Nel Novembre del 1911 l'orchestra, che in quel momento si chiamava \"Konzertvereins-Orchester\" esegu\u00ec la prima mondiale del \u201cDas Lied von der Erde\u201d di Mahler sotto la direzione di Bruno Walter, solo sei mesi dopo che il compositore era morto a Vienna. Nel 1906 fu diretta da Wilhelm Furtw\u00e4ngler.\nDal 1908 al 1914 la direzione torn\u00f2 a Ferdinand L\u00f6we. Come continuazione di una trionfale apparizione a Vienna, con l'esecuzione della quinta sinfonia di Bruckner il 1 marzo 1898, L\u00f6we diresse il primo grande ciclo di concerti dedicato a questo autore, fondando la tradizione \"Bruckneriana\" dell'orchestra, che \u00e8 continuata ininterrotta fino ai nostri giorni.\nDurante la prima guerra mondiale l'attivit\u00e0 dell'orchestra venne sospesa a causa della mancanza di musicisti, richiamati alle armi, e dopo la guerra l'orchestra pass\u00f2 all'amministrazione comunale di Monaco, ricominciando l'attivit\u00e0 sotto la guida del compositore Hans Pfitzner che fu presto sostituito dal pioniere bruckneriano Siegmund von Hausegger, che guid\u00f2 l'orchestra come suo General Musik Direktor (GMD ovvero Direttore Musicale Generale) dal 1920 al 1938. Sotto la sua guida si ebbero le prime esecuzioni mondiali di altre due sinfonie di Bruckner nella loro versione originale e l'orchestra, nel 1928, vide cambiare in maniera definitiva il suo nome in M\u00fcnchner Philharmoniker.\nDal 1938 all'estate del 1944 l'orchestra fu guidata dal direttore austriaco Oswald Kabasta, che continu\u00f2 la tradizione bruckneriana e dimostr\u00f2 la gi\u00e0 alta qualit\u00e0 dell'orchestra con un numero considerevole di tourn\u00e9e in Germania e all'estero.\nProprio in questo periodo e sotto la direzione di questo maestro l'orchestra attravers\u00f2 uno dei periodi storici pi\u00f9 bui della sua storia: Kabasta fu un sostenitore del regime nazista e dal 1939 l'orchestra venne denominata \"Orchester der Hauptstadt der Bewegung\" cio\u00e8 \"Orchestra della capitale del movimento\" dove la capitale del movimento era Monaco di Baviera e come movimento si intendeva il Partito Nazional Socialista (Nazista) di Hitler. Nonostante il Partito Nazista avesse una sua orchestra, la Nationalsozialistische Sinfonie Orchester, diretta dall'attivista Franz Adam, i M\u00fcnchner Philharmoniker parteciparono alle attivit\u00e0 divulgative e di rappresentanza del partito nazista. Hitler in persona non mostr\u00f2 mai un grande attaccamento all'orchestra, avendo invece un occhio di riguardo verso il Teatro dell'Opera della Baviera, che si trov\u00f2 a dover rappresentare alcune opere alla presenza esclusiva del F\u00fchrer.\nIl primo concerto dopo la seconda guerra mondiale fu diretto da Eugen Jochum con l'Ouverture del \"Sogno di una notte di mezz'estate\" di Felix Mendelssohn Bartholdy, da Shakespeare. Questa musica era stata oggetto di ostracismo durante l'era nazista. Nell'autunno del 1945 l'orchestra trov\u00f2 in Hans Rosbaud un grande leader, appassionato difensore della musica moderna. Il suo successore, dal 1949 al 1966, fu Fritz Rieger. Durante l'era di Rudolf Kempe, che la diresse dal 1967 fino alla sua morte nel 1976, l'orchestra intraprese la sua prima tourn\u00e9e in Giappone e nell'ex Unione Sovietica.\nNel febbraio del 1979 Sergiu Celibidache diresse il suo primo ciclo di concerti e nel giugno dello stesso anno fu nominato General Musik Direktor. Le tourn\u00e9e portarono lui e l'orchestra in tutta europa, come anche in Sud America e Asia. I leggendari concerti bruckneriani diedero il contributo maggiore alla notoriet\u00e0 internazionale dell'orchestra e durante l'era di Celibidache questa fu pi\u00f9 volte invitata ad accompagnare il Governo Federale o il Presidente Federale come ambasciatore musicale.\nIn seguito alla distruzione della sua sede, la cosiddetta \"Tonhalle\" nella T\u00fcrkenstrasse, avvenuta durante la seconda guerra mondiale, l'orchestra ha passato oltre quarant'anni nella Herkulessaal, la sala da concerto all'interno della Residenza di Monaco di Baviera. Nel 1985 ha acquisito nuovamente una sua sala da concerto, la \"Philharmonie\" al Gasteig, il centro culturale della citt\u00e0 di Monaco di Baviera.\nDal settembre 1999 al luglio 2004 il direttore musicale \u00e8 stato l'americano James Levine. Con lui l'orchestra ha fatto molte trasferte: dopo una grande tourn\u00e9e in Europa nell'inverno del 2000 ha avuto la sua apparizione come ospite nel febbraio 2002 alla Carnegie Hall di New York, mentre nell'estate del 2002 il concerto ai Proms di Londra della BBC. Nella primavera del 2003 l'orchestra \u00e8 stata premiata per la \"Migliore programmazione di concerti della stagione 2002/2003\" dall'Associazione Tedesca degli Editori Musicali.\nSin dalla stagione 2001/2002, sotto il titolo \u201cSpielfeld Klassik\u201d l'orchestra ha sviluppato un intenso programma per bambini e adolescenti, con concerti di musica da camera a loro dedicati, concerti per le scuole e per giovani, workshop, ascolto delle prove, visite delle scuole ai musicisti dell'orchestra, presentazioni degli strumenti e anche abbonamenti per scuole e studenti delle superiori. In questo modo i giovani hanno un grande numero di occasioni per essere coinvolti nel mondo della musica classica e nel lavoro di una grande orchestra sinfonica. Durante la stagione 2004/2005 sono stati oltre 25000 i bambini e gli adolescenti che hanno preso parte a circa 160 eventi.\nNel gennaio del 2004 i M\u00fcnchner Philharmoniker hanno nominato Zubin Mehta come loro primo \"Direttore Onorario\" nella storia dell'orchestra.\nNel maggio del 2003 Christian Thielemann ha firmato un contratto come General Musik Direktor e la sua amministrazione \u00e8 cominciata nel settembre 2004. Il 29 ottobre dello stesso anno ha diretto il suo concerto inaugurale con la quinta sinfonia di Bruckner. Nella stagione 2012/2013 Lorin Maazel ha assunto il posto di Direttore Musicale dell'orchestra, puntando il suo lavoro all'espansione del repertorio e a rendere pi\u00f9 flessibile il suono dell'orchestra.\nDalla stagione 2015/2016 il DIrettore Musicale dell'Orchestra \u00e8 il russo Valery Gergiev. Con lui \u00e8 stato realizzato un progetto senza precedenti a Monaco: l'esecuzione di tutte e quindici le sinfonie di \u0160ostakovi\u010d insieme all'orchestra del Teatro Mariinsky nella stagione 2011/12. Questo tipo di cooperazione \u00e8 continuata con un ciclo di composizioni di Stravinskij nella stagione 2013/14."}
{"id": "5832834", "revid": "110157", "url": "https://it.wikipedia.org/wiki?curid=5832834", "title": "National Basketball League of Canada 2013-2014", "text": "La stagione NBL Canada 2013-2014 fu la terza della National Basketball League of Canada. Parteciparono 9 squadre in due gironi. Rispetto alla stagione precedente si aggiunsero i Brampton A's e gli Ottawa SkyHawks. Gli Oshawa Power si trasferirono a Mississauga, rinominandosi Mississauga Power, i Summerside Storm, si trasferirono a Charlottetown, prendendo il nome di Island Storm. I Montreal Jazz scomparvero."}
{"id": "5832857", "revid": "1275877", "url": "https://it.wikipedia.org/wiki?curid=5832857", "title": "Srdjan Dizdarevi\u0107", "text": ""}
{"id": "5832859", "revid": "1325888", "url": "https://it.wikipedia.org/wiki?curid=5832859", "title": "Repubblica della Costa d'Avorio", "text": ""}
{"id": "5832881", "revid": "767487", "url": "https://it.wikipedia.org/wiki?curid=5832881", "title": "Blue Movie (film 1969)", "text": "Blue Movie \u00e8 un film del 1969 di Andy Warhol.\nTrama.\nUn uomo e una donna vengono ripresi in casa, a New York, durante un pomeriggio di attivit\u00e0 quotidiane: si fanno la doccia, mangiano, fanno l'amore e discutono sulla guerra in Vietnam.\nProduzione.\nIl film viene girato con una comune pellicola cinematografica da interni, sensibile alla luce artificiale. Ma la presenza di luce naturale che penetra sul set vira la dominante verso il blu. Da qui il nome della pellicola."}
{"id": "5832884", "revid": "287204", "url": "https://it.wikipedia.org/wiki?curid=5832884", "title": "Central Hockey League 1973-1974", "text": "La stagione 1973-1974 \u00e8 stata la 11\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Dallas Black Hawks conquistarono la loro terza Adams Cup.\nSquadre partecipanti.\nRispetto alla stagione precedente fecero il loro ritorno gli Oklahoma City Blazers e si iscrissero gli Albuquerque Six Guns.\nStagione regolare.\nLegenda:\nNote:"}
{"id": "5832887", "revid": "767487", "url": "https://it.wikipedia.org/wiki?curid=5832887", "title": "Scaldicetus", "text": "Lo scaldiceto (gen. Scaldicetus) \u00e8 un cetaceo estinto, appartenente ai fiseteridi. Visse tra il Miocene inferiore e il Pliocene inferiore (circa 18 \u2013 4 milioni di anni fa) e i suoi resti fossili sono stati ritrovati in Europa, Nordamerica e Australia.\nDescrizione.\nQuesto animale doveva essere abbastanza simile all'odierno capodoglio. Solitamente era pi\u00f9 piccolo della forma attuale, ma resti frammentari fanno supporre che alcuni esemplari fossero lunghi quasi quanto i capodogli odierni. Il cranio di \"Scaldicetus\" era basso, con uno scudo occipitale dalla parte anteriore inclinata notevolmente. Erano presenti grandi fosse temporali allungate, e processi zigomatici rigonfi lateralmente e robusti. Al contrario degli attuali capodogli, \"Scaldicetus\" possedeva robusti denti aguzzi anche nella mascella superiore. I denti erano dotati ancora di smalto.\nClassificazione.\nI primi fossili di questo animale (45 denti isolati, probabilmente appartenenti a un solo esemplare) vennero ritrovati nella zona di Anversa, in Belgio, in terreni del Miocene superiore, e vennero descritti da Du Bus nel 1867 come Scaldicetus caretti. Un'altra specie piuttosto diffusa \u00e8 S. grandis, rinvenuta in Europa e in Nordamerica. \nNumerosi altri fossili attribuiti a \"Scaldicetus\" sono stati ritrovati in vari siti compresi tra il Miocene inferiore e il Pliocene inferiore, ma l'identificazione di questi resti \u00e8 problematica. Spesso gli studiosi si sono basati su denti con smalto corrugato e sulla presenza di denti funzionali nella mascella superiore, ma queste caratteristiche suggeriscono piuttosto un grado evolutivo e non un genere tassonomico distinto. In ogni caso, \"Scaldicetus\" \u00e8 un rappresentante basale dei fiseteridi, attualmente rappresentati dal capodoglio e dai kogia."}
{"id": "5832894", "revid": "112832219", "url": "https://it.wikipedia.org/wiki?curid=5832894", "title": "Festival cinematografico internazionale di Mosca 1973", "text": "L\u20198\u00aa edizione del Festival cinematografico internazionale di Mosca si \u00e8 svolta a Mosca dal 10 al 23 luglio 1973.\nIl Grand Prix fu assegnato al film sovietico \"\" diretto da Vytautas \u017dalakevi\u010dius, al film bulgaro \"Obi\u010d\" diretto da Ljudmil Stajkov e al film statunitense \"I duri di Oklahoma\" diretto da Stanley Kramer."}
{"id": "5832906", "revid": "287204", "url": "https://it.wikipedia.org/wiki?curid=5832906", "title": "Dubai Tennis Championships 2016", "text": "Il Dubai Tennis Championships 2016, conosciuto anche come \"Dubai Duty Free Tennis Championships 2016\" per motivi pubblicitari, \u00e8 un torneo di tennis giocato sul cemento, facente parte della categoria ATP World Tour 500 series nell'ambito dell'ATP World Tour 2016 e della categoria WTA Premier nell'ambito del WTA Tour 2016. Sia il torneo maschile che femminile si sono disputati al The Aviation Club Tennis Centre di Dubai negli Emirati Arabi Uniti. Il torneo femminile si gioca dal 15 al 20 febbraio, quello maschile dal 22 al 27 febbraio 2016.\nPartecipanti ATP.\nAltri partecipanti.\nI seguenti giocatori hanno ricevuto una wild-card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nCampioni.\nSingolare maschile.\n Stan Wawrinka ha sconfitto in finale Marcos Baghdatis con il punteggio di 6\u20134, 7\u2013613.\nSingolare femminile.\n Sara Errani ha sconfitto in finale Barbora Str\u00fdcov\u00e1 con il punteggio di 6-0, 6-2.\nDoppio maschile.\n Simone Bolelli / Andreas Seppi hanno sconfitto in finale Feliciano L\u00f3pez / Marc L\u00f3pez con il punteggio di 6\u20132, 3\u20136, [14\u201312].\nDoppio femminile.\n Chuang Chia-jung / Darija Jurak hanno sconfitto in finale Caroline Garcia / Kristina Mladenovic con il punteggio di 6\u20134, 6\u20134."}
{"id": "5832907", "revid": "287204", "url": "https://it.wikipedia.org/wiki?curid=5832907", "title": "Trofeo Laigueglia 2015", "text": "Il Trofeo Laigueglia 2015, cinquantaduesima edizione della corsa e valevole come prova dell'UCI Europe Tour 2015, categoria 1.HC, si svolse il 19 febbraio 2015 su un percorso di 191,8 km. \n\u00c8 stata vinta dall'italiano Davide Cimolai che ha concluso la corsa in 4h53'47\".\nLa corsa \u00e8 stata portata a termine da 121 ciclisti."}
{"id": "5832909", "revid": "339392", "url": "https://it.wikipedia.org/wiki?curid=5832909", "title": "Zhejiang Yiteng Football Club", "text": ""}
{"id": "5832914", "revid": "1378703", "url": "https://it.wikipedia.org/wiki?curid=5832914", "title": "Gigantoid", "text": "Gigantoid \u00e8 l'undicesimo album in studio del gruppo musicale stoner rock statunitense Fu Manchu, pubblicato nel 2014. Rispetto ai precedenti, il disco risulta avere un sound un po' pi\u00f9 grezzo e duro."}
{"id": "5832923", "revid": "120137938", "url": "https://it.wikipedia.org/wiki?curid=5832923", "title": "Dubai Tennis Championships 2016 - Doppio femminile", "text": "T\u00edmea Babos e Kristina Mladenovic erano le detentrici del titolo, ma hanno deciso di non partecipare insieme. Babos ha fatto coppia con Julia G\u00f6rges mentre Mladenovic con Caroline Garcia. Le due coppie si sono affrontate in semifinale con la vittoria delle francesi.\nIn finale Chuang Chia-jung e Darija Jurak hanno sconfitto Mladenovic e Garcia con il punteggio di 6-4, 6-4."}
{"id": "5832924", "revid": "1305772", "url": "https://it.wikipedia.org/wiki?curid=5832924", "title": "Don't Close Your Eyes (Kix)", "text": "Don't Close Your Eyes \u00e8 una power ballad del gruppo musicale statunitense Kix, estratta come singolo dal loro album \"Blow My Fuse\" nel maggio 1989. Si tratta del maggiore successo del gruppo e ha raggiunto la posizione numero 11 della Billboard Hot 100 negli Stati Uniti. Il singolo \u00e8 stato certificato con il disco d'oro per le vendite dalla RIAA il 5 febbraio 1990.\nNel 2014 \u00e8 stata indicata come la 12\u00aa pi\u00f9 grande power ballad di tutti i tempi da Yahoo! Music."}
{"id": "5832926", "revid": "729019", "url": "https://it.wikipedia.org/wiki?curid=5832926", "title": "Cassa Rurale ed Artigiana di Brendola Credito Cooperativo", "text": "Cassa Rurale ed Artigiana di Brendola Credito Cooperativo \u00e8 una banca di credito cooperativo con sede a Brendola che opera in tutta l'area centro-meridionale della provincia di Vicenza e nell'estremit\u00e0 orientale della provincia di Verona. \u00c8 parte della Federazione Veneta BCC.\nStoria.\nLa Cassa Rurale ed Artigiana di Brendola nasce domenica 21 giugno 1903 con il nome di \"Cassa Rurale Cattolica di Prestiti di Brendola\".\nIl 1 gennaio 2014 si \u00e8 completato l'iter di fusione di \"BCC Campiglia dei Berici\" in \"CRA Brendola\". BCC Campiglia dei Berici era nata il 22 luglio 1896 a Campiglia dei Berici.\nA seguito della fusione la Cassa Rurale ed Artigiana di Brendola pu\u00f2 contare su 30 filiali."}
{"id": "5832928", "revid": "120137126", "url": "https://it.wikipedia.org/wiki?curid=5832928", "title": "Dubai Tennis Championships 2016 - Singolare femminile", "text": "Simona Halep era la detentrice del titolo ma \u00e8 stata sconfitta al secondo turno da Ana Ivanovi\u0107.\nIn finale Sara Errani ha sconfitto Barbora Str\u00fdcov\u00e1 con il punteggio di 6-0, 6-2.\nTeste di serie.\nLe prime quattro teste di serie hanno ricevuto un bye per il secondo turno."}
{"id": "5832931", "revid": "767487", "url": "https://it.wikipedia.org/wiki?curid=5832931", "title": "Chen Yongqiang", "text": ""}
{"id": "5832932", "revid": "767487", "url": "https://it.wikipedia.org/wiki?curid=5832932", "title": "Giuseppe Ciccimarra", "text": "Biografia.\nNacque ad Altamura da Francesco Ciccimarra e Anna Traetta, dove si avvicin\u00f2 alla musica in tenera et\u00e0 ed apprese ivi le prime nozioni; nel 1802 fu iscritto al conservatorio di San Pietro a Maiella a Napoli, dove consegu\u00ec il diploma in canto e pianoforte. Intraprese la carriera come tenore ed esord\u00ec ufficialmente nel 1816 al teatro del Fondo nell'interpretazione di Pizarro dell'opera di Ferdinando Pa\u00ebr intitolata \"Leonora ossia L'amore coniugale\".\nLa sua attivit\u00e0 fu prevalentemente concentrata a Napoli, esibendosi spesso nei teatri di San Carlo e del Fondo, in svariate opere, quali l'Armida di Rossini, la Vestale di Spontini, l\"'Adelaide di Baviera\" e molte altre. Assai stimato da Gioacchino Rossini e Giovanni Pacini, fu spesso scelto come primo tenore durante le rappresentazioni e fece parte di importanti compagnie teatrali.\nEbbe in sposa la viennese Anna Rau, dal cui rapporto ebbe quattro figli: Carolina, Francesco, Luigi e Ugo. Si trasfer\u00ec a Vienna nel 1828 e quivi insegn\u00f2 canto e pianoforte. Fu maestro di canto del soprano Adele Muzzarelli. Pi\u00f9 tardi fu nominato direttore di canto al \"K\u00e4rntnerthortheater\" (\"Teatro imperiale di musica italiana\"), nel 1835 si ammal\u00f2 di una grave malattia e nel 1836 si spense a Venezia."}
{"id": "5832938", "revid": "767487", "url": "https://it.wikipedia.org/wiki?curid=5832938", "title": "Ana Moura", "text": "Il 17 marzo 2011, per l'album Leva-me Aos Fados, Ana Moura \u00e8 stata nominata \"Best Artist Of The Year\", uno dei premi pi\u00f9 importanti della prestigiosa rivista inglese Songlines.\nLa carriera.\nInizialmente cantava in diversi luoghi per le strade di Lisbona. Aveva raggiunto la notoriet\u00e0 per aver partecipato alla trasmissione televisiva \"Fados de Portugal\", trasmessa dall'emittente pubblica portoghese RTP Internacional."}
{"id": "5832940", "revid": "1305772", "url": "https://it.wikipedia.org/wiki?curid=5832940", "title": "Price of Love", "text": "Price of Love \u00e8 una canzone del supergruppo anglo-americano Bad English, estratta come singolo dall'eponimo album di debutto del gruppo nei primi mesi del 1990.\nIl brano si posizion\u00f2 al quinto posto della Billboard Hot 100 negli Stati Uniti, diventando il secondo singolo di maggior successo del gruppo dopo \"When I See You Smile\".\nVideo musicale.\nIl videoclip del brano alterna scene in cui si vede il cantante John Waite vagare per alcuni passaggi urbani ad altre in cui viene mostrata l'intera band mentre si esibisce sul palco."}
{"id": "5832952", "revid": "115939147", "url": "https://it.wikipedia.org/wiki?curid=5832952", "title": "Festival cinematografico internazionale di Mosca 1975", "text": "La 9\u00aa edizione del Festival cinematografico internazionale di Mosca si \u00e8 svolta a Mosca dal 10 al 23 luglio 1975.\nIl Grand Prix fu assegnato al film italiano \"C'eravamo tanto amati\" diretto da Ettore Scola, al film sovietico \"Dersu Uzala - Il piccolo uomo delle grandi pianure\" diretto da Akira Kurosawa e al film polacco \"La terra della grande promessa\" diretto da Andrzej Wajda."}
{"id": "5832953", "revid": "604467", "url": "https://it.wikipedia.org/wiki?curid=5832953", "title": "Armin Frauscher", "text": "Biografia.\nHa iniziato a gareggiare per la nazionale austriaca nelle varie categorie giovanili nella specialit\u00e0 del singolo, ottenendo, quali migliori risultati, la medaglia di bronzo nella gara a squadre nella prima edizione dei Giochi olimpici giovanili invernali ad , dove giunse altres\u00ec nono nel singolo, nonch\u00e9 due medaglie ai campionati europei juniores: quella d'oro nel singolo a Sigulda 2014 e quella di bronzo nella prova a squadre a Winterberg 2012.\nA livello assoluto ha esordito in Coppa del Mondo nella stagione 2012/13 e ha conquistato il primo podio il 29 novembre 2015 nel singolo ad Igls (2\u00b0). In classifica generale come miglior risultato si \u00e8 piazzato al ventisettesimo posto nella specialit\u00e0 del singolo nel 2014/15. A partire dalla stagione 2019/20 gareggia nel doppio in coppia con Yannick M\u00fcller, conquistando il primo podio nella nuova disciplina il 28 novembre 2020 a Innsbruck, dove fu secondo; nella classifica generale del doppio detiene invece quale miglior piazzamento il sesto posto raggiunto nel 2020/21.\nHa inoltre preso parte a quattro edizioni dei campionati mondiali, gareggiando almeno una volta in tutte e cinque le specialit\u00e0 dello slittino. Nel dettaglio i suoi risultati sono stati, nel singolo: nono a Sch\u00f6nau am K\u00f6nigssee 2016 e nono a Innsbruck 2017; nel singolo sprint: settimo a Sch\u00f6nau am K\u00f6nigssee 2016 e dodicesimo a Innsbruck 2017; nel doppio: undicesimo a So\u010di 2020 e undicesimo a Sch\u00f6nau am K\u00f6nigssee 2021; nel doppio sprint: ottavo a So\u010di 2020 e quindicesimo a Sch\u00f6nau am K\u00f6nigssee 2021; nella gara a squadre: quinto a So\u010di 2020. Il piazzamento ottenuto nel singolo nell'edizione del 2016 gli \u00e8 valso anche la medaglia di bronzo nella speciale classifica riservata agli atleti under 23; in tale graduatoria vinse inoltre l'argento a Igls nel 2017; nelle prove a squadre: quinto a So\u010di 2020.\nNelle rassegne continentali ha totalizzato quale miglior piazzamento l'ottavo posto nel singolo, ottenuto a Sch\u00f6nau am K\u00f6nigssee 2017, e il nono nel doppio, raggiunto a Sigulda 2021."}
{"id": "5832955", "revid": "124123", "url": "https://it.wikipedia.org/wiki?curid=5832955", "title": "Karl von Hegel", "text": "Biografia.\nFu professore di storia nell'universit\u00e0 di Rostock e di Erlangen. \nLa sua prima opera, \"Storia della costituzione dei municipi italiani dal regno romano alla fine del secolo XII. Con appendice riguardo alle citt\u00e0 francesi e tedesche, Leipzig 1847/Milano 1861\", \"subito gli diede una grande celebrit\u00e0, in Germania come in Italia\".\nNegli anni 1838-1839 far\u00e0 un lungo viaggio-studio in Italia. Lavor\u00f2 soprattutto a Roma e Firenze. \u201ePi\u00f9 che in altre citt\u00e0, si trattenne a Firenze\u201c. Far\u00e0 ricerche su Dante e Dino Compagni.\nKarl Hegel fu uno dei principali intermediari tra la storia italiana e quella tedesca nel XIX secolo.\nDal 1858, come membro della Commissione storica di Monaco, cur\u00f2 l'edizione delle cronache di Norimberga, Strasburgo, Colonia e Magonza. Collabor\u00f2 ai Monumenta Germaniae historica.\nOpere (selezione).\nV. un elenco dettagliato delle pubblicazioni: Marion Kreis: \"Karl Hegel. Geschichtswissenschaftliche Bedeutung und wissenschaftsgeschichtlicher Standort\" (= \"Schriftenreihe der Historischen Kommission bei der Bayerischen Akademie der Wissenschaften.\" Bd. 84). Vandenhoeck &amp; Ruprecht, G\u00f6ttingen u.a. 2012, ISBN 978-3-525-36077-4, p 354-359. (Cf.E-Book)"}
{"id": "5832957", "revid": "890623", "url": "https://it.wikipedia.org/wiki?curid=5832957", "title": "Palestro (Algeria)", "text": ""}
{"id": "5832958", "revid": "767487", "url": "https://it.wikipedia.org/wiki?curid=5832958", "title": "Micromysticetus", "text": "Il micromisticeto (gen. Micromysticetus) \u00e8 un cetaceo estinto, appartenente ai misticeti. Visse nell'Oligocene medio \u2013 superiore (circa 30 \u2013 23 milioni di anni fa) e I suoi resti fossili sono stati ritrovati in Europa e in Nordamerica.\nDescrizione.\nQuesto animale doveva assomigliare a una balena, ma le dimensioni erano ridottissime e l'animale intero era lungo solo pochi metri. Il cranio era dotato di uno scudo occipitale a forma di largo triangolo equilatero; rispetto ad altre forme simili come \"Cetotheriopsis\", la cresta mediana lungo lo scudo occipitale era meno prominente, e la fossa squamosale era pi\u00f9 corta, bassa e interrotta da una protuberanza (la prominenza squamosale) che si estendeva dal margine posteriore della fossa. Il processo zigomatico dell'osso squamoso era allungato, profondo e arcuato. \nClassificazione.\nI primi fossili di questo animale vennero descritti da Rothausen nel 1971, e furono attribuiti a una nuova specie di un genere di misticeti gi\u00e0 noti, \"Cetotheriopsis\" (C. tobieni). I fossili vennero ritrovati in Germania, nei pressi di D\u00fcsseldorf in Vestfalia. Nel 2002, uno studio di Sanders e Barnes port\u00f2 alla conclusione che questi resti appartenevano in realt\u00e0 a un genere distinto, che veniva denominato \"Micromysticetus\". A questo genere i due studiosi ascrissero anche una specie nordamericana proveniente dalla Carolina del Sud, M. rothauseni.\n\"Micromysticetus\" \u00e8 un rappresentante dei cetoteriopsidi, un gruppo di misticeti arcaici di piccole dimensioni, di cui fa parte anche \"Cetotheriopsis\"."}
{"id": "5832959", "revid": "103617177", "url": "https://it.wikipedia.org/wiki?curid=5832959", "title": "A Man of No Importance", "text": "A Man of No Importance \u00e8 un musical con colonna sonora di Stephen Flaherty, parole di Lynn Ahrens e libretto di Terrence McNally, basato sul film di Albert Finney \"Un uomo senza importanza\" (1994).\nTrama.\nAlfred Byrne \u00e8 un omosessuale non dichiarato nella cattolica Dublino del 1963 e gestisce una compagnia di attori amatoriali che ogni anni mette in scena un'opera teatrale di Oscar Wilde. Ma, quando decide di mettere in scena la controversa Salome, l'improvviso amore per Robbie sconvolge il delicato equilibrio che \u00e8 riuscito a costruire."}
{"id": "5832960", "revid": "183666", "url": "https://it.wikipedia.org/wiki?curid=5832960", "title": "Karl Hegel", "text": ""}
{"id": "5832962", "revid": "2136684", "url": "https://it.wikipedia.org/wiki?curid=5832962", "title": "Stazione di Palermo Maredolce", "text": "La stazione di Palermo Maredolce \u00e8 una fermata ferroviaria di Palermo, sita nei pressi del castello di Maredolce. \u00c8 posta sulla breve bretella che collega direttamente le stazioni di Brancaccio (sulla linea per Messina) e Guadagna (sulla linea per Trapani) bypassando la stazione centrale.\nStoria.\nLa fermata di Maredolce venne attivata il 19 dicembre 2015, in concomitanza con l'attivazione dell'Apparato Centrale Computerizzato (ACC) della stazione di Palermo Centrale; formalmente, la fermata \u00e8 compresa nell'ambito della stessa stazione centrale.\nLa fermata venne inaugurata festosamente il 16 febbraio dell'anno successivo, alla presenza del ministro delle Infrastrutture Graziano Delrio e contemporaneamente alle fermate Guadagna e Lolli.\nStrutture e impianti.\nLa fermata conta due binari, uno per ogni senso di marcia, serviti da due banchine laterali lunghe 125 metri, collegate da un sottopassaggio. Dalla sua attivazione nessun treno vi ha effettuato mai fermata."}
{"id": "5832979", "revid": "729019", "url": "https://it.wikipedia.org/wiki?curid=5832979", "title": "Ferrante de' Rossi", "text": "Biografia.\nFiglio Giulio Cesare de' Rossi, nipote di Troilo I de' Rossi, marchese di San Secondo, e di Maddalena Sanseverino, nacque a San Secondo Parmense intorno al 1545. Stabilitosi a Mantova grazie al matrimonio con Polissena Gonzaga, figlia di Carlo Gonzaga di Gazzuolo, pass\u00f2 tutta la sua vita sotto le armi.\nNel 1566 era gi\u00e0 al servizio di Cosimo de' Medici percependo un'entrata mensile. Partecip\u00f2 quindi alla sesta guerra di religione francese prendendo parte all'assedio di Poitiers contro gli Ugonotti. Nel 1580 fu invece al servizio del re di Spagna Filippo II nella guerra di Portogallo. La sua fama crebbe e nel 1589 venne nominato dal Granduca di Toscana governatore generale della Cavalleria, essendo messo al comando di 43 uomini d'arme e di 400 cavalli, percependo un compenso annuo di 2000 scudi. Nello stesso anno il Granduca Ferdinando I de' Medici lo nomin\u00f2 il cavaliere dell'Ordine di Santo Stefano papa e martire.\nSuccessivamente nel 1592 partecip\u00f2 con il titolo di maestro di campo alla Lunga Guerra in Ungheria contro i Turchi insieme a Don Giovanni de' Medici. Durante la campagna fu al comando della roccaforte di Giavarino che difese con grande tenacia e abilit\u00e0 riuscendo anche in una sortita notturna contro il campo turco a fare strage di pi\u00f9 di 2000 combattenti ottomani.\nDopo essere stato ricevuto con grandi onori dall'Imperatore Rodolfo II, torn\u00f2 sul teatro bellico nel 1595 distinguendosi in differenti battaglie.\nNel 1602 pass\u00f2 al servizio della repubblica di Venezia in qualit\u00e0 di sovraintendente generale delle fortezze di Venezia in Albania e Dalmazia, combattendo ancora una volta contro i Turchi..\nDopo essersi ritirato mor\u00ec nel 1618 secondo alcune fonti in Boemia, secondo altre a Brescia.\nDiscendenza.\nDalla moglie Polissena Gonzaga ebbe sei figli:"}
{"id": "5832987", "revid": "1522738", "url": "https://it.wikipedia.org/wiki?curid=5832987", "title": "Martin Jacques Myst\u00e8re", "text": ""}
{"id": "5832988", "revid": "125758641", "url": "https://it.wikipedia.org/wiki?curid=5832988", "title": "Guia Risari", "text": "Biografia.\nMilanese di nascita, Guia Risari nel 1990 consegue la maturit\u00e0 classica presso il Liceo Ginnasio Giuseppe Parini, per poi intraprendere gli studi di Filosofia morale all'Universit\u00e0, e laurearsi nel 1995 con una tesi su Jean Am\u00e9ry. Contemporaneamente agli studi lavora come giornalista per l'Unit\u00e0 e come educatrice sociale; inoltre partecipa in qualit\u00e0 di volontaria alla missione umanitaria presso il campo profughi di Klana.\nApprofondisce quindi gli studi sull'antisemitismo attraverso il master in \"Modern Jewish Studies\" (\"Studi ebraici moderni\") conseguito nel 1997 presso l'universit\u00e0 di Leeds.\nDal 1998 trascorre un lungo periodo in Francia per continuare gli studi a Montpellier, a Tolosa ed a Parigi. Tra il 1999 ed il 2008 si divide tra la Sorbona e La Sapienza di Roma. Nello stesso periodo lavora come bibliotecaria, docente, traduttrice, giornalista, scrittrice e conferenziera, senza mai abbandonare il volontariato.\nL'autrice non di rado \u00e8 traduttrice delle proprie stesse opere, che pubblica anche in lingue diverse. Gli studi effettuati, il surrealismo, la sensibilit\u00e0 verso le minoranze, la \"stima\" per i bambini, vengono rielaborati attraverso la scrittura, cui si dedica interamente a partire dal 2001.\nLa produzione letteraria.\nAd eccezione delle traduzioni e della saggistica, gli scritti di Guia Risari sono generalmente corredati da immagini create di volta in volta da vari autori: ad esempio dai colori di Elisa Macellari per \"Il decamerino\" o di Cecco Mariniello per \"Pane e oro\" e per \"La macchina di Celestino\", dai collage di Marc Taeger per \"Achille il puntino\", o dalle illustrazioni a matita di Arianna Floris per \"La porta di Anne\".\n\"Il pesce spada e la serratura\" \u00e8 illustrato da Altan e richiama il gioco surrealista dei cadaveri eccellenti.\n\"Il taccuino di Simone Weil\" \u00e8 corredato dalle illustrazioni di Pia Valentinis. Il romanzo racconta le vicende reali e lo scenario storico in cui \u00e8 vissuta Simone Weil, sotto forma di un diario immaginario. Stampato in una tipografia artigianale, e dotato di un segnalibro, il volume si presenta nella foggia di un taccuino vero: le pagine sono \"in carta naturale realizzata con fibre di cotone\" e la rilegatura \u00e8 tenuta insieme da un elastico.\n\"La terre respire\", con gli acquarelli di Alessandro Sanna, rappresenta \"un inno alla potenza della natura\"; \"Le chat \u00e2me\", illustrato da Ghislaine Herb\u00e9ra, narra la storia di un gatto considerato come \"animale-guida, sorta di doppio ancestrale\"; \"Le Petit Chaperon bleu\", con le immagini di Cl\u00e9mence Pollet, \u00e8 una \"versione surreale di Cappuccetto Rosso\".\nL'interazione fra scrittura e grafica, la cura dell'edizione, tipiche del libro d'artista, sono anche caratteristiche proprie del surrealismo ed in particolare del surrealismo femminile. Analogamente sono elementi comuni alla produzione letteraria del surrealismo femminile il libro-oggetto, l'interdisciplinarit\u00e0, l'utilizzo della narrativa fiabesca popolata di creature magiche e di gatti considerati come alter ego, l'attenzione alla natura, il ricorso all'immaginazione ed alla scrittura per contrastare le negativit\u00e0 ed i pregiudizi razziali.\nI libri per bambini e i romanzi.\nIn generale, gli scritti per l'infanzia di Guia Risari s'innestano nel nuovo modello letterario italiano del XXI secolo, tramite il quale i bambini vengono sollecitati ad una lettura attiva e critica, incoraggiati a rielaborare la realt\u00e0 in maniera creativa. La bambina protagonista di \"Pane e oro\", ad esempio, riesce a superare la propria umile condizione con la fantasia, con il solo aiuto di un foglio e di una matita.\n\"Achille il puntino\", pubblicato anche in Spagna e compreso nell'elenco di titoli Nati per leggere, fornisce ai piccoli lettori gli strumenti per scoprire nuovi mondi attraverso l'oralit\u00e0, la lettura e la scrittura. Il punto infatti contiene in s\u00e9 una pluralit\u00e0 di significati e di immagini, che prendono vita e si trasformano. Attraverso metamorfosi successive, il punto permette di visualizzare forme antropomorfe e sollecita i bambini a porre domande sul corpo umano, oggetto di curiosit\u00e0 e di mistero.\nIl \"potere salvifico della fantasia\" contrasta perfino la realt\u00e0 pi\u00f9 tragica, come quella di Anna Frank, che Guia Risari rivisita attraverso \"La porta di Anne\", in cui la persecuzione degli Ebrei \u00e8 narrata in maniera da restare impressa nella memoria di tutti i lettori. Si tratta di una trasposizione creativa e corale degli studi sull'antisemitismo, che qualche anno prima aveva dato i suoi frutti nelle opere di saggistica dell'autrice.\nIl romanzo \"Il viaggio di Lea\" \u00e8 stato valutato tra i finalisti del \"Premio Strega Ragazze e Ragazzi\" 2016-17, Categoria +11.\nGli studi sull'antisemitismo.\nGuia Risari si \u00e8 occupata di antisemitismo da un punto di vista filosofico nel corso degli studi accademici a Leeds, analizzando poi sistematicamente anche il carattere dell'antisemitismo italiano attraverso l'opera di Giorgio Bassani. Risari fa riferimento soprattutto all'approccio critico della Scuola di Francoforte ed all'analisi condotta da Zygmunt Bauman sul rapporto tra modernit\u00e0 e l'olocausto, in base alle quali le caratteristiche dell'epoca moderna (ordine, omogeneit\u00e0 e funzionalit\u00e0) hanno inasprito l'antico pregiudizio contro gli Ebrei, percepiti sempre pi\u00f9 come \"l'altro\", il \"diverso\" da isolare e distruggere. Per la prima volta la macchina burocratica si fa carico di tale compito, deresponsabilizzando i singoli individui.\nAccostandosi a \"Il romanzo di Ferrara\" di Bassani, Guia Risari prende inoltre in esame l'aspetto delle testimonianze letterarie dell'olocausto. La letteratura dell'olocausto, attraversando vari stadi dal diario, al saggio, alla poesia ed al racconto, si trasforma in strumento di commemorazione, interpretazione ed elaborazione degli eventi e dei traumi. Nel \"Romanzo di Ferrara\" l'autrice riconosce la complessit\u00e0 di un'opera che \u00e8 \u201callo stesso tempo storica, narrativa e documento personale\u201d, nella quale Bassani \u00e8 insieme \u201creporter e testimone, che descrive, con consapevolezza crescente, la scena di un trauma personale e collettivo\u201d, pur mantenendo toni pacati. L'enfasi di Bassani \u00e8 infatti sulla necessit\u00e0 di preservare la memoria di un evento, l'olocausto, che ha macchiato una parte dell'umanit\u00e0, e non sulla commiserazione delle vittime n\u00e9 sulla ferocia dei carnefici: ci\u00f2 che conta \u00e8 il diritto all'esistenza di ogni essere vivente.\nIn \"The document within the walls\", scritto in inglese, Guia Risari sonda l'opera narrativa di Bassani con accuratezza, verificando perfino le cifre dei caduti sulla \"Lapide di via Mazzini\", ed utilizzando un modello interpretativo che sfrutta sia i mezzi della critica letteraria, sia quelli della critica della societ\u00e0. Lo scopo della sua ricerca \u00e8 esaminare l'antisemitismo in Italia durante il periodo fascista come \u00e8 descritto nelle pagine del \"Romanzo di Ferrara\", che andrebbe considerato \u201cnon una semplice raccolta di racconti, ma un vero e proprio documento\u201d dell'integrazione ebrea e del tradimento italiano, della persecuzione fascista e della dolorosa disillusione delle vittime. L'autrice esprime dubbi sul \"mito del buon italiano\", in base al quale la persecuzione degli Ebrei in Italia sia stata meno feroce di quella nazista.\nIn \"Jean Am\u00e9ry. Il risentimento come morale\", opera derivata dalla tesi di laurea e per la quale Guia Risari ha conseguito cinque premi, l'autrice suggerisce una rivalutazione della nozione di risentimento, che reputa \"l'unico modo di moralizzare la vita e la storia\". Il risentimento dei sopravvissuti ai campi di concentramento viene indicato quale sola maniera per emendare la storia, senza dimenticarla n\u00e9 perdonarla, e viene rivalutato sulla scia di Adorno e di Horkheimer, ossia affrancato dall'essere una reazione patologica e malsana. Am\u00e9ry rende pubblico il proprio risentimento senza falsi pudori: \"la intuizione fondamentale di Am\u00e9ry consiste esattamente nell'aver compreso la complessa ambivalenza del risentimento, che \u00e8 rifiuto del presente e, nello stesso tempo, legame emotivo, esistenziale, al passato\", un \"multiforme moto dell'animo, che consente di conservare e rivivere la memoria dell'offesa senza offuscare l'uso della ragione critica\".\nLa necessit\u00e0 di non dimenticare \u00e8 ripresa nel saggio introduttivo di Guia Risari all'edizione italiana di \"Le sang du ciel\" di Piotr Rawicz, tradotto dalla stessa Risari, che ripropone anche il doppio ruolo dell'autore quale testimone e narratore dell'olocausto, ribadendo l'importanza di dare voce al dolore causato da altri senza motivo, affinch\u00e9 non se ne perda la memoria.\nAlcune opere.\nLa produzione letteraria di Guia Risari si estende a diversi generi."}
{"id": "5832990", "revid": "124123", "url": "https://it.wikipedia.org/wiki?curid=5832990", "title": "Maria Teresa Mazzei Fabbricotti", "text": "Biografia.\nNata da una nobile famiglia ascritta al patriziato fiorentino a met\u00e0 dell\u2019Ottocento, \u00e8 vissuta a Firenze nel palazzo di famiglia situato Oltrarno e nella zona del Chianti nel borgo di Fonterutoli, ancora oggi appartenente alla famiglia. In seguito risiedette a Carrara. \nDall'et\u00e0 dell'adolescenza e fino alla vecchiaia scrisse un diario suddiviso in una molteplicit\u00e0 di piccoli quaderni: esso \u00e8 la testimonianza insieme della sua vita di donna e degli avvenimenti che segnarono la prima met\u00e0 del Novecento, compresa quella che oggi chiamiamo la \"rivoluzione femminile\". Dimostr\u00f2 precocemente uno spirito critico, desiderando di capire situazioni e persone. Educata alla lettura, alla solidariet\u00e0 sociale e alla spiritualit\u00e0 religiosa, manifest\u00f2 presto una vocazione per la pittura. Nel primo decennio del \u2018900 ebbe occasione di mostrare alcuni suoi disegni ad Adolfo De Carolis, noto pittore e incisore, che dette un parere positivo alle sue prime opere, con l\u2019invito a studiare e approfondire. Ricevette poi una formazione artistica sotto la guida di Cesare Ciani pittore fra i preferiti di Giovanni Fattori. Si esercit\u00f2 ritraendo familiari e conoscenti frequentando lo studio del pittore insieme a nobildonne fiorentine ed in seguito ricevette a casa lezioni dal maestro. Si appassion\u00f2 molto ai ritratti di nobili ma anche di bambini di Fonterutoli. A Firenze studi\u00f2 ispirandosi alla pittura dei grandi artisti anche con visite a Palazzo Pitti, agli Uffizi e a numerose esposizioni d\u2019arte dalle quali traeva ispirazione. \nAgli inizi della prima guerra mondiale la sua attivit\u00e0 artistica si ridusse, dedicandosi ad opere di assistenza sociale conseguenti al conflitto e al matrimonio con Carlo Fabbricotti, con cui ebbe 9 figli. Si trasfer\u00ec a Carrara dove la famiglia Fabbricotti possedeva delle cave di marmo e una grande azienda per la sua lavorazione. Altern\u00f2 l\u2019aspirazione alla creativit\u00e0, ricerca del bello e passione per l\u2019arte con l\u2019amore per la sua famiglia e il forte attaccamento alle sue origini. \nA partire dal 1920 avvenimenti quali la parabola finanziaria dell\u2019azienda Fabbricotti in cui il marito Carlo era fortemente coinvolto (finita poi negli anni \u201930 con la vera e propria rovina economica), l\u2019avvento del fascismo e il deciso condizionamento operato su di lei dalla famiglia Fabbricotti segnarono duramente Maria Teresa. \nSolo dopo gli anni \u201930, riprese la sua pittura rispondendo alla sua aspirazione artistica ma anche spinta dalla volont\u00e0, nella nuova situazione di difficolt\u00e0 finanziaria, di dare un contributo alla famiglia con la sua produzione pittorica. Nel 1935 in una mostra al Lyceum fiorentino espose suoi acquarelli e tele ad olio, favorevolmente commentati da Ugo Ojetti, Seguirono mostre a Firenze e Carrara. Anche lo scultore Arturo Martini si interess\u00f2 ai suoi acquerelli. \nLa seconda guerra mondiale signific\u00f2 per lei gravi problemi legati al lavoro del marito poi richiamato alle armi, l\u2019arruolamento del suo primogenito e poi la prigionia, le difficolt\u00e0 finanziarie, accompagnate dal timore di perdere la villa di Montia di propriet\u00e0 della famiglia Fabbricotti, Alla fine della guerra si trov\u00f2 testimone di una importante transizione della societ\u00e0 e avvenimenti come il decesso di 3 figli e del marito segnarono di nuovo la sua vita senza toglierle lo slancio verso la pittura che esercit\u00f2 fino agli anni \u201950."}
{"id": "5832996", "revid": "214753", "url": "https://it.wikipedia.org/wiki?curid=5832996", "title": "Art\u016brs D\u0101rznieks", "text": "Biografia.\nHa iniziato a gareggiare per la nazionale lettone nelle varie categorie giovanili in entrambe le specialit\u00e0, senza per\u00f2 ottenere risultati di particolare rilievo.\nA livello assoluto ha esordito in Coppa del Mondo nella stagione 2010/11 e ha conquistato il primo podio il 29 novembre 2015 nella gara a squadre ad Igls (2\u00b0). In classifica generale come miglior risultato si \u00e8 piazzato al quattordicesimo posto nel singolo nel 2020/21.\nHa partecipato ai Giochi olimpici invernali di , cogliendo la ventiquattresima piazza nel singolo.\nHa altres\u00ec preso parte a sei edizioni dei campionati mondiali conquistando in totale una medaglia di bronzo. Nel dettaglio i suoi risultati nelle prove iridate sono stati, nel singolo: quindicesimo a Sigulda 2015, gara non conclusa a Sch\u00f6nau am K\u00f6nigssee 2016, ventesimo a Igls 2017, ventunesimo a Winterberg 2019, diciottesimo a So\u010di 2020 e ventitreesimo a Sch\u00f6nau am K\u00f6nigssee 2021; nel singolo sprint: undicesimo a Sch\u00f6nau am K\u00f6nigssee 2021; nelle prove a squadre: medaglia di bronzo a Sch\u00f6nau am K\u00f6nigssee 2021. \nNelle rassegne continentali vanta invece tre medaglie vinte nella gara a squadre, di cui due d'argento colte ad Altenberg 2016 e a Sigulda 2021, pi\u00f9 una di bronzo."}
{"id": "5832998", "revid": "6923", "url": "https://it.wikipedia.org/wiki?curid=5832998", "title": "Cassero (architettura)", "text": "Il c\u00e0ssero \u00e8 il termine di area pisana per dongione. Verso la fine del XII secolo soppianta il sinonimo proveniente dal nord.\nEtimologia.\nIl nome cass\u00e8ro deriva dal latino \"castrum\" attraverso l'arabo \"q'asr\""}
{"id": "5832999", "revid": "1543377", "url": "https://it.wikipedia.org/wiki?curid=5832999", "title": "Credito Trevigiano Banca di Credito Cooperativo", "text": "Credito Trevigiano Banca di Credito Cooperativo \u00e8 una banca di credito cooperativo con sede a Fanzolo di Vedelago che opera in tutta la provincia di Treviso ed \u00e8 parte della Federazione Veneta BCC.\n\"Credito Trevigiano - Banca di Credito Cooperativo\" aderisce al Fondo Nazionale di Garanzia, al Fondo di Garanzia dei Depositanti del Credito Cooperativo e al Fondo di Garanzia degli Obbligazionisti.\nL'istituto di credito \u00e8 aderente al Gruppo Bancario Cooperativo ICCREA.\nStoria.\n\"Credito Trevigiano - Banca di Credito Cooperativo\" nasce nel 1995 dalla fusione della \"Cassa Rurale ed Artigiana di Vedelago\" (fondata il 17 gennaio 1901) e \"Cassa Rurale ed Artigiana di Caerano\" (fondata l'8 maggio 1896)."}
{"id": "5833011", "revid": "287204", "url": "https://it.wikipedia.org/wiki?curid=5833011", "title": "Classificazione del para-snowboard", "text": "La classificazione del para-snowboard \u00e8 il sistema di classifica del para-snowboard. Lo sport, originariamente chiamato \"adaptive snowboard\" (snowboard adattato), \u00e8 ora praticato da centinaia di atleti di tutto il mondo. Il Comitato paralimpico internazionale (IPC) definisce due classi: SB-LL per gli atleti con una menomazione fisica che colpisce una o entrambe le gambe, e SB-UL per gli atleti con una menomazione fisica che colpisce uno o entrambe le braccia che competono stando in piedi. Lo sport ha fatto il suo ufficiale debutto paralimpico nel 2014 ai giochi paralimpici di So\u010di.\nAmmissibilit\u00e0.\nEsistono classificazioni per i concorrenti non udenti, i concorrenti non vedenti, persone con disabilit\u00e0 fisiche e persone con disabilit\u00e0 intellettive. Le norme di ammissibilit\u00e0 dell'IPC prevedono gli atleti con una menomazione fisica come la perdita di un arto o di deficienza degli arti, lesioni del midollo spinale, danni ai nervi o paralisi cerebrale. A partire dal 2014, gli atleti con altre menomazioni, come ad esempio quella visiva, non sono ammissibili. L'IPC definisce due classi:\nLa World Snowboard Federation (WSF) ha un sistema di classificazione pi\u00f9 elaborato, con classi che vanno da SB 1 a SB12 per gli snowboarder con disabilit\u00e0 agli arti:\nLa WSF definisce anche 3 classi per le menomazioni visive, B1, B2 and B3, identiche a quelle usate dalla International Blind Sports Federation (IBSA) per gli altri sport per atleti non vedenti.\nComitato di supervisione.\nLo sport, ampiamente chiamato Adaptive Snowboarding ha tenuto la sua prima competizione ufficiale nel 2000 ai Nazionali USASA a Waterville Valley NH, USA. La USASA supervision\u00f2 le competizioni di snowboard adattato nell'America settentrionale fino al 2008, dopo di che la WSF accett\u00f2 le gestione internazionale a partire dal 2009. Ora \u00e8 praticato da centinaia di atleti di tutto il mondo, e gestito dal Comitato Paralimpico Internazionale (IPC). L'IPC e la WSF firmarono un memorandum d'intesa nel luglio 2009 secondo il quale la WSF avrebbe continuato a gestire tale discipline fino al 2014, dopo di che la situazione sarebbe stata riesaminata. Entrambe le organizzazioni continueranno i loro sforzi per sviluppare questo sport. L'IPC di sci alpino sovrintende lo snowboard cos\u00ec come lo sci alpino,che condividono un insieme comune di regolamenti. Per spiegare il cambiamento del nome dello sport, La WSF ha dichiarato che:\nPer i concorrenti australiani in questo sport, lo sport e la classificazione sono gestiti dalla federazione nazionale con il supporto del Comitato Paralimpico Australiano. Ci sono tre tipi di classificazione disponibili per i concorrenti australiani: provvisoria, nazionale ed internazionale. La prima \u00e8 per le competizioni a livello di societ\u00e0, la seconda per i concorsi statali e nazionali, e la terza per le competizioni internazionali.\nAi giochi paralimpici.\nDopo aver inizialmente rifiutato tale disciplina nel mese di agosto 2011, il Comitato paralimpico internazionale ha cambiato idea e ha aggiunto para-snowboard per il programma di sci alpino, il 2 maggio 2012. Il Presidente del Comitato Organizzatore Olimpico di Sochi 2014 Olympic Organizing Committee, Dmitry Chernyshenko, ha accolto l'aggiunta del nuovo sport, dicendo:\nLo sport ha fatto il suo debutto ufficiale nelle discipline paralimpiche invernali alle Paralimpiadi Invernali 2014 a Sochi, Russia. Ci sono state gare di cross snowboard maschile e femminile. Sono stati svolti solo gli eventi nella classe SB-LL. Gli eventi sono stati eseguiti con prove a cronometro (un concorrente alla volta), e a differenza di altri eventi Paralimpici, i risultati sono stati calcolati \"senza\" i fattori che regolano i tempi in base alla classificazione della disabilit\u00e0. Ogni atleta ha svolto tre giri su un percorso di salti, dossi e curve. I due migliori tempi ottenuti sono stati sommati insieme per ottenere il tempo finale.\nEntrambi gli eventi sono stati eseguiti il 14 marzo 2014. La gara femminile \u00e8 stata vinta da Bibian Mentel-Spee dei Paesi Bassi con un tempo di 1 minuto 57,43 secondi. La Francia con Cecile Hernandez Ep Cervellon \u00e8 arrivata seconda con un tempo di 2 minuti 07.31 secondi. L'americana Amy Purdy \u00e8 arrivata terza con il tempo di 2 minuti 14.29 secondi. La gara maschile ha visto il dominio degli Stati Uniti che hanno fatto piazza pulita: Evan Strong vince la medaglia d'oro con il tempo di 1 minuto 43.61 secondi, seguito da Michael Shea con un tempo di 1: 44.18 e Keith Gabel con il tempo di 1: 47.10.\nFuturo.\nGli eventi di cross snowboard a Sochi sono stati un successo, i biglietti sono stati tra i primi ad essere venduti insieme a quelli di para-snowboard. Nel mese di aprile 2014, la IPC ha annunciato il progetto di aggiungere lo slalom ai Giochi Paralimpici Invernali 2018 di Pyeongchang, Corea del Sud. L'idea \u00e8 stata presa in considerazione al fine di avere l'evento di cross snowboard con coppie di atleti in gara uno contro l'altro, piuttosto che come una prova a cronometro. Non sono ancora stati considerati progetti per aggiungere le categorie non in piedi o ipovedenti ai Giochi. Fino al 2014, gli eventi nella categoria non vedenti non erano considerati come eventi da medaglia dal WSF Para-Snowboard a causa del piccolo numero di atleti competitivi a livello internazionale."}
{"id": "5833030", "revid": "1305772", "url": "https://it.wikipedia.org/wiki?curid=5833030", "title": "I Play Football Champ", "text": "I Play Football Champ, presentato anche come Football Champ, \u00e8 un videogioco di calcio pubblicato nel 1991 da Simulmondo per Amiga, Atari ST e Commodore 64. \u00c8 un seguito, molto simile e uscito a breve distanza, di \"I Play 3D Soccer\", al quale aggiunge in particolare una componente manageriale.\nCome il predecessore, ha la particolarit\u00e0 di essere giocato dal punto di vista di un calciatore fisso, e ha ricevuto anche delle critiche per il \"troppo realismo\" a spese della giocabilit\u00e0, in quanto spesso si passa il tempo a inseguire la palla senza partecipare direttamente all'azione.\nModalit\u00e0 di gioco.\nSi partecipa alla prima serie del campionato italiano, tedesco, inglese o francese (quest'ultimo solo su Amiga/ST), con i veri nomi di squadre e calciatori che hanno preso parte alla stagione 1990/91. Ogni calciatore ha diversi parametri di abilit\u00e0 che lo contraddistinguono.\nIn ogni partita \u00e8 disponibile una sezione tattica che permette di decidere come schierare ciascuno dei propri calciatori, scegliendo la precisa posizione in campo. Sono presenti anche infortuni e sostituzioni.\nL'azione in campo \u00e8 praticamente la stessa di \"I Play 3D Soccer\", con piccole variazioni, ad esempio \u00e8 stata aggiunta una minimappa anche nelle versioni Amiga/ST ed eliminato il mirino per i tiri non piazzati.\nOltre a giocare la partita controllando un calciatore dalla sua prospettiva, in modalit\u00e0 un giocatore oppure due giocatori a schermo diviso, su Amiga/ST \u00e8 stata aggiunta la possibilit\u00e0 di fare soltanto da allenatore e osservare la partita giocata automaticamente dal computer. In questo caso la visuale tridimensionale sul campo non \u00e8 vincolata a un calciatore e pu\u00f2 essere spostata liberamente dai controlli del giocatore."}
{"id": "5833033", "revid": "287204", "url": "https://it.wikipedia.org/wiki?curid=5833033", "title": "Girolamo Pompei (disambigua)", "text": ""}
{"id": "5833058", "revid": "214753", "url": "https://it.wikipedia.org/wiki?curid=5833058", "title": "Oskars Gudramovi\u010ds", "text": "Biografia.\nHa iniziato a gareggiare per la nazionale lettone nelle varie categorie giovanili nella specialit\u00e0 del doppio in coppia con P\u0113teris Kalni\u0146\u0161, con cui pu\u00f2 vantare due medaglie di bronzo vinte ai mondiali juniores: una nel doppio a Lake Placid 2008 e l'altra nella gara a squadre a Cesana Torinese 2007.\nA livello assoluto ha esordito in Coppa del Mondo nella stagione 2008/09, il 30 novembre 2008 a Innsbruck, dove fu ventesimo nel doppio. Ha conquistato il primo podio il 9 gennaio 2016 nella gara biposto a Sigulda (2\u00b0) ripetendosi poi nella gara a squadre il giorno successivo, e la prima vittoria il 13 gennaio 2019 nella gara a squadre e sempre a Sigulda, con Kalni\u0146\u0161, Kendija Aparjode e Kristers Aparjods. In classifica generale come miglior risultato si \u00e8 piazzato al quinto posto nel doppio nel 2019/20.\nHa partecipato a tre edizioni dei Giochi olimpici invernali, esclusivamente nel doppio: a \u00e8 giunto dodicesimo, a ha concluso al decimo posto ed a ha colto la quattordicesima posizione.\nHa preso parte altres\u00ec a nove edizioni dei campionati mondiali. Nel dettaglio i suoi risultati nelle prove iridate sono stati, nel doppio: ventiseiesimo a Igls 2007, decimo ad Altenberg 2012, decimo a Whistler 2013, decimo a Sigulda 2015, decimo a Sch\u00f6nau am K\u00f6nigssee 2016, undicesimo a Igls 2017, quarto a Winterberg 2019, settimo a So\u010di 2020 e nono a Sch\u00f6nau am K\u00f6nigssee 2021; nel doppio sprint: dodicesimo a Sch\u00f6nau am K\u00f6nigssee 2016, ottavo a Winterberg 2019, quattordicesimo a So\u010di 2020 e sesto a Sch\u00f6nau am K\u00f6nigssee 2021; nelle prove a squadre: settimo a Igls 2017.\nNelle rassegne continentali conta invece quale miglior piazzamento il quarto posto ottenuto sempre nel doppio a Sigulda 2018."}
{"id": "5833059", "revid": "767487", "url": "https://it.wikipedia.org/wiki?curid=5833059", "title": "Settimo (Bornasco)", "text": "Settimo \u00e8 una frazione del comune italiano di Bornasco posta a sud del centro abitato, verso Lardirago.\nStoria.\nSettimo, il cui nome deriva dalla sua distanza in miglia da Pavia, fu per secoli capoluogo del vicariato di confine fra le province di Milano e appunto di Pavia.\nHa costituito un comune autonomo fino al 1841, quando fu annesso da Corbesate."}
{"id": "5833067", "revid": "214753", "url": "https://it.wikipedia.org/wiki?curid=5833067", "title": "P\u0113teris Kalni\u0146\u0161", "text": "Biografia.\nHa iniziato a gareggiare per la nazionale lettone nelle varie categorie giovanili nella specialit\u00e0 del doppio in coppia con Oskars Gudramovi\u010ds, con cui pu\u00f2 vantare due medaglie di bronzo vinte ai mondiali juniores: una nel doppio a Lake Placid 2008 e l'altra nella gara a squadre a Cesana Torinese 2007.\nA livello assoluto ha esordito in Coppa del Mondo nella stagione 2008/09, il 30 novembre 2008 a Innsbruck, dove fu ventesimo nel doppio. Ha conquistato il primo podio il 9 gennaio 2016 nella gara biposto a Sigulda (2\u00b0) ripetendosi poi nella gara a squadre il giorno successivo, e la prima vittoria il 13 gennaio 2019 nella gara a squadre e sempre a Sigulda, con Gudramovi\u010ds, Kendija Aparjode e Kristers Aparjods. In classifica generale come miglior risultato si \u00e8 piazzato al quinto posto nel doppio nel 2019/20.\nHa partecipato a tre edizioni dei Giochi olimpici invernali, esclusivamente nel doppio: a \u00e8 giunto dodicesimo, a ha concluso al decimo posto ed a ha colto la quattordicesima posizione.\nHa preso parte altres\u00ec a nove edizioni dei campionati mondiali. Nel dettaglio i suoi risultati nelle prove iridate sono stati, nel doppio: ventiseiesimo a Igls 2007, decimo ad Altenberg 2012, decimo a Whistler 2013, decimo a Sigulda 2015, decimo a Sch\u00f6nau am K\u00f6nigssee 2016, undicesimo a Igls 2017, quarto a Winterberg 2019, settimo a So\u010di 2020 e nono a Sch\u00f6nau am K\u00f6nigssee 2021; nel doppio sprint: dodicesimo a Sch\u00f6nau am K\u00f6nigssee 2016, ottavo a Winterberg 2019, quattordicesimo a So\u010di 2020 e sesto a Sch\u00f6nau am K\u00f6nigssee 2021; nelle prove a squadre: settimo a Igls 2017.\nNelle rassegne continentali conta invece quale miglior piazzamento il quarto posto ottenuto sempre nel doppio a Sigulda 2018."}
{"id": "5833093", "revid": "1214201", "url": "https://it.wikipedia.org/wiki?curid=5833093", "title": "Varbergs Boll och Idrotts\u00e4llskap", "text": ""}
{"id": "5833094", "revid": "95235511", "url": "https://it.wikipedia.org/wiki?curid=5833094", "title": "Alcor Life Extension Foundation", "text": "La Alcor Life Extension Foundation, a cui ci si riferisce anche semplicemente come Alcor, \u00e8 un'organizzazione no profit statunitense nata nel 1972 con sede a Scottsdale in Arizona che fa ricerca inerente alla crionica, la conservazione di esseri umani in azoto liquido a -196 gradi C dopo la morte legale della persona, con la speranza di riportarle in vita in piena salute quando la tecnologia del futuro potr\u00e0 invertire il processo criogenico e sar\u00e0 quindi sufficientemente sviluppata per farlo.\nAl 31 gennaio 2016, della Alcor facevano parte 1060 membri, 201 membri associati e 144 in crioconservazione. Alcor crioconserva anche gli animali domestici dei membri.\nNel 2007 ve ne erano 33.\nAlcor accetta donazioni anatomiche come previsto per la legge dagli Stati Uniti per scopi di ricerca scientifica."}
{"id": "5833098", "revid": "6923", "url": "https://it.wikipedia.org/wiki?curid=5833098", "title": "21st Century Medicine", "text": "21st Century Medicine (21CM) \u00e8 un'impresa statunitense di ricerca di criobiologia con il suo principale obiettivo di sviluppare protocolli per la crioconservazione di organi umani, tessuti e cellule a lungo termine, a temperature criogeniche (sotto i 100\u00b0) con il processo di vetrificazione. Fu fondata nel 1993.\nIl 15 febbraio 2015 annunciano di aver crioconservato con successo il cervello di un coniglio"}
{"id": "5833099", "revid": "799291", "url": "https://it.wikipedia.org/wiki?curid=5833099", "title": "Officine Prevost", "text": "Le Officine Prevost Milano sono state una storica azienda produttrice di proiettori, moviole e altre apparecchiature cinematografiche analogiche.\nFurono fondate a Milano nel 1913 dall'Ing. Attilio Prevost (1890-1954) che condivise con la moglie Elena Lanzoni Prevost, amministratrice dell'azienda, la propriet\u00e0 del capitale sociale.\nDopo via Ripamonti e via Forcella, dal 1939 l'azienda ebbe sede in via Desenzano 2 a Milano.\nScomparsi i coniugi Prevost, la propriet\u00e0 dell'azienda pass\u00f2 alla nipote Annamaria Lari Prevost (Presidente e Amministratore Delegato) e all'Ing. Attilio Prevosto jr. (1918-2010) (Direttore Generale), figlio di Augusto Prevosto, fratello di Attilio Prevost (1890-1954).\nDal 1957 l'AD Franco Mojana, marito di Annamaria Lari Prevost, fu Procuratore Generale dell'azienda per conto dei Presidenti Elena Lanzoni Prevost (dal 1954 al 1965), e Annamaria Lari Prevost (dal 1965 al 1991).\nSocio dagli anni '70, nel !991 fu il liquidatore dell'azienda .\nDopo la chiusura dello storico stabilimento, avvenuta per liquidazione volontaria nel 1991, l'attivit\u00e0 \u00e8 proseguita con la Prevost Italy srl. di Paolo Prevost.\nLe Moviole.\nLe Officine Prevost furono la principale fabbrica italiana produttrice di moviole (tavoli di montaggio) per il montaggio cinematografico.\nLa moviola orizzontale fu infatti inventata dall'ingegner Attilio Prevost (1890-1954) verso la fine degli anni '20.\nLa moviola orizzontale divenne lo standard europeo, mentre gli americani avrebbero usato principalmente la moviola verticale, inventata prima di quella orizzontale, dall'ingegnere Iwan Serrurier.\nIl grande regista americano Orson Welles ordin\u00f2 la sua prima moviola Prevost gi\u00e0 nel 1936.\nVerso gli inizi degli anni '50 comparvero sul mercato le moviole \"Intercine\" che non erano altro che delle moviole Prevost realizzate da alcuni ex dipendenti dell'azienda che si erano messi in proprio(fu un caso di concorrenza sleale: stessa meccanica e tecnica di funzionamento come dai brevetti dell'ingegner Prevost).\nAlla morte di Attilio Prevost (1890-1954), la costruzione di moviole sempre pi\u00f9 sofisticate fu proseguita da Attilio Prevost (1918-2010) che segu\u00ec il solco tracciato dallo zio, finch\u00e9 il sopraggiungere delle nuove tecnologie cinematografiche pose fine al mercato delle moviole.\nSi pu\u00f2 dire che gran parte del Cinema del '900 italiano, nonch\u00e9 parte di quello internazionale che le apprezzava particolarmente, fu \"montato\" sulle moviole Prevost."}
{"id": "5833100", "revid": "1305772", "url": "https://it.wikipedia.org/wiki?curid=5833100", "title": "Hofst\u00e4tten", "text": ""}
{"id": "5833101", "revid": "287204", "url": "https://it.wikipedia.org/wiki?curid=5833101", "title": "Hofstatten", "text": ""}
{"id": "5833102", "revid": "104458", "url": "https://it.wikipedia.org/wiki?curid=5833102", "title": "Hofstaetten", "text": ""}
{"id": "5833103", "revid": "6923", "url": "https://it.wikipedia.org/wiki?curid=5833103", "title": "Partito dell'Unione Democratica", "text": "Il Partito dell'Unione Democratica (curdo: Partiya Yek\u00eetiya Demokrat, PYD; arabo: \u062d\u0632\u0628 \u0627\u0644\u0627\u062a\u062d\u0644\u062f\u064a\u0645\u0642\u0631\u0627\u0637\u064a, \u1e24izb Al-Itti\u1e25ad Al-Dimuqra\u1e6diy) \u00e8 un partito politico curdo attivo nella Federazione del Nord della Siria.\nIl PYD ha come paradigma nella sua azione politica il Confederalismo democratico teorizzato da Abdullah \u00d6calan e ispirato al municipalismo libertario.\nStoria.\nFondato nel 2003 da attivisti curdi nella Siria settentrionale. \u00c8 membro fondatore del Comitato nazionale di coordinazione delle forze di cambio democratico. Dal Carnegie Middle East Center \u00e8 descritto come \"uno dei pi\u00f9 importanti partiti di opposizione curda in Siria\".\nIl PYD ha svolto un ruolo centrale nella costituzione della regione autonoma del Rojava (Sistema Federale Democratico della Siria del Nord) nel 2012\ndi cui l'ordinamento di governo \u00e8 basato sul confederalismo democratico, qui allo scoppio della Guerra civile siriana il PYD e il movimento rivoluzionario curdo hanno deciso di non schierarsi n\u00e9 con il governo di Bashar al-Assad n\u00e9 con i \"ribelli siriani\", praticando una \"terza via\" consistente nel liberare e difendere il proprio territorio per amministrarlo, insieme alle realt\u00e0 della societ\u00e0 civile non solo curda, in una sorta di \"democrazia cantonale dal basso\"."}
{"id": "5833105", "revid": "104458", "url": "https://it.wikipedia.org/wiki?curid=5833105", "title": "Hofstaetten an der Raab", "text": ""}
{"id": "5833124", "revid": "108292168", "url": "https://it.wikipedia.org/wiki?curid=5833124", "title": "Comitato nazionale di coordinazione delle forze di cambio democratico", "text": "Il Comitato nazionale di coordinazione delle forze di cambio democratico (arabo: \u0647\u064a\u0626\u0629 \u0627\u0644\u062a\u0646\u0633\u064a\u0642 \u0627\u0644\u0648\u0637\u0646\u064a\u0629 \u0644\u0642\u0648\u0649 \u0627\u0644\u062a\u063a\u064a\u064a\u0631 \u0627\u0644\u062f\u064a\u0645\u0642\u0631\u0627\u0637\u064a) \u00e8 un blocco politico siriano presieduto da Hassan Abdel Azim consistente di 13 partiti politici di sinistra e di giovani attivisti e politicamente indipendenti."}
{"id": "5833127", "revid": "78915777", "url": "https://it.wikipedia.org/wiki?curid=5833127", "title": "Admiral Gor\u0161kov (incrociatore)", "text": ""}
{"id": "5833128", "revid": "110157", "url": "https://it.wikipedia.org/wiki?curid=5833128", "title": "Applebee's", "text": "Applebee's International, Inc. (ex T.J Applebee's RX for Edibles &amp; Elixirs) \u00e8 un'azienda statunitense che sviluppa franchising e gestisce la catena di ristoranti Applebee's Neighborhood Grill and Bar, fondata nel 1980 a Decatur, in Georgia. La societ\u00e0 ha sede a Kansas City, nel Missouri, dopo lo spostamento da Lenexa, in Kansas, nel settembre 2011.\nIl concetto di Applebee's si concentra su un pranzo informale, con piatti tradizionali americani come insalate, gamberetti, pollo, pasta e \"riblets\" (che \u00e8 considerato da Applebee's il piatto principale). Tutti i ristoranti di Applebee's dispongono di una zona bar e servono bevande alcoliche (eccetto dove proibito dalla legge).\nIl 29 novembre 2007 IHOP (ora DineEquity) ha annunciato di aver acquistato la catena Applebee's per 2 miliardi di dollari."}
{"id": "5833131", "revid": "124123", "url": "https://it.wikipedia.org/wiki?curid=5833131", "title": "Jos\u00e9 Luna", "text": "Biografia.\nJos\u00e9 Luna nacque il 28 giugno 1861 a Tayabas, nella citt\u00e0 di Quezon, quarto dei 7 figli di Joaqu\u00edn Luna San Pedro y Posadas (1829\u20131891), da Badoc, Ilocos Norte, e di Laureana Novicio San Ignacio y Ancheta (1836\u20131906), \"mestiza\" spagnola da Luna, La Union (localit\u00e0 precedentemente nota come \"Namacpacan\"). Il padre proveniva da una famiglia benestante ed era un venditore di tabacco a nome del governo. Il monopolio del tabacco era stato stabilito nel 1782. Dopo il trasferimento della famiglia a Manila nel 1861, Joaqu\u00edn era stato costretto a cambiare mestiere ed era diventato mercante a Binondo.\nConsegu\u00ec un baccellierato in arte presso l'Universit\u00e0 Ateneo de Manila e pi\u00f9 tardi studi\u00f2 medicina all'Universit\u00e0 di Santo Tom\u00e1s, laureandosi nel marzo 1884.\nLavor\u00f2 come medico municipale a Binondo dal 1888 sino allo scoppio della rivoluzione filippina nel 1896. Il 16 settembre dello stesso anno, egli ed i suoi fratelli furono arrestati per aver partecipato alla rivolta. I fratelli Luna furono incarcerati al Fort Santiago di Intramuros. Mesi dopo, Jos\u00e9 ed il fratello Juan furono liberati mentre Antonio fu esiliato in Spagna nel 1897.\nNel settembre 1898 fu nominato rappresentante provvisionale del congresso di Malolos. Poco dopo il governo statunitense lo design\u00f2 come assessore della salute per l'ottavo distretto di Manila. Il 19 ottobre divenne membro della facolt\u00e0 di medicina e chirurgia dell'Universidad Cientifico-Literaria de Filipinas.\nDurante la guerra filippino-americana svolse l'incarico di ufficiale medico per l'armata rivoluzionaria filippina. A seguito della proclamazione di pace, continu\u00f2 a praticare medicina e gest\u00ec un policlinico presso la sua abitazione. Viaggi\u00f2 quindi in Europa dall'aprile all'ottobre 1912 per osservare le cliniche ed i centri medici locali. Nel 1913 la sua clinica fu spostata a Sampaloc, Manila, dove lavor\u00f2 sino alla morte avvenuta nel 1917."}
{"id": "5833132", "revid": "348618", "url": "https://it.wikipedia.org/wiki?curid=5833132", "title": "Vigan City", "text": ""}
{"id": "5833133", "revid": "348618", "url": "https://it.wikipedia.org/wiki?curid=5833133", "title": "Senatore delle Filippine", "text": ""}
{"id": "5833140", "revid": "1305772", "url": "https://it.wikipedia.org/wiki?curid=5833140", "title": "Ludersdorf", "text": ""}
{"id": "5833141", "revid": "767487", "url": "https://it.wikipedia.org/wiki?curid=5833141", "title": "MANISH", "text": " \u00e8 il nome di un gruppo musicale J-pop femminile attivo fra il 1990 ed il 2002, composto dalla cantante (nata il 19 febbraio 1974 a Tokyo) e la tastierista (nata il 9 febbraio 1983 a Tokyo. Inizialmente il gruppo era nato con il nome ed era composto da quattro elementi: oltre alla Takahashi e alla Nishimoto, facevano parte del gruppo anche Akira Ishizawa e Sayuri Tsuchiya, che abbandonarono il progetto subito dopo la pubblicazione del loro primo singolo: \"Moonlight densetsu\".\n\"Moonlight Densetsu\" \u00e8 sicuramente il brano pi\u00f9 celebre del gruppo, essendo stato la sigla per le prime quattro stagioni dell'anime \"Sailor Moon\", oltre che oggetto di cover in varie lingue nei paesi del mondo in cui l'anime fu trasmesso. Per via del loro stile musicale uptempo rock, il duo fu definito come una versione femminile di B'z."}
{"id": "5833143", "revid": "287204", "url": "https://it.wikipedia.org/wiki?curid=5833143", "title": "Wilfersdorf (disambigua)", "text": ""}
{"id": "5833144", "revid": "78916043", "url": "https://it.wikipedia.org/wiki?curid=5833144", "title": "DALI (gruppo musicale)", "text": ""}
{"id": "5833145", "revid": "729019", "url": "https://it.wikipedia.org/wiki?curid=5833145", "title": "NKo (Unicode)", "text": "NKo \u00e8 un blocco Unicode. \u00c8 costituito dai 59 caratteri compresi nell'intervallo U+07C0-U+07FF.\nIntrodotto nella versione 5.0 di Unicode, comprende i caratteri dell'alfabeto N'Ko per le lingue mande. Nonostante il nome del sistema di scrittura contenga l'apostrofo, tale carattere \u00e8 assente nel nome del blocco. Il blocco include cifre e segni diacritici. Alcuni segni di punteggiatura sono inclusi nel blocco Arabic."}
{"id": "5833147", "revid": "104458", "url": "https://it.wikipedia.org/wiki?curid=5833147", "title": "Hartmannsdorf b. Kirchberg", "text": ""}
{"id": "5833149", "revid": "287204", "url": "https://it.wikipedia.org/wiki?curid=5833149", "title": "Erkan Saglik", "text": ""}
{"id": "5833150", "revid": "729019", "url": "https://it.wikipedia.org/wiki?curid=5833150", "title": "Vicariato di Settimo", "text": "Il Vicariato di Settimo era una particolare ripartizione dello Stato di Milano, solo per alcuni aspetti afferente al Principato di Pavia.\nStoria.\nNel caotico mondo del feudalesimo tardo medievale, le soluzioni di compromesso nel governo delle zone di confine non erano rare. I territori degli odierni comuni di Gualdrasco e Zeccone, pur culturalmente e religiosamente pavesi, furono oggetto delle mire strategiche di Milano. Non trovando la contesa un vincitore, la terra divenne un condominio fra le due citt\u00e0, con una preminenza di quella meneghina sugli affari economici e di quella pavese su quelli giudiziari.\nTale assetto tradizionale, perdurato per secoli, non sopravvisse alle riforme razionalizzatrici di Maria Teresa d'Austria volte ad ottenere un regolare ed uniforme prelievo fiscale. La riforma al governo della citt\u00e0 e provincia di Pavia del 1756 stabil\u00ec il passaggio del vicariato alla provincia di Pavia a pieno titolo, mentre dal lato milanese subivano la sorte inversa Besate e Mettone.\nNei suoi ultimi quattro decenni d'esistenza, il vicariato costitu\u00ec quindi una delle ripartizioni della provincia pavese."}
{"id": "5833151", "revid": "228587", "url": "https://it.wikipedia.org/wiki?curid=5833151", "title": "National Basketball League of Canada 2014-2015", "text": "La stagione NBL Canada 2014-2015 fu la quarta della National Basketball League of Canada. Parteciparono 8 squadre in due gironi. Rispetto alla stagione precedente scomparvero gli Ottawa SkyHawks.\nGli Halifax Rainmen non si presentarono alla decisiva gara-7 della finale NBL Canada, dopo una rissa occorsa con gli avversari, i Windsor Express, durante la mattinata."}
{"id": "5833165", "revid": "110157", "url": "https://it.wikipedia.org/wiki?curid=5833165", "title": "S.A.F.F.A.", "text": "La Societ\u00e0 Anonima Fabbriche Fiammiferi ed Affini (S.A.F.F.A.) \u00e8 stata un'azienda italiana specializzata nella produzione di fiammiferi attiva dal 1932, con l'incorporazione della Societ\u00e0 Anonima Fabbriche Riunite di Fiammiferi, al 2002.\nStoria.\nPrecedenti.\nLa Fabbrica di Fiammiferi \"Luigi Medici\" (1854).\nNel 1854 Luigi Medici costitu\u00ec una societ\u00e0 per la fabbricazione e la vendita di fiammiferi a Torino, trasferitasi in via Nizza gi\u00e0 dal 1862 con l'apertura di altri due stabilimenti minori, uno a Piobesi Torinese e l'altro a Rivalta di Torino. Nei medesimi anni venne aperta anche una piccola litografia che aveva il compito di realizzare le eleganti scatole in cui i cerini venivano venduti e che da subito divennero uno dei simboli pi\u00f9 apprezzati dell'azienda. I prodotti Medici vennero premiati nell'esposizione di Torino del 1858 con la medaglia d'argento. La fabbrica torinese, ad ogni modo, venne ceduta poco dopo alla ditta parigina Causemille Jeune, Roche e C.\nLa Fabbrica di Fiammiferi \"Giacomo Medici\" (1860).\nQuasi contemporaneamente alla cessione dell'azienda torinese, Giacomo Medici, fratello di Luigi, apr\u00ec una nuova azienda a Milano nel 1860, in corso Vercelli, n. 30, dove era stata costituita all'indomani della seconda guerra d'indipendenza, e una sede anche a Locate Triulzi. Tale stabilimento era cresciuto nella seconda met\u00e0 dell'Ottocento a tal punto da non poter essere espanso a Milano, ma nel contempo da necessitare di nuovi spazi per far fronte all'aumento di produzione in concomitanza con la crescita della domanda di fiammiferi. Dal 22 settembre 1886 la \"Giacomo Medici\" decise di chiudere i battenti dello stabilimento di Milano e di trasferirsi definitivamente in provincia, a Magenta dove la propriet\u00e0 aveva acquisito l'intero stabile dell'ex dogana austriaca ormai dismessa che si trovava al confine col Piemonte, in localit\u00e0 Ponte Nuovo. Giornalmente la produzione era di circa 500.000 scatole di fiammiferi, di cui i pi\u00f9 diffusi erano sicuramente il tipo \"cerino\". Nel 1887 gli impiegati erano 600 in tutto, saliti poi a 900 gi\u00e0 nel 1890.\nLa Fabbrica di Fiammiferi \"Ambrogio Dellach\u00e0\" (1865).\nNel 1865 Ambrogio Dellach\u00e0 inaugurava a Moncalieri una fabbrica di fiammiferi destinata a diventare, come quella di Medici, una della pi\u00f9 importanti e premiate d'Italia. Entrambe fecero poi parte delle Fabbriche Riunite.\nLe Fabbriche Riunite di Fiammiferi (1898).\nIl 31 dicembre 1898 fu fondata Milano la Societ\u00e0 Anonima Fabbriche Riunite di Fiammiferi con capitale sociale di lire 2.800.000, composta dai tredici pi\u00f9 importanti stabilimenti d'Italia, fra cui G. De Medici (Magenta), L. Baschiera (Venezia) e A. Dellach\u00e0 (Moncalieri). Presidente del Consiglio di amministrazione era l'ingegnere Angelo Salmoiraghi, Senatore del Regno, Vice-Presidente il commendatore Ambrogio Dellach\u00e0; Cesare Prandoni, Consigliere e Segretario; Antonio Abbona, Giovanni Baschiera, Giulio Chaubet, Camillo Dellach\u00e0 (figlio di Ambrogio), Consiglieri; Giulio Luigi Mascarello, Direttore Generale. Nel 1899 la Societ\u00e0 riport\u00f2 un utile netto di lire 111.203,86, nel 1911 di 963.058,09, nel 1924 di 4.136.213.\nNel 1906 gli impiegati erano 1400.\nLa fondazione della Societ\u00e0 Azionaria Fabbriche Fiammiferi ed Affini (1932).\nIl 3 giugno 1932 s'incorpor\u00f2 nella S.A.F.F.A. la Fondazione della Societ\u00e0 Azionaria Fabbriche Fiammiferi ed Affini, amministratore delegato dr. Eugenio Bravi. Essa aveva per scopo quello di finanziare la nascita di altre aziende fiammiferaie, per poi realizzare di non essere una vera finanziaria (essendo rimasta prevalentemente una azienda industriale) e modificare la sua ragione sociale (ma non la sigla S.A.F.F.A.) in Societ\u00e0 Azionaria Fabbriche Fiammiferi ed Affini il 24 luglio 1937.\nNel 1943 la SAFFA aveva 8.000 dipendenti, 20 stabilimenti, produceva 100 miliardi di fiammiferi l'anno, possedeva 95 stabili urbani e rurali, 3.000 ettari di pioppeti e aveva 15 uffici commerciali.\nNegli anni '70 del Novecento, grazie anche alla meccanizzazione della produzione, lo stabilimento arriv\u00f2 a produrre circa 45 miliardi di fiammiferi all'anno, ricavati perlopi\u00f9 da tronchi di pioppo, economici ed adatti a questo tipo di produzione su vasta scala.\nParallelamente alla produzione di fiammiferi, nel secondo dopoguerra la S.A.F.F.A. avvi\u00f2 una produzione di mobili e complementi d'arredo, con linee prestigiose progettate ad esempio da Gio Ponti. Dal 1947, la S.A.F.F.A. divenne rappresentante italiana per la ditta svedese Ikea nella produzione di mobili. L'azienda, nel 1954, si aggiudic\u00f2 il premio Compasso d'Oro per il design per aver creato la prima cucina componibile su progetto dell'architetto Augusto Magnaghi.\nNegli anni Sessanta, l'ingegner Pietro Molla (marito della futura Santa Gianna Beretta), conscio del ridursi sul mercato del consumo di fiammiferi e cerini, decise come direttore generale del complesso industriale di convertire gradualmente l'azienda alla produzione di accendini a gas e piezoelettrici, assicurandosi una commissione della prestigiosa ditta francese Cartier. Anche questo, ad ogni modo, non riusc\u00ec a risollevare le sorti della fabbrica che and\u00f2 gradualmente ad esaurirsi per le speculazioni dei nuovi azionisti di maggioranza (Anna Bonomi Bolchini e Sindona) sino alla cessione alla Reno de Medici e alla sua definitiva chiusura nel 2002. Dopo la dismissione definitiva dello stabilimento, parte dell'archivio della SAFFA \u00e8 stato recuperato e salvato dal macero grazie ad un ex dipendente che ne ha costituito una collezione permanente.\nStato Attuale.\nDopo anni di abbandono nel 2019 lo stabilimento (ad eccezione della parte storica) viene demolito per fare spazio a un nuovo stabilimento che si insedier\u00e0 nell\u2019area. "}
{"id": "5833175", "revid": "188116", "url": "https://it.wikipedia.org/wiki?curid=5833175", "title": "Teresio Vittorio Martinoli", "text": ""}
{"id": "5833176", "revid": "2091899", "url": "https://it.wikipedia.org/wiki?curid=5833176", "title": "Salvador Giner", "text": "Biografia.\nSalvador Giner ha conseguito il dottorato presso l'Universit\u00e0 di Chicago, con post-dottorato all'Universit\u00e0 di Colonia. \u00c8 stato professore di Sociologia all'Universit\u00e0 di Barcellona dal 1989 al 2004. La sua attivit\u00e0 di docente universitario si \u00e8 sviluppata in diversi paesi.\nNel periodo compreso tra il 1965 e il 1989 \u00e8 stato professore all'Universit\u00e0 di Cambridge, all'Universit\u00e0 di Reading, all'Universit\u00e0 di Lancaster e all'Universit\u00e0 di Thames Valley (Brunel). Ha tenuto inoltre lezioni all'Universit\u00e0 di Roma \"La Sapienza\", all'Universit\u00e0 Nazionale Autonoma del Messico, all'Universit\u00e0 di Porto Rico, all'Universit\u00e0 della Costa Rica, all'Universit\u00e0 di Buenos Aires e all'Universit\u00e0 autonoma di Barcellona.\n\u00c8 stato membro dell'Institut d'Estudis Catalans (1995) e fondatore e presidente dell'Associazione Catalana di Sociologia (1979), che dipende dall'Institut d'Estudis Catalans. Fu tra i fondatori anche dell'Associazione Europea di Sociologia. \u00c8 stato direttore e professore dell'Universit\u00e0 Estiva Catalana (1969\u20131975) e direttore e fondatore dell'Istituto degli Studi Sociali Avanzati, che dipende dal Consiglio Superiore di Ricerca Scientifica spagnolo.\n\u00c8 stato redattore e consigliere della \"Gran Enciclop\u00e8dia Catalana\" e di diverse riviste e pubblicazioni nazionali e internazionali. La Generalitat de Catalunya lo ha insignito della Creu de Sant Jordi nel 1985."}
{"id": "5833187", "revid": "124123", "url": "https://it.wikipedia.org/wiki?curid=5833187", "title": "Tobias Dantzig", "text": "Biografia.\nNato nell'attuale Lettonia, allora Impero Russo, Tobias Dantzig studi\u00f2 matematica con Henri Poincar\u00e9 a Parigi.\nMaritatosi con Anja Ourisson, gi\u00e0 collega di studi universitari, nel 1910 emigr\u00f2 negli Stati Uniti dove ebbe un figlio George Dantzig, il quale \u00e8 considerato il padre della programmazione lineare.\nDantzig, per la sua mancanza di familiarit\u00e0 con la lingua inglese, lavor\u00f2 per un po' di tempo come boscaiolo, operaio stradale, e imbianchino in Oregon, finch\u00e9 non ritorn\u00f2 all'accademia dietro incoraggiamento di Frank Griffin matematico del Reed College.\nNel 1917 ricevette un dottorato di ricerca in matematica dalla Indiana University, ove stava lavorando come professore.\nIn seguito insegn\u00f2 alla Johns Hopkins University di Baltimora, alla Columbia University di New York, ed all'University of Maryland."}
{"id": "5833203", "revid": "729019", "url": "https://it.wikipedia.org/wiki?curid=5833203", "title": "Stazione di Edogawadai", "text": "La \u00e8 una fermata ferroviaria della citt\u00e0 giapponese di Nagareyama della prefettura di Chiba ed \u00e8 servita dalla linea T\u014dbu Noda (\"T\u014dbu Urban Park Line\") delle Ferrovie T\u014dbu.\nStrutture e impianti.\nLa stazione \u00e8 realizzata in superficie, con due marciapiedi laterali e due binari passanti. Il fabbricato viaggiatori \u00e8 realizzato a ponte, sul piano del ferro, e collegato ai marciapiedi da scale fisse, mobili e ascenrosi."}
{"id": "5833204", "revid": "729019", "url": "https://it.wikipedia.org/wiki?curid=5833204", "title": "Stazione di Hatsuishi", "text": "La \u00e8 una fermata ferroviaria della citt\u00e0 giapponese di Nagareyama della prefettura di Chiba ed \u00e8 servita dalla linea T\u014dbu Noda (\"T\u014dbu Urban Park Line\") delle Ferrovie T\u014dbu.\nStruttura.\nLa stazione \u00e8 realizzata in superficie, con due marciapiedi laterali e due binari passanti. Il fabbricato viaggiatori \u00e8 realizzato a ponte, sul piano del ferro, e collegato ai marciapiedi da scale fisse e ascensori."}
{"id": "5833205", "revid": "729019", "url": "https://it.wikipedia.org/wiki?curid=5833205", "title": "Stazione di Toyoshiki", "text": "La \u00e8 una fermata ferroviaria della citt\u00e0 giapponese di Kashiwa della prefettura di Chiba ed \u00e8 servita dalla linea T\u014dbu Noda (\"T\u014dbu Urban Park Line\") delle Ferrovie T\u014dbu.\nStruttura.\nLa stazione \u00e8 realizzata in superficie, con due marciapiedi laterali e due binari passanti. Il fabbricato viaggiatori \u00e8 situato sul lato in direzione Kashiwa (lato nord) e il secondo marciapiede \u00e8 collegato all'uscita principale da un sovrapassaggio, con scale fisse, mobili e ascensori."}
{"id": "5833211", "revid": "287204", "url": "https://it.wikipedia.org/wiki?curid=5833211", "title": "\u014cmiya-ku", "text": " \u00e8 uno dei 10 quartieri della citt\u00e0 di Saitama, in Giappone. Si trova al centro della citt\u00e0, e il 1\u00ba dicembre 2015 contava 113.878 abitanti, distribuiti su una superficie di 12,8 km\u00b2, per una densit\u00e0 di 8,896 ab./km\u00b2.\nIl quartiere rappresenta il centro della citt\u00e0 di Saitama, e contiene fra l'altro la stazione di \u014cmiya, il principale nodo di trasporto del nord del Kant\u014d, il santuario Hikawa e il Museo ferroviario JR East.\nLuoghi importanti.\nospedale omiya\ntrasporti"}
{"id": "5833219", "revid": "1263912", "url": "https://it.wikipedia.org/wiki?curid=5833219", "title": "Coppa Italia Liguria", "text": ""}
{"id": "5833224", "revid": "729019", "url": "https://it.wikipedia.org/wiki?curid=5833224", "title": "Linea Kita-Matsue", "text": "La \u00e8 una ferrovia regionale a scartamento ridotto situata fra le citt\u00e0 di Matsue e Izumo, nella prefettura di Shimane, posseduta e gestita dalle Ferrovie Elettriche Ichibata. La linea riveste una notevole importanza per i pellegrinaggi al santuario di Izumo, uno dei pi\u00f9 sacri del Giappone, e agli altri templi e santuari della zona.\nCaratteristiche.\nLa linea \u00e8 costituita da 22 stazioni lungo un percorso a binario unico elettrificato di circa 34\u00a0km di lunghezza, e costeggia la maggior parte della costa settentrionale del lago Shinji.\nL'infrastruttura \u00e8 stata costruita in particolare per migliorare l'accesso al santuario di Ichibata Yakushi, al quale, prima dell'apertura della linea, era necessario accedere attraverso un'imbarcazione, che attraversava il lago.\nTraffico.\nSulla linea vengono effettuati sia servizi locali che espressi e espressi limitati:"}
{"id": "5833238", "revid": "271907", "url": "https://it.wikipedia.org/wiki?curid=5833238", "title": "P\u00ebtr \u010cajkovskij", "text": ""}
{"id": "5833239", "revid": "767487", "url": "https://it.wikipedia.org/wiki?curid=5833239", "title": "Le quattro stagioni (film 1969)", "text": "Le quattro stagioni () \u00e8 un film d'animazione sovietico del 1969 diretto da Ivan Ivanov-Vano e Jurij Nor\u0161tejn, realizzato con la tecnica del passo uno presso lo studio Sojuzmul'tfil'm."}
{"id": "5833245", "revid": "729019", "url": "https://it.wikipedia.org/wiki?curid=5833245", "title": "Avignon Volley-Ball 2012-2013", "text": "Questa voce raccoglie le informazioni riguardanti l'Avignon Volley-Ball nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5833246", "revid": "122246", "url": "https://it.wikipedia.org/wiki?curid=5833246", "title": "Chaumont Volley-Ball 52 Haute-Marne 2012-2013", "text": "Questa voce raccoglie le informazioni riguardanti lo Chaumont Volley-Ball 52 Haute-Marne nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5833263", "revid": "287204", "url": "https://it.wikipedia.org/wiki?curid=5833263", "title": "Contessa (brano musicale)", "text": ""}
{"id": "5833266", "revid": "214753", "url": "https://it.wikipedia.org/wiki?curid=5833266", "title": "Liam Doran", "text": "Biografia.\nLiam ha preso parte alle principali manifestazioni di Rallycross come gli X Games, Campionato europeo di rallycross e i Global RallyCross Championship.\nNel 2011 ha firmato un accordo con la Monster Energy e nello stesso anno ha vinto la medaglia d'oro agli X Games.\nNel 2013 a Monaco di Baviera si \u00e8 ripetuto arrivando primo e vincendo la sua seconda medaglia d'oro mentre sempre nel solito anno a Los Angeles si \u00e8 classificato terzo nella prova Gymkhana.\nHa iniziato a correre all'et\u00e0 di quattordici anni prima con una Citro\u00ebn Saxo poi nel 2007 all'et\u00e0 di 20 anni a bordo di una Ford Fiesta.\nNel 2010 e stato membro del team Citroen Rallycross partecipando al Campionato europeo di rallycross a fianco del quattordici volte campione Kenneth Hansen alla guida di una Citro\u00ebn C4.\nHa chiuso quella stessa stagione come terzo assoluto nel campionato europeo di rallycross vincendo in Polonia e Finlandia\nNel 2012 ha chiuso la stagione del Campionato europeo di rallycross con una vittoria in Germania classificandosi secondo assoluto nella classifica generale con 104 punti e finendo a podio anche in Gran Bretagna, Norvegia e Finlandia.\nNel 2013 ha vinto in Portogallo e Norvegia arrivando quinto assoluto nel Campionato europeo di rallycross.\nCollegamenti esterni.\nSito officiale"}
{"id": "5833268", "revid": "2184720", "url": "https://it.wikipedia.org/wiki?curid=5833268", "title": "Dominion (Benedictum)", "text": "Dominion \u00e8 il terzo album in studio del gruppo heavy metal statunitense Benedictum, pubblicato l'anno marzo 2011."}
{"id": "5833278", "revid": "1540383", "url": "https://it.wikipedia.org/wiki?curid=5833278", "title": "Maria Teresa Baldini", "text": "Consigliere regionale in Lombardia dal 2013 al 2018; dal 2019 \u00e8 deputata della Repubblica Italiana.\nBiografia.\nOriginaria di Forte dei Marmi (Lucca), nel 1976 si trasferisce a Milano, citt\u00e0 in cui vive.\nSi laurea, con lode, in Medicina all'Universit\u00e0 degli Studi di Milano. Successivamente consegue la specialistica in Chirurgia. Per quindici anni lavora all'Istituto Nazionale dei Tumori di Milano, affiancando il professor Natale Cascinelli e il professor Umberto Veronesi.\n\u00c8 stata una delle componenti della squadra di basket Geas Basket e della Nazionale di pallacanestro femminile dell'Italia.\nAttivit\u00e0 politica.\nL'attivit\u00e0 politica ha inizio nel 2012 a Forte dei Marmi, dove fonda il movimento \"Fuxia People\" e con il quale si candida per la carica di sindaco; ottiene complessivamente 115 voti, pari al 2,42% dei consensi.\nAlle elezioni regionali in Lombardia del 2013, candidata come indipendente nella lista civica \"Maroni Presidente\" in provincia di Milano, con 274 preferenze viene eletta in Consiglio regionale.\nIl 4 giugno 2014 abbandona il gruppo consiliare \"Maroni Presidente\" per passare al gruppo misto in consiglio regionale, pur continuando a far parte della maggioranza.\nAlle elezioni amministrative del 2016 a Milano, si candida per la carica di Sindaco, sostenuta dalla lista \"Fuxia People\": ottiene complessivamente 1.143 voti, pari allo 0,21%, giungendo ultima tra i nove candidati sindaco.\nIl 21 gennaio 2018, assieme a Lara Magoni, aderisce a Fratelli d'Italia.\nAlle elezioni politiche del 2018 \u00e8 candidata alla Camera dei deputati, nelle liste di Fratelli d'Italia nella circoscrizione Lombardia 1, risultando tuttavia la prima dei non eletti; contestualmente ricandidata anche al Consiglio regionale Lombardo, con sole 371 preferenze non risulta eletta.\nDiviene comunque deputata il 27 giugno 2019, subentrando a Carlo Fidanza, dimessosi perch\u00e9 eletto eurodeputato.\nIl 3 luglio 2019, vota alla Camera per il rifinanziamento della missione in Libia.\nIl 7 agosto 2020 lascia Fratelli d'Italia e si iscrive al Gruppo misto, mentre il 18 agosto 2020 aderisce a Forza Italia.\nIl 27 maggio 2021 aderisce a Coraggio Italia, il nuovo partito fondato dal sindaco di Venezia Luigi Brugnaro insieme al Governatore della Liguria Giovanni Toti e a numerosi parlamentari di diversa provenienza (M5S, Forza Italia, Cambiamo!-Popolo Protagonista, Lega e Centro Democratico).\nIl 18 novembre diventa consigliere del presidente Brugnaro, membro della direzione nazionale del partito e coordinatrice per la citt\u00e0 metropolitana di Milano.\nIl 23 dicembre abbandona CI per aderire, insieme alla deputata Flora Frate proveniente dal gruppo misto, ad Italia Viva. "}
{"id": "5833280", "revid": "1345932", "url": "https://it.wikipedia.org/wiki?curid=5833280", "title": "Chatham Strait", "text": ""}
{"id": "5833282", "revid": "767487", "url": "https://it.wikipedia.org/wiki?curid=5833282", "title": "Marco Benevento", "text": "Carriera.\nHa studiato musica a New York e nel 1999 si \u00e8 inserito nella scena jazz locale. Ha collaborato con John Medeski, Brad Mehldau, John McEntire, Matt Chamberlain, A. C. Newman, Rich Robinson e altri.\nNel 2008, il suo primo album come pianista, \"Invisible Baby\", ha avuto una candidatura agli Independent Music Awards.\nInsieme al batterista Joe Russo fa parte del duo Benevento/Russo Duo dal 2001. Si tratta di un progetto indie rock-sperimentale.\nInoltre Benevento \u00e8 membro come tastierista del gruppo Garage A Trois insieme a Stanton Moore, Skerik e Mike Dillon. Porta avanti anche altri progetti paralleli di minore rilevanza.\nDiscografia.\nMarco Benevento\nBenevento Russo Duo\nGarage A Trois"}
{"id": "5833285", "revid": "287204", "url": "https://it.wikipedia.org/wiki?curid=5833285", "title": "Stretto di Chatham", "text": " \nLo stretto di Chatham (inglese: \"Chatham Strait\") \u00e8 un braccio di mare del Pacifico nord-orientale. Fa parte dell'Inside Passage, un insieme di fiordi, canali e insenature che separano fra loro e con la terraferma le isole dell'arcipelago Alexander, nell'Alaska sud-orientale.\nLo stretto si sviluppa per circa 240\u00a0km fra la giunzione del canale Lynn e lo stretto di Icy, a nord, ed il mare aperto a sud, separando le isole Chichagof e Baranof a ovest, dalle isole Admiralty e Kuiu a est.\nDeve il suo nome all'esploratore britannico George Vancouver che lo nomin\u00f2 cos\u00ec nel 1794 in onore di William Pitt il Vecchio, conte di Chatham."}
{"id": "5833287", "revid": "15756", "url": "https://it.wikipedia.org/wiki?curid=5833287", "title": "Palazzo Br\u00fchl-Marcolini", "text": "Il palazzo Br\u00fchl-Marcolini \u00e8 un palazzo risalente al 1717 eretto a Dresda, nel sobborgo Ostra, attuale quartiere di Friedrichstadt. Oggi \u00e8 occupato dall'ospedale di Dresda.\nNon deve essere confuso con il palazzo Marcolini nella zona di Waldschl\u00f6sschen, n\u00e9 con l'ex palazzo Br\u00fchl sulla Br\u00fchlsche Terrasse.\nLa sua costruzione.\nGi\u00e0 nel tardo XVII secolo vi era al suo posto un giardino signorile, che nel 1718 venne acquistato dal conte dell'impero von Manteuffel. Nel 1726 fu acquistato da Augusto II di Polonia, che ne fece dono l'anno successivo a un duca del W\u00fcrttemberg Federico Luigi di W\u00fcrttemberg-Winnental, la cui consorte, la contessa Ursula Caterina di Altenbockum, era stata sua amante. Negli anni 1727/28 ella fece presumibilmente erigere col\u00e0 dall'architetto Johann Christoph Naumann un palazzo con una sala centrale ottagonale e sopra un salone per le feste come anche corte ali verso la futura Friedrichstra\u00dfe.\nNel 1736 la contessa dovette vendere il palazzo al conte Heinrich von Br\u00fchl, che lo fece ampliare con un'ala laterale dall'architetto Johann Christoph Kn\u00f6ffe, trasformandolo in una residenza di onore. Egli fece anche erigere, tra il 1741 e il 1744, a chiusura dell'asse principale del giardino, la dispendiosa fontana di Nettuno, dallo scultore italiano Lorenzo Mattielli.\nPassato di propriet\u00e0 il palazzo al conte Camillo Marcolini-Ferretti, questi incaric\u00f2 nel 1774 gli architetti Johann Daniel Schade e Johann Gottfried Kuntsch di rinnovare l'edificio; verso il 1780 furono create le stanze cosiddette \"cinese\" e \"pompeiana\" a cura di Johann Ludwig Giesel e Christian Traugott Weinlig. Le figure decorative esterne furono realizzate da Johann Baptist Dorsch e Thadd\u00e4us Ignatius Wiskotschill. Dorsch realizz\u00f2 le statue dei due leoni in pietra accanto al portale principale, due erme e l'arma comitale; Wiskotschill altre erme e figure del giardino, che successivamente furono collocate nel \"B\u00fcrgerwiese\". Durante il bombardamento di Dresda del 13 e 14 febbraio 1945 le sculture furono in parte danneggiate.\nNel 1835 il nuovo proprietario del palazzo, il consigliere Carl Ernst Werner, adatt\u00f2 il palazzo a residenza per affittuari. Tra questi si annoverano anche l'architetto Ernst H\u00e4hnel e il compositore Richard Wagner.\nSituazione odierna.\nOggi si sono conservati gli edifici barocchi del palazzo con le stanze cinese e pompeiana. I dipinti di quest'ultima sono di Johann Ludwig Giesel.\nDal 1849 l'ospedale di Dresda-Friedrichstadt si \u00e8 collocato nel palazzo. Per questo esso sub\u00ec completamenti e riaggiustamenti, con i quali il giardino alla francese e l'asse principale sono andati perduti.\nEventi storici nel palazzo.\nIl 10 giugno 1813 Napoleone Bonaparte sost\u00f2 nel palazzo, ove il 26 giugno 1813 incontr\u00f2 il principe Klemens von Metternich. Il tentativo di Metternich di convincere Napoleone a fare concessioni sulla Polonia, Prussia, Germania del Nord e Illiria fall\u00ec."}
{"id": "5833291", "revid": "965985", "url": "https://it.wikipedia.org/wiki?curid=5833291", "title": "Bob Bennett", "text": ""}
{"id": "5833292", "revid": "1494169", "url": "https://it.wikipedia.org/wiki?curid=5833292", "title": "Robert Bennett", "text": ""}
{"id": "5833294", "revid": "287204", "url": "https://it.wikipedia.org/wiki?curid=5833294", "title": "Antoine Arnauld", "text": ""}
{"id": "5833295", "revid": "1305772", "url": "https://it.wikipedia.org/wiki?curid=5833295", "title": "Palazzo Br\u00fchl", "text": "Vedi anche "}
{"id": "5833299", "revid": "118619367", "url": "https://it.wikipedia.org/wiki?curid=5833299", "title": "Collegio Venturoli", "text": "Il Collegio Venturoli \u00e8 una istituzione benefica fondata nel 1822 da Angelo Venturoli (un architetto) a Bologna. Il Collegio si occupa di ospitare e sostenere giovani artisti durante la loro formazione. Dalla sua fondazione al 2014 il collegio ha ospitato 166 artisti.\nStoria.\nAngelo Venturoli alla sua morte (1821) lasci\u00f2 il compito della creazione del Collegio ai suoi tre esecutori testamentari, che individuarono un edificio di propriet\u00e0 delle monache Scalze del Terz'Ordine di Santa Teresa in via Centotrecento, dove sorge tuttora il Collegio stesso. Nel 1822 venne individuato l'edificio e il Collegio cominci\u00f2 ad operare a partire dal 1825. Strategicamente l'edificio si trovava di fianco alla sede dell'Accademia di Belle Arti.\nL'attivit\u00e0 \u00e8 continuata ininterrottamente fino al 1993, quando il Collegio \u00e8 stato trasformato in una Fondazione, il cui compito \u00e8 quello di sostenere i giovani artisti con borse di studio, escludendo di operare direttamente nella formazione come era previsto in precedenza."}
{"id": "5833303", "revid": "767487", "url": "https://it.wikipedia.org/wiki?curid=5833303", "title": "Martyn Bennett", "text": "Biografia.\nBennett \u00e8 nato in Canada in una famiglia scozzese-gallese. Sua madre \u00e8 la scrittrice Margaret Bennett. Fin da bambino, dopo la separazione dei suoi genitori, ha comunque vissuto in Scozia.\nNel 1995 \u00e8 uscito il suo primo album, l'eponimo \"Martyn Bennett\". Si \u00e8 esibito negli Stati Uniti assieme ai Wolfstone.\nNel corso della sua vita ha pubblicato cinque album.\n\u00c8 morto a soli 33 anni a causa di un tumore."}
{"id": "5833308", "revid": "436907", "url": "https://it.wikipedia.org/wiki?curid=5833308", "title": "Mestis", "text": ""}
{"id": "5833312", "revid": "94565975", "url": "https://it.wikipedia.org/wiki?curid=5833312", "title": "The Art of Romance", "text": "The Art of Romance \u00e8 un album in studio del cantante statunitense Tony Bennett, pubblicato nel 2004.\nIl disco \u00e8 stato premiato nell'ambito dei Grammy Awards 2006 come \"miglior album pop vocale tradizionale\"."}
{"id": "5833313", "revid": "124431046", "url": "https://it.wikipedia.org/wiki?curid=5833313", "title": "Fatbike", "text": "La fatbike (o fat bike) \u00e8 una bicicletta da fuoristrada o mountain bike con una larghezza dei copertoni maggiore del normale, che va da 3,8 pollici o pi\u00f9 larghi e dei cerchi, che va da 2,6 pollici o pi\u00f9 larghi, utilizzabili a pressioni minori per consentire una maggiore tenuta su terreni difficili, come la neve, la sabbia, le paludi e il fango. I telai sono costruiti appositamente con forcelle pi\u00f9 larghe per far s\u00ec che le ruote pi\u00f9 larghe possano girare senza attriti. Le ruote pi\u00f9 larghe possono essere utilizzate a pressioni minori ad esempio a meno di 5\u00a0psi (0,34 bar) permettendo una migliore tenuta e una facilit\u00e0 per il superamento degli ostacoli. Una pressione di 8\u201310\u00a0psi (0,55\u20130,69 bar) \u00e8 adatta per la maggior parte delle persone.\nTerminologia.\nLe fatbike sono anche chiamate \"bici dalle ruote grosse\", \"bici da sabbia\" o \"bici da neve\". Spesso si fa riferimento a questo sport come \"sport invernale\" o \"mountain bike invernale\".\nUtilizzo.\n Sono bici molto versatili, in grado di affrontare diversi tipi di terreni, quali la neve, la sabbia, il deserto, la palude, il fango o anche solo i sentieri per le normali mountain bike . In alcuni paesi sono stati costruiti dei sentieri sulla neve dedicati a questo tipo di bicicletta.\nStoria.\nAnche se le prime versioni di bici con le ruote grosse furono probabilmente costruite in un numero limitato nei primi anni del 1900, le prime Fatbike furono sviluppate negli anni '80. . Una pi\u00f9 recente Fatbike fu utilizzata nel 1986, attraversando il Sahara con delle gomme prototipo della Michelin. Alla fine degli anni '80, i costruttori di telai dell'Alaska, incominciarono a sperimentare con componenti personalizzati e nuove configurazioni, progettate per ottenere una grande superficie di contatto dello pneumatico sulla neve. Steve Baker, con Icycle Bicyles di Anchorage, inizi\u00f2 a saldare due o tre cerchioni insieme e costru\u00ec diversi telai e forcelle speciali per permettere di ospitarli. Roger Cowles (in sella alla sua famosa \"6 Pack\"), Mark Frise, Dan Bull e un altro biker fecero tutto il sentiero Iditarod Trail da Knik a Nome nel 1989.\nContemporaneamente, nel New Mexico, Ray Molina aveva commissionato i cerchioni Remolino 3,1 pollici, le gomme 3,5 pollici, e telai appositi per quelle ruote. Voleva le bici per le sue visite guidate nei ruscelli e nelle dune di soffice sabbia del sud- ovest del Messico. Mark Gronewald, proprietario della Wildfire Designs Bicycles di Palmer in Alaska, incontr\u00f2 Molina all'Interbike di Las Vegas del 1999 e prov\u00f2 uno dei prototipi di Molina. Alla fine del 1999, Gronewald e un altro costruttore di telai dell'Alaska, John Evingson, collaborarono per progettare e costruire diverse bici con le ruote di Molina. Gronewald e Evington iniziarono poi a produrre la loro linea di biciclette con le ruote grosse nel 2000. Cerchi e gomme vennero importati in Alaska, dove Wildfire e Evington iniziarono a fare piccole produzioni artigianali e telai su misura appositi per le ruote Remolino con cerchio da 80\u00a0mm e gomma da 3,5 pollici. Gronewald coni\u00f2 il marchio \"Fat Bike\" nel 2001 e lo utilizz\u00f2 come nome per le sue bici. Gronewald originariamente lavor\u00f2 con Palmer Machinery per le saldature e in seguito con il costruttore di telai Mike DeSalvo al DeSalvo Cyles di Ashland, Oregon. Gronewald continu\u00f2 a vendere le sue fatbike originali fino al 2011. Il progetto di Gronewald era caratterizzato da una ruota anteriore con mozzo da 18\u00a0mm e un telaio costruito per l'intera gamma di cambi, siccome utilizz\u00f2 mozzi e movimenti centrali in uso all'epoca.\nLe bici di Wildfire e Evington vennero utilizzate nelle gare sull'Iditarod Trail a partir dal 2000. Sempre nello stesso anno, Mike Curiak dal Colorado registr\u00f2 un record sull'Iditarod Trail durante la IditaSport Extreme Race da Nome su una bici Marin modificata con ruote Remolino. Surly Bikes mise in commercio il telaio Pugsley, nel 2005, e inizi\u00f2 a produrre i cerchioni Large Marge da 65\u00a0mm e le gomme Endomorph da 3,8 pollici nel 2006. Il telaio, il cerchione e la gomma Pugsley offrivano Fatbike disponibili nei negozi locali per tutto il mondo. Pugsley bikes offriva anche ruote complete e telai su misura.\nUn'altra versione recente delle Fatbike \u00e8 una normale mountain bike con le ruote SnowCat, create da Simon Rakower di All-Weather Sports a Fairbanks, in Alaska all'inizio degli anni '90; o con due o tre gomme montate su un cerchione dopo essere state saldate o bloccate assieme. Raker fu coinvolto nel supporto degli aspetti tecnici alla gara Iditabike (in seguito IditaSport) , che inizi\u00f2 nel 1987. Dal 2002 la gara si volge sempre sullo stesso sentiero con il nome di Iditarod Trail Invitational (ITI). Rakower inizi\u00f2 la costruzione a mano dei cerchi larghi per i partecipanti della competizione saldando insieme due cerchi e togliendo il bordo centrale conosciuto come il cerchio SnowCat da 44\u00a0mm. S. Raker produsse questi cerchi dal 1991 fino al 1999. Alcuni bikers all' Iditarod Trail usarono una gomma Geax con il cerchio SnowCat. Alcuni appassionati iniziarono a tagliare le carcasse degli pneumatici, cucendoli assieme per utilizzare tutto lo spazio disponibile tra i foderi del telaio; queste gomme e questi cerchioni massimizzarono la superficie di appoggio delle ruote, aumentando il galleggiamento sui sentieri innevati. Poco dopo, Rakower decidette di progettare e produrre da zero un cerchio da 44\u00a0mm. Le SnowCats rivoluzionarono il ciclismo in inverno, in quanto si potevano montare su qualsiasi mountain bike.\nMike Curiak del Colorado registr\u00f2 un record sull'Iditarod Trail nella gara del 2000 a Nome. Surly Bikes inizi\u00f2 a produrre i telai Pugsley nel 2005 e inizi\u00f2 la produzione dei cerchi Large Marge da 65\u00a0mm rima e le gomme Endomorph da 3,8 pollici nel 2006. Il telaio, il cerchione e la gomma Pugsley offrivano Fatbike disponibili nei negozi locali per tutto il mondo .Pugsley bikes offriva anche ruote complete e telai su misura. Fatback Bikes arriv\u00f2 online nel 2007 aggiungendo la fat bike in carbonio Corvus. Un altro brand dell'Alaska, 9:zero:7 inizi\u00f2 a offrire fat bike in carbonio nel 2010. Altre aziende di bici, hanno iniziato recentemente la produzione di Fatbike, inclusi marchi come Trek, con la Farley, Salsa con la Beargrease e la Mukluk, e Specialized con la Fatboy e On=One con la Fatty. Altri si sono aggiunti dal 2014 come Rocky Mountain, Felt, Kona, Pivot, Devinci e altri. Nel Dicembre 2012 Eric Larsen (Polar Explorer) tent\u00f2 di andare con una Fatbike al Polo Sud. Fece un quarto della strada prima di dover tornare indietro. Nel 2013 e nel 2014 ci sono state tre spedizioni ciclistiche per il Polo Sud. Maria Leijerstam divent\u00f2 la prima persona a raggiungere il Polo Sud in bici, attraverso la strada South Pole Traverse. Lei utilizz\u00f2 un triciclo con le ruote delle Fatbike. Juan Men\u00e9ndez Granados utilizz\u00f2 una Fatbike per raggiungere il Polo Sud. Il 21 Gennaio 2014, Daniel P. Burton divent\u00f2 la prima persona ad attraversare l'Antartide fino al Polo Sud con una Fatbike. Burton part\u00ec da Hercules Inlet, percorse in bici 775 miglia fino al Polo Sud. Utilizz\u00f2 una Fatbike Borealis Yampa con ruote della larghezza di 4,8 pollici. La gara Iditarod Trail Invitational (adesso rinominato Iditabike e Iditasport Extreme e Iditasport Impossible) in Alaska \u00e8 diventato un evento internazionale ed \u00e8 l'evento principale di Fabike, con le sue corse da 130, 350 e 1000 miglia. Questo evento ha fatto s\u00ec che venissero creati molti altri grandi eventi invernali negli Stati Uniti, in Canada e in Europa, valevoli come qualificazioni per l'Iditarod Trail Invitational.\nEventi.\nDalla diffusione delle Fatbike, sono nati degli eventi dedicati appositamente a questa categoria (gare, campionati, tour, e festival). Esempi possono essere il Global Fatbike Summit (dal 2012), la Fatbike Birkie race che fa parte del circuito Great Lakes Fatbike Series (stagioni 2014-2015: 8 gare disputate su 3 stati), la US Open Fatbike Beach Championships (dal 2015), la USA Cycling Fat Bike National Championship (dal 2015),la 45Nrth Fatbike Triple Crown Race Series e la Mahikan Race."}
{"id": "5833318", "revid": "287204", "url": "https://it.wikipedia.org/wiki?curid=5833318", "title": "I servi di Satana", "text": "I servi di Satana (\"Satan's servants\") \u00e8 un racconto scritto da Robert Bloch nel 1935 con la collaborazione di Howard Phillips Lovecraft.\nIl racconto fu pubblicato nel 1949 dalla Arkham House all'interno della raccolta \"Something about cats and other pieces\".\nLovecraft inser\u00ec alcune correzioni nel testo originale giustificandole con delle brevi note a pie' di pagina del manoscritto. Queste note, pubblicate anche in edizioni recenti del racconto, sono utili per comprendere il metodo utilizzato dallo scrittore di Providence nella revisione delle opere altrui e testimoniano della precisione nelle ricostruzioni storiche e geografiche dei suoi racconti.\nTrama.\nIl reverendo Gideon Godfrey si mette in viaggio nell'anno 1693 per raggiungere Roodsford, un villaggio situato nel Maine, convinto che l\u00ec si nasconda una setta di adoratori del Demonio. Arrivato a destinazione, Godfrey si rende conto ben presto che gli abitanti di Roodsford sono gente assai pi\u00f9 pericolosa delle streghe e degli stregoni impiccati a Boston e a Salem negli anni precedenti. In occasione del Sabba di Ognissanti, infatti, l'intero villaggio si sta preparando nientemeno che all'Avvento del Maligno."}
{"id": "5833320", "revid": "812213", "url": "https://it.wikipedia.org/wiki?curid=5833320", "title": "Luigi Villoresi", "text": ""}
{"id": "5833337", "revid": "63756", "url": "https://it.wikipedia.org/wiki?curid=5833337", "title": "Salmo 44", "text": "Il salmo 44 (43 secondo la numerazione greca) costituisce il quarantaquattresimo capitolo del Libro dei salmi.\n\u00c8 tradizionalmente attribuito ai figli di Core."}
{"id": "5833339", "revid": "964734", "url": "https://it.wikipedia.org/wiki?curid=5833339", "title": "Core (bibbia)", "text": ""}
{"id": "5833340", "revid": "63756", "url": "https://it.wikipedia.org/wiki?curid=5833340", "title": "Salmo 45", "text": "Il salmo 45 (44 secondo la numerazione greca) costituisce il quarantacinquesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5833342", "revid": "461603", "url": "https://it.wikipedia.org/wiki?curid=5833342", "title": "Beijing Guoan Football Club", "text": ""}
{"id": "5833344", "revid": "63756", "url": "https://it.wikipedia.org/wiki?curid=5833344", "title": "Salmo 46", "text": "Il salmo 46 (45 secondo la numerazione greca) costituisce il quarantaseiesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5833345", "revid": "72396", "url": "https://it.wikipedia.org/wiki?curid=5833345", "title": "Andrea Pusateri", "text": "Carriera.\nAll'et\u00e0 di 4 anni ha avuto un incidente alla stazione ferroviaria di Monza, la mamma per cercare di salvarlo ha perso la sua vita e lui le due gambe di cui la sinistra gli \u00e8 stata reimpiantata dal professor Marco Lanzetta.\nHa praticato diversi sport fino ad arrivare alla bicicletta, con la quale dal 2008 partecipa a tutte le gare di paraciclismo, ottenendo diverse vittorie e ottimi piazzamenti anche a livello mondiale tra cui dieci titoli italiani, cinque podi in Coppa del Mondo ed altri risultati internazionali. \nNel 2013 entra a far parte della Nazionale Italiana e nel 2014 vince la sua prima gara internazionale a Schenkon, in Svizzera.\nIl 6 marzo 2015 durante un allenamento nel comasco subisce un grave incidente in bicicletta. Prontamente soccorso, viene trasportato in elicottero all\u2019ospedale di Varese, riporta due ematomi oltre alle innumerevoli ferite e rimane in coma farmacologico per sette giorni. Tre mesi dopo conquista la sua prima medaglia d\u2019oro in Coppa del Mondo a Maniago.\nPalmar\u00e8s.\n2011 - 2018\nDieci titoli italiani (pista, cronometro e corsa in linea)\n2014\n2015\n2016\n2017\n2018"}
{"id": "5833348", "revid": "63756", "url": "https://it.wikipedia.org/wiki?curid=5833348", "title": "Salmo 47", "text": "Il salmo 47 (46 secondo la numerazione greca) costituisce il quarantasettesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5833351", "revid": "1543377", "url": "https://it.wikipedia.org/wiki?curid=5833351", "title": "Halkyn", "text": "Halkyn (in gallese: Helygain) \u00e8 un villaggio con status di community della costa nord-orientale del Galles, facente parte della contea di Flintshire.\nStoria.\nHalkyn \u00e8 un'antica pieve del Flintshire, che originariamente comprendeva i villaggi di Hendrefigillt, Lygan y Llan e Lygan y Wern.\nL'area circostante fu oggetto di occupazione romana per l'estrazione del piombo. Il nome del villaggio \u00e8 presente nel Domesday Book del 1086.\nGeografia fisica.\nCollocazione.\n\u00c8 situato fra i villaggi di Pentre Halkyn, Northop e Rhosesmor e dista circa 260 chilometri a nord della sua capitale Cardiff.\nSono presenti sul territorio un ufficio postale, una parrocchia, una biblioteca e due locali pubblici. Il villaggio possiede anche una squadra di cricket e una di calcio, l'Halkyn United Football Club."}
{"id": "5833352", "revid": "486946", "url": "https://it.wikipedia.org/wiki?curid=5833352", "title": "Julia Nikolaevna Sedova", "text": ""}
{"id": "5833355", "revid": "63756", "url": "https://it.wikipedia.org/wiki?curid=5833355", "title": "Salmo 48", "text": "Il salmo 48 (47 secondo la numerazione greca) costituisce il quarantottesimo capitolo del Libro dei salmi.\n\u00c8 tradizionalmente attribuito ai figli di Core."}
{"id": "5833362", "revid": "63756", "url": "https://it.wikipedia.org/wiki?curid=5833362", "title": "Salmo 49", "text": "Il salmo 49 (48 secondo la numerazione greca) costituisce il quarantanovesimo capitolo del Libro dei salmi.\n\u00c8 tradizionalmente attribuito ai figli di Core."}
{"id": "5833365", "revid": "164044", "url": "https://it.wikipedia.org/wiki?curid=5833365", "title": "Futbolo Klubas Spyris Kaunas", "text": ""}
{"id": "5833366", "revid": "217591", "url": "https://it.wikipedia.org/wiki?curid=5833366", "title": "Madonna del Buon Successo", "text": ""}
{"id": "5833369", "revid": "76963", "url": "https://it.wikipedia.org/wiki?curid=5833369", "title": "Don Fleming (musicista)", "text": "Durante la sua carriera \u00e8 stato il frontman di diverse band quali Velvet Monkeys, B.A.L.L. e Gumball.\nCome produttore ha invece lavorato per Hole, Sonic Youth e Alice Cooper."}
{"id": "5833370", "revid": "461603", "url": "https://it.wikipedia.org/wiki?curid=5833370", "title": "Beijing Guoan Football Club 2010", "text": ""}
{"id": "5833372", "revid": "461603", "url": "https://it.wikipedia.org/wiki?curid=5833372", "title": "Beijing Guoan Football Club 2012", "text": ""}
{"id": "5833375", "revid": "965985", "url": "https://it.wikipedia.org/wiki?curid=5833375", "title": "Tony Bennett on Holiday", "text": "Tony Bennett on Holiday \u00e8 un album in studio del cantante statunitense Tony Bennett, pubblicato nel 1997."}
{"id": "5833376", "revid": "125477886", "url": "https://it.wikipedia.org/wiki?curid=5833376", "title": "ISOP - Italian Series of Poker", "text": "L'ISOP - Italian Series of Poker\u2122 \u00e8 una serie italiana di tornei riconosciuta come Campionati Italiani di poker che si giocano in modalit\u00e0 torneo sportivo. Sono conosciute per la particolare attenzione che viene prestata nel preservare la natura sportiva del gioco. Nei Main event (tornei principali) di tutti gli eventi ISOP, le strutture dei tornei sono a prova di collasso e non viene consentito il Re-Entry nello stesso 'Day' proprio per evitare che gli stessi protagonisti di un Heads Up con Player Out (eliminato) si ritrovino nuovamente avversari nel medesimo giorno.\nLa storia.\nIl progetto ISOP.\nL'idea di creare una manifestazione che potesse essere il Campionato Italiano di poker nasce nel 2007 e prende forma di Progetto nel 2009 quando viene presentato ai Casin\u00f2 Italiani. Il primo a dimostrare interesse fu il Casin\u00f2 di Venezia e l'allora Direttore Generale Carlo Pagan, ma le elezioni del 2010 e il cambio della direzione della casa da gioco non resero possibile la realizzazione della prima edizione. Dopo un lungo pellegrinaggio tra le diverse Case da gioco Italiane, la prima edizione assoluta (denominata \"Anno zero\"), venne disputata al Casin\u00f2 Perla sito a Nova Gorica con l'allora direttore Marco Jelen e il Tournament Director Bojan Hrovatin. Da quel momento in poi le ISOP vengono riconosciute come Campionati Italiani di poker sportivo.\nFormat delle serie dei tornei ISOP.\nNelle Italian Series of Poker, vengono stilate diverse classifiche sulla base della tipologia dei tornei effettuati. Le classifiche sono importanti perch\u00e8 oltre a proclamare dei vincitori alla fine della stagione, determinano un gruppo di giocatori denominato \"Italian Poker Team\" che viene inviato alle World Series of Poker di Las Vegas. \nISOP POY - Player of the year.\nNella classifica ISOP Player of the year, vengono assegnati punti legati al posizionamento dei soli Main event, ovvero i tornei principali che si giocano in modalit\u00e0 NL - Texas Hold'em.\nOMAHA POY - Player of the year.\nI tornei Omaha Main e Omaha Light, alimentano una seconda classifica di specialisti, quelli delle quattro carte coperte.\nSIDE POY - Player of the year.\nTutti i restanti tornei delle italian series of poker, concorrono ad una ulteriore classifica denominata SIDE Player of the year.\nCIS - Campionato Italiano a Squadre.\nAll'inizio di ogni stagione, inoltre, \u00e8 possibile iscrivere un team di giocatori (da 2 a 8). Questi concorrono attraverso i loro risultati ad alimentare il punteggio ad una classifica speciale a squadre.\nI premi finali delle serie ISOP.\nI premi, al termine della stagione, consistono in almeno sette pacchetti di viaggio denominati POY Pack, per partecipare a Las Vegas alle World Series of Poker, sogno di ogni giocatore di Poker Sportivo. I POY Pack vengono cos\u00ec suddivisi sulla base del regolamento pubblicato sul sito ufficiale:\nAl termine della stagione, i migliori Poker Players delle ISOP, rappresentano un motivato Team Italiano a Las Vegas. Questa selezione termina ogni anno nel mese di maggio, in coincidenza della manifestazione pi\u00f9 importante e seguita di questa serie di tornei con eventi a cadenza mensile:\"I Campionati Italiani\".\nFormat dei Campionati Italiani.\nI bracciali.\nNei Campionati Italiani, il vincitore di ogni evento riceve, oltre la medaglia e l'ambito titolo di Campione italiano, un bracciale dell'Italian Series of Poker e un premio in denaro in proporzione al numero degli iscritti e all'importo della quota di partecipazione. Col passare degli anni la manifestazione \u00e8 cresciuta in popolarit\u00e0, qualit\u00e0 e numero di partecipanti. Conseguentemente, sono aumentati gli eventi side, le varianti e gli specialisti.\nI tornei side.\nNell'ultimo palinsesto dei Campionati Italiani sono comparsi 21 tornei con 21 bracciali di Campione Italiano in palio, dove erano presenti in modalit\u00e0 varianti di gioco, tornei dal Knock-Out al Win The Button, dall\u2019Omaha Hi/Lo al Crazy Pineapple. Il torneo side principale, che attrae molti pretendenti, \u00e8 il Campionato Italiano DEEP, posto all'inizio della manifestazione, che per numero di giocatori e intensit\u00e0 di gioco non ha quasi nulla da invidiare al Main Event. Da rimarcare anche il livello tecnico degli specialisti delle varianti pi\u00f9 famose quali Omaha, Omaha Hi-Lo e Mixed che partecipano alle Italian Series of Poker. Infatti, in queste competizioni speciali, \u00e8 ormai opinione generale che un giocatore di poker per essere completo, debba essere preparato anche nelle varianti . Tra i 'variantisti' pi\u00f9 noti presenti alle ISOP, si citano: Michele Limongi, Carlo Braccini e Matteo Crapanzano. Inoltre, non mancano eventi speciali, o meglio esclusivi, come quelli riservati a Ladies, Interforze e Giornalisti, oppure il torneo riservato per tutti i Campioni di un qualsiasi evento passato, ovvero, i possessori di almeno un braccialetto ISOP.\nI tornei satellite.\nOgni anno sono presenti tornei satellite con quote d'iscrizione molto contenute e tornei freeroll, ovvero gratuiti. Queste iniziative hanno aumentato interesse e popolarit\u00e0 mediatica, regalando una chance a giocatori con possibilit\u00e0 economiche ridotte di garantirsi un posto sotto i riflettori insieme ai 'PRO' presenti all'evento principale: il Main Event dell'Italian Series of Poker. \nIl Main Event.\nI Campionati Italiani delle ISOP culminano con il \"Main Event\", attrazione di giocatori in possesso di raffinate qualit\u00e0, tra i quali si citano alcuni giocatori che hanno partecipato con successo, quali Dario Sammartino, Salvatore Bonavena, Alessio Isaia, Claudio Di Giacomo, Gabriele Lepore, Marcello Miniucchi, Cristiano Guerra e moltissimi altri, presenti nel tabellone a seguire, che hanno raggiunto nelle varie edizioni i Final Tables.\nI \"Main Event\" delle Italian Series of Poker sin dalla seconda edizione del 2011 hanno sempre visto la partecipazione di numerosi giocatori provenienti da diverse nazioni. Nel caso in cui il vincitore sia straniero, come accaduto in passato, il titolo di Campione Italiano viene attribuito al successivo giocatore in classifica di nazionalit\u00e0 italiana.\nEdizione 9 - Main Event 2018.\nMano finale dei Campionati Italiani.\nTAVOLO FINALE TELEVISIVO\nEdizione 10 - Main Event 2019.\nMano finale dei Campionati Italiani.\nTAVOLO FINALE TELEVISIVO\nEdizione 11 - Main Event 2021.\nMano finale dei Campionati Italiani.\nTAVOLO FINALE TELEVISIVO"}
{"id": "5833380", "revid": "470852", "url": "https://it.wikipedia.org/wiki?curid=5833380", "title": "Vuelta a Andaluc\u00eda Ruta Ciclista del Sol", "text": ""}
{"id": "5833395", "revid": "965985", "url": "https://it.wikipedia.org/wiki?curid=5833395", "title": "Here's to the Ladies", "text": "Here's to the Ladies \u00e8 un album in studio del cantante statunitense Tony Bennett, pubblicato nel 1995."}
{"id": "5833396", "revid": "978461", "url": "https://it.wikipedia.org/wiki?curid=5833396", "title": "SITALR", "text": ""}
{"id": "5833398", "revid": "88740", "url": "https://it.wikipedia.org/wiki?curid=5833398", "title": "La m\u00e1quina del tiempo", "text": "La m\u00e1quina del tiempo \u00e8 un album in studio del gruppo musicale cileno Inti-Illimani, pubblicato nel 2013.\nDescrizione.\nCome ben evidenziato dalla copertina, dove compare un grosso timbro di ceralacca con su scritto \"45 a\u00f1os\", questo disco nasce con l'obiettivo di celebrare i 45 anni di attivit\u00e0 del gruppo.\nCome indicato nell'introduzione al disco, leggibile nell'interno della copertina e attribuita al gruppo stesso, l'idea \u00e8 stata quella di festeggiare l'anniversario collaborando con altri artisti: \"cari amici, meravigliosi creatori e interpreti, compagni di viaggio con i quali abbiamo costruito storie diverse\" (\"queridisimos amigos, maravillosos creadores e interpretes, compa\u00f1eros de ruta con los que hemos construido distinta historias\"). \nNel doppio album si alternano brani storici del gruppo, reinterpretati insieme a vari ospiti, e brani appartenenti al repertorio di tali artisti, rivisitati dagli autori insieme agli Inti-Illimani. Fa eccezione il brano \"La siembra\", l'unico del tutto inedito, scritto e interpretato dagli Inti-Illimani insieme a Nano Stern.\nIl disco \u00e8 stato registrato in studio dal vivo in soli due giorni dal 20 al 21 agosto 2012. Per testimoniare l'atmosfera delle registrazioni sono state lasciate, in testa o in coda alle varie tracce, alcuni brevi dialoghi tra i musicisti colti al volo subito prima o subito dopo la realizzazione dei brani. Il disco \u00e8 stato pubblicato in formato CD nel 2013 dall'etichetta cilena Alerce. Ai due CD \u00e8 inoltre allegato un DVD contenente il videoclip de \"La siembra\" e un breve \"making of\" del video stesso con interviste ad alcuni componenti degli Inti-Illimani."}
{"id": "5833401", "revid": "767487", "url": "https://it.wikipedia.org/wiki?curid=5833401", "title": "Perfectly Frank", "text": "Perfectly Frank \u00e8 un album in studio del cantante statunitense Tony Bennett, pubblicato nel 1992.\nSi tratta di un album tributo a Frank Sinatra."}
{"id": "5833402", "revid": "461603", "url": "https://it.wikipedia.org/wiki?curid=5833402", "title": "Sichuan Guancheng Football Club", "text": ""}
{"id": "5833411", "revid": "767487", "url": "https://it.wikipedia.org/wiki?curid=5833411", "title": "Bennett/Berlin", "text": "Bennett/Berlin \u00e8 un album in studio del cantante statunitense Tony Bennett, pubblicato nel 1987.\nSi tratta di un album tributo a Irving Berlin."}
{"id": "5833412", "revid": "729019", "url": "https://it.wikipedia.org/wiki?curid=5833412", "title": "Ferrovie Elettriche Ichibata", "text": "Le sono una societ\u00e0 ferroviaria giapponese privata che opera lungo la costa della prefettura di Shimane, nella parte occidentale dell'isola dello Honsh\u016b, e gestisce due linee ferroviarie locali, oltre a una rete automobilistica."}
{"id": "5833413", "revid": "1543377", "url": "https://it.wikipedia.org/wiki?curid=5833413", "title": "Lost in America", "text": "Lost in America \u00e8 un brano del cantante statunitense Alice Cooper, pubblicato come singolo di lancio dell'album \"The Last Temptation\" nel maggio del 1994. Ha raggiunto la posizione numero 22 della Official Singles Chart nel Regno Unito, ma ha fallito l'accesso in classifica negli Stati Uniti.\nIl videoclip del brano introduce il protagonista della storia narrata nell'album, un ragazzo di nome Steven, intento a leggere l'adattamento a fumetti realizzato da Neil Gaiman per la Marvel Comics."}
{"id": "5833431", "revid": "767487", "url": "https://it.wikipedia.org/wiki?curid=5833431", "title": "The Art of Excellence", "text": "The Art of Excellence \u00e8 un album in studio del cantante statunitense Tony Bennett, pubblicato nel 1986."}
{"id": "5833436", "revid": "466539", "url": "https://it.wikipedia.org/wiki?curid=5833436", "title": "Vuelta a Andaluc\u00eda 2016", "text": "La Vuelta a Andaluc\u00eda 2016, ufficialmente \"Vuelta a Andaluc\u00eda Ruta Ciclista del Sol\", sessantaduesima edizione della corsa, valida come prova dell'UCI Europe Tour 2016 categoria 2.1, si \u00e8 svolta in cinque tappe, dal 17 al 21 febbraio 2016, su un percorso di complessivi 701,4\u00a0km che si snoda interamente nella comunit\u00e0 autonoma dell'Andaluc\u00eda, con partenza da Almonaster la Real e arrivo a Estepona/Alto de Pe\u00f1as Blancas, in Spagna.\n\u00c8 stata vinta dal corridore spagnolo Alejandro Valverde, che ha concluso la gara con il tempo di 17h41'10\", alla velocit\u00e0 media di 39,3 km/h.\nPercorso.\nNella prima tappa si parte da Almonaster la Real, gioiello situato nella Sierra Nevada. Dopo 60 km fatti di continui sali-scendi, la tappa attraverser\u00e0 le pianure che cullano Siviglia, dove \u00e8 previsto l'arrivo.\nLa seconda tappa, la pi\u00f9 lunga (186,3 km), collega Palomares del R\u00edo a Cordova. Tanta pianura, spezzata solamente dall'Alto de Trasierra, una salita di terza categoria situata a 22 km dal traguardo.\nTerza tappa che si svolge tutta all'interno della provincia di Granada, con partenza da Monachil ed arrivo ad El Padul. Frazione dura, con una salita di terza categoria e ben tre di seconda, con il Puerto del Valle soltanto ai meno 16 dall'arrivo.\nL'indomani \u00e8 tempo di cronometro individuale. 21 km ad Alhaur\u00edn de la Torre dove i leader di classifica dovranno difendersi dal ritorno degli specialisti. Attenzione al Camino del Comendador, salita piazzata nel cuore della frazione, con rampe del 15%.\nLa quinta ed ultima tappa \u00e8 quella regina, 171 km da San Roque all'Alto de Pe\u00f1as Blancas. Ben cinque scalate, due di seconda categoria, una di terza e due di prima. Gli ultimi 16 km, tutti in salita, hanno una pendenza media del 6%."}
{"id": "5833437", "revid": "716642", "url": "https://it.wikipedia.org/wiki?curid=5833437", "title": "Halkyn United Football Club", "text": "Il Halkyn United Football Club, noto semplicemente come Halkyn United F.C., \u00e8 una societ\u00e0 calcistica gallese con sede nella citt\u00e0 di Halkyn che milita da lungo tempo nel sistema calcistico inglese. Nella stagione 2014-2015 milita nella Welsh Alliance League.\nStoria.\nLa squadra fu fondata nel 1945, dopo la seconda guerra mondiale, dai soci fondatori della vecchia Halkyn Mountain League."}
{"id": "5833439", "revid": "1776051", "url": "https://it.wikipedia.org/wiki?curid=5833439", "title": "It's Me", "text": "It's Me \u00e8 una power ballad del cantante statunitense Alice Cooper, estratta come secondo singolo dall'album \"The Last Temptation\" nel luglio del 1994. La canzone \u00e8 stata scritta da Cooper con la collaborazione di Jack Blades e Tommy Shaw dei Damn Yankees.\nIl singolo ha raggiunto la posizione numero 34 della Official Singles Chart nel Regno Unito, segnalandosi come l'ultimo successo rilevante di Cooper in classifica."}
{"id": "5833440", "revid": "124321319", "url": "https://it.wikipedia.org/wiki?curid=5833440", "title": "Giovanni Battista Carlassara", "text": " un primario medico, un Deputato e Senatore eletto, come \"indipendente\", nelle liste del Partito Comunista Italiano.\nBiografia.\nNel 1960, dopo essersi laureato all'Universit\u00e0 di Padova si trasfer\u00ec a Mirano come medico nel reparto di Medicina dell'Ospedale, e svolse anche l'attivit\u00e0 di medico condotto. Oltre alla professione si impegn\u00f2 subito nella DC e nella ACLI locali e del Veneto, diventandone in breve tempo un esponente di primo piano. Nelle elezioni del 13 dicembre 1964 venne eletto consigliere comunale e capo gruppo per il partito della Democrazia Cristiana di Mirano(17 consiglieri DC su 30).\nIn quegli anni il dibattito politico nazionale era strettamente legato alle problematiche sollevate dal Partito Socialista Italiano durante la formazione dei primi governi di Centro-sinistra \"organico\", in modo particolare con il secondo governo Moro tra le quali: la programmazione urbanistica, la sanit\u00e0 pubblica, istruzione. Carlassara \u2013 anticipando le decisioni governative nazionali - coinvolse le ACLI venete e locali sulla insostenibilit\u00e0 della commistione gestionale che esisteva fino ad allora tra gli \"Enti sanitari\" (ospedali) e quelli \"assistenziali\" (la casa di riposo Istituto pubblico di assistenza e beneficenza, l'IPAB.).\nRiforma Mariotti (IPAB e Ospedale).\nLa situazione di Mirano era particolarmente paradigmatica vista l'esistenza di un complicato intreccio tra l'IPAB (casa di riposo Luigi Mariutto), e l'Ospedale Civile . In base ad un vecchio rapporto di federazione tra i due Enti del 1925 e una convenzione del 1951, mentre la propriet\u00e0 degli edifici e il personale amministrativo e ausiliario (infermieri, inservienti, ...) dei due Enti erano a carico della gestione dell'IPAB il consiglio di Amministrazione dell'ospedale civile gestiva solo il personale medico. La situazione era molto diffusa in tutta Italia e per questo questa problematica divenne allora uno degli argomenti di discussione parlamentare. La svolta normativa si concretizz\u00f2 con la \"legge 12 febbraio 1968 n. 132 \u2013 Enti ospedalieri e assistenza ospedaliera\"- pi\u00f9 nota col nome del ministro socialista Luigi Mariotti, che suddivise le competenze tra Sanit\u00e0 e Assistenza e avvi\u00f2 la prima razionalizione degli Ospedali. Questa legge fu fondamentale per la successiva \"Riforma sanitaria\" del 1978 e la creazione del Servizio Sanitario Nazionale e delle ASL\nNuovo PRG.\nLa battaglia che anticip\u00f2 la legge Moriotti provoc\u00f2 la spaccatura della maggioranza consigliare di Mirano. Questa decisione ebbe risvolti nazionali con l'espulsione dalla DC del gruppo guidato da Carlassara, dal Sindaco Gioacchino Gasparini ed altri 7 consiglieri. A seguito dell'espulsione dei dissidenti si costitu\u00ec una nuova maggioranza - sostenuta dal PSI e PCI - che continu\u00f2 l'azione amministrativa con l'approvazione del primo Piano Regolatore Generale (PRG). Fu un Piano urbanistico che permise il successivo sviluppo ordinato del territorio. Esso prevedeva un forte intervento per il \"Piano edilizia economica e popolare\" (PEEP), la salvaguardia del Centro storico, la salvaguardia e valorizzazione dei numerosi parchi delle ville venete (quattro delle quali diverranno pubbliche), il Centro del Distretto scolastico. Per quanto riguarda l'autonomia ospedaliera rispetto alla IPAB Luigi Mariutto, il Piano programm\u00f2 anche la realizzazione del nuovo ospedale, progettato dall'arch. Giancarlo De Carlo.\nErano anni di forte rinnovamento legislativo nella gestione del territorio. Carlassara medi\u00f2 nell'anomala maggioranza (ex DC, movimento aclista, comunisti e socialisti) le esigenze di programmazione dello sviluppo previste dalle nuove leggi urbanistiche contro la Speculazione edilizia. Utilizzando le leggi urbanistiche (legge 765 del 1967 ed altre) riusc\u00ec ad far applicare un innovativo strumento urbanistico, unico nel suo genere, per frenare il fenomeno storico delle case sparse, per le cinque frazioni ( Vetrego, Zianigo, Scaltenigo, Ball\u00f2, Campocroce (Mirano)),considerato fino ad allora nel Veneto quasi come diritto inalienabile del cittadino.\nL'Azione Democratica Popolare.\nNel 1970 fond\u00f2 (tra gli altri con i futuri sindaci Gianni Fardin e Franco Marchiori, e con il presidente dell'Ospedale Giorgio Berton) una lista di cattolici di sinistra \"Azione Democratica Popolare \u2013 ADP\", che concretizz\u00f2 una delle prime esperienze di maggioranze di \"centrosinistra\" (ADP \u2013 PSI \u2013 PCI \u2013 PSIUP), della storia d'Italia in Comuni con pi\u00f9 di 25000 abitanti. Questa alleanza fu confermata anche alle elezioni amministrative del 1975 e dur\u00f2 fino al 1980.\nIl Movimento Politico dei Lavoratori.\nCarlassara fu inoltre tra i promotori , portando l'atipicit\u00e0 dell'esperienza di Mirano e della sua formazione politica, alla nascita dell'ACPOL (Associazione di Cultura Politica) e del Movimento Politico dei Lavoratori \u2013 MPL - che ebbe come leader l'ex presidente delle ACLI nazionali, Livio Labor. Partecip\u00f2, come candidato MPL, alle elezioni politiche del 1972.\nCarriera parlamentare.\nNel 1976 venne eletto, come indipendente non iscritto al partito, nelle liste del PCI come Deputato alla VII legislatura e nel 1979 come Senatore alla VIII legislatura.\nIl medico.\nNel 1983 ritorn\u00f2 alla professione medica (primario del reparto di Medicina dell'Ospedale di Mirano) continuando comunque a dare il suo contributo politico fino al 1990 sia come consigliere comunale di Mirano e di Salzano che come amministratore della Casa di Riposo \u201cLuigi Mariutto\u201d.\nL\u2019\"ASL 13 - presidio ospedaliero di Mirano\" lo hanno onorato con l'apposizione di una targa commemorativa nel reparto di Medicina."}
{"id": "5833442", "revid": "76963", "url": "https://it.wikipedia.org/wiki?curid=5833442", "title": "Emyr Humphreys", "text": "Fu autore di oltre una ventina di romanzi, volumi di racconti, poesie, libri di storia e cultura, ecc. e si aggiudic\u00f2 per due volte il premio per il \"Libro gallese dell'anno\" (Wales Book of the Year). Il suo romanzo pi\u00f9 famoso \u00e8 \"A Toy Epic\" del 1958.\nBiografia.\nEmyr Humphreys nacque a Prestatyn, nel Galles nord-orientale, il 15 aprile 1919, e frequent\u00f2 le scuole a Rhyl.\nDi madrelingua inglese, nel 1936 decise di studiare il gallese dopo lo scoppio di una bomba nella penisola di Ll\u0177n.\nDurante la seconda guerra mondiale, mentre frequentava l'universit\u00e0 ad Aberystwyth, anzich\u00e9 partire per il fronte inizi\u00f2 a lavorare in alcune fattorie del Paese, in qualit\u00e0 di obiettore di coscienza,\nNel 1946 pubblic\u00f2 il suo primo romanzo, intitolato \"Little Kingdom\".\nNel 1953 divent\u00f2 scrittore a tempo pieno.\nNel 1983 pubblic\u00f2 \"The Taliesin Tradition: a Quest for the Welsh Identity\", un libro dedicato alla storia culturale del Galles.\nNel 1992, il suo romanzo \"Bonds of Attachment\" si aggiudic\u00f2 il premio \"Libro gallese dell'anno\".\nNel 2004, ottenne il Premio Si\u00e2n Phillips per il suo contribuito a radio e televisione.\nHumphreys \u00e8 morto ultracentenario nel 2020."}
{"id": "5833443", "revid": "1305772", "url": "https://it.wikipedia.org/wiki?curid=5833443", "title": "Love Like This", "text": ""}
{"id": "5833444", "revid": "486946", "url": "https://it.wikipedia.org/wiki?curid=5833444", "title": "Qingdao Jonoon Football Club", "text": ""}
{"id": "5833445", "revid": "1941276", "url": "https://it.wikipedia.org/wiki?curid=5833445", "title": "The Tony Bennett/Bill Evans Album", "text": "The Tony Bennett Bill Evans Album \u00e8 un album in studio collaborativo del cantante Tony Bennett e del pianista Bill Evans, pubblicato nel 1975."}
{"id": "5833452", "revid": "1776051", "url": "https://it.wikipedia.org/wiki?curid=5833452", "title": "Unholy War", "text": "Unholy War \u00e8 un singolo del cantante statunitense Alice Cooper, il terzo e ultimo estratto dall'album \"The Last Temptation\" nel 1994. \u00c8 stato distribuito esclusivamente come singolo promozionale per le radio.\nLa canzone \u00e8 stata interamente scritta e cantante con la collaborazione di Chris Cornell dei Soundgarden."}
{"id": "5833454", "revid": "965985", "url": "https://it.wikipedia.org/wiki?curid=5833454", "title": "Life Is Beautiful (Tony Bennett)", "text": "Life Is Beautiful \u00e8 un album in studio del cantante statunitense Tony Bennett, pubblicato nel 1975."}
{"id": "5833457", "revid": "1275877", "url": "https://it.wikipedia.org/wiki?curid=5833457", "title": "Srdjan Dizdarevic", "text": ""}
{"id": "5833458", "revid": "767487", "url": "https://it.wikipedia.org/wiki?curid=5833458", "title": "Bixie", "text": "Il Bixie (cinese \u8f9f\u90aa pinyin b\u00ecxi\u00e9; Wade-Giles Pi-hsieh; giapponese\u3078\u304d\u3058\u3083, \"Hekija\") \u00e8 una creatura mitologica cinese simile ad un leone o ad una chimera. \u00c8 considerato un animale esorcistico (\u8f9f\u90aa letteralmente \"Fuggire il male\") ed \u00e8 normalmente considerato innocuo..\nIl \"Bixie\" pu\u00f2 avere, a volte, un paio di ali, che lo rendono piuttosto simile al \"Pixiu \" (Cinese: \u5929\u7984, Giapponese: \u3066\u3093\u308d\u304f, Tenroku) come \u00e8 possibile vedere dalle prime sculture tradizionali cinesi di animali divini alati.\nIl \"Bixie\" potrebbe essere derivato dall'arte mesopotamica, attraverso la Persia e la Battria, come conseguenza delle estese relazioni commerciali avviate dall'imperatore Han Wudi durante il periodo Han.\nAlcuni studiosi occidentali di arte cinese, usano la parola \"Chimera\" genericamente per riferirsi sia al \"Bixie\" che al \"Qilin\" che al \"Pixiu\"."}
{"id": "5833460", "revid": "767487", "url": "https://it.wikipedia.org/wiki?curid=5833460", "title": "The Good Things in Life", "text": "The Good Things in Life \u00e8 un album in studio del cantante statunitense Tony Bennett, pubblicato nel 1972."}
{"id": "5833461", "revid": "765341", "url": "https://it.wikipedia.org/wiki?curid=5833461", "title": "Crepis vesicaria", "text": "La radichiella vescicosa (nome scientifico Crepis vesicaria ) \u00e8 una pianta angiosperma dicotiledone della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo nell'antica Grecia indicava il legno di Sandalo.. L'epiteto specifico (\"vesicaria \") significa \"con vesciche\".\nIl nome scientifico della specie \u00e8 stato definito per la prima volta dal botanico Carl Linnaeus (1707-1778) nella pubblicazione \" Species Plantarum\" ( Sp. Pl. 2: 805 ) del 1753.\nDescrizione.\nHabitus. La pianta di questa specie \u00e8 una erbacea annuale o bienne (raramente perenne). La forma biologica \u00e8 terofita scaposa (\"T scap\"), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Altre forme biologiche sono: emicriptofita bienne (\"H bienn\") o raramente emicriptofita scaposa (\"H scap\"). Gli steli contengono abbondante latice amaro.\nFusto. I fusti di queste piante, lignificati alla base, sono generalmente eretti, pi\u00f9 o meno ramosi; la pubescenza (se presente) \u00e8 formata da peli ispidi. Se \u00e8 presente una parte sotterranea, questa pu\u00f2 essere fibrosa o legnosa. Le radici possono essere del tipo a fittone o secondarie da rizoma, spesso sono piuttosto grosse e profonde. L'altezza media delle piante varia da 1 a 8 dm.\nFoglie. Le foglie si dividono in basali e cauline.\nInfiorescenza. L'infiorescenza \u00e8 formata da numerosi capolini eretti. Ogni capolino \u00e8 formato da un peduncolo che sorregge un involucro cilindrico formato da 2 serie di brattee o squame disposte in modo embricato e scalato, che fanno da protezione al ricettacolo sul quale s'inseriscono i fiori ligulati. La forma delle brattee, disuguali fra le due serie (quelle interne sono pi\u00f9 lunghe), pu\u00f2 essere da lanceolata a lineare con margini continui oppure no; la superficie pu\u00f2 essere glabra, tomentosa o setosa. Il ricettacolo \u00e8 piano e ciliato. Diametro dei capolini: 2 cm. Dimensioni dell'involucro: larghezza 4 - 8 mm; lunghezza 8 - 14 mm.\nFiori. I fiori tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Il frutto consiste in un achenio chiaro o oscuro, cilindrico o fusiforme (non compresso), con varie coste (da 10 a 12), con la superficie trasversalmente tubercolata e sormontato da un corto becco (pu\u00f2 essere assente). Il pappo \u00e8 soffice (ma tenace) formato da peli semplici (non ramificati) di colore generalmente bianco (o bianco sporco quasi giallastro) disposti su pi\u00f9 serie. In uno stesso capolino i frutti possono essere monomorfici (tutti uguali) oppure dimorfi (generalmente quelli interni differiscono da quelli pi\u00f9 esterni o periferici).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Dalle analisi \"Crepis\" risulta parafiletico (per cui la sua circoscrizione \u00e8 provvisoria).\nNella \"Flora d'Italia\" le specie italiane di \"Crepis\" sono suddivise in 4 gruppi e 12 sezioni in base alla morfologia degli acheni, dell'involucro e altri caratteri (questa suddivisione fatta per scopi pratici non ha valore tassonomico). La specie di questa voce appartiene al \"Gruppo 1 \" (gruppo con acheni dimorfi) e alla \"Sezione D\" \" (il colore dei fiori \u00e8 giallo; il ricettacolo \u00e8 ciliato per peli molli).\nI caratteri distintivi per la specie di questa voce sono:\nSottospecie.\nPer questa specie sono indicate le seguenti sottospecie:\nSottospecie \"bivoniana\".\nNota: questa sottospecie nella \"Flora d'Italia\" \u00e8 indicata come \"Crepis bivoniana\" . \nAltre sottospecie.\nPer questa specie sono indicate ulteriori sottospecie non presenti in Italia: \nSpecie simili.\nAltre specie appartenenti allo stesso gruppo/sezione:\nSinonimi.\nSono elencati alcuni sinonimi per questa entit\u00e0:\nSottospecie \"andryaloides\"\nSottospecie \"bivoniana\"\nSottospecie \"hyemalis\"\nSottospecie \"myriocephala\"\nSottospecie \"stellata\"\nSottospecie \"taraxacifolia\"\nSottospecie \"vesicaria\"\nUsi.\n\u00c8 una specie commestibile: sia le foglie che i boccioli fiorali possono essere consumati crudi, in insalata, oppure lessi, conditi con olio limone o saltati in padella con olio ed aglio. Si pu\u00f2 utilizzare, da sola o mista ad altre erbe, per fare ripieni di frittate o tortini di verdure, con ricotta e formaggi."}
{"id": "5833463", "revid": "287204", "url": "https://it.wikipedia.org/wiki?curid=5833463", "title": "Jerome Clementz", "text": ""}
{"id": "5833465", "revid": "296631", "url": "https://it.wikipedia.org/wiki?curid=5833465", "title": "Carolina Panthers 2016", "text": "La stagione dei Carolina Panthers \u00e8 stata la 22\u00aa della franchigia nella National Football League, la sesta con Ron Rivera come capo-allenatore. La squadra inizi\u00f2 la stagione come campione NFC in carica dopo la sconfitta con i Denver Broncos nel Super Bowl 50 ma non riusc\u00ec ad accedere ai playoff. Fu la prima stagione dal che entrambe le squadre qualificatesi l'anno precedente per il Super Bowl non riuscirono a qualificarsi per la \"post-season\" l'annata seguente. Inoltre i Panthers furono la prima squadra nella storia della NFL a terminare una stagione col record di 15\u20131 e non raggiungere i playoff l'anno successivo.\nCalendario.\nNote: Gli avversari della propria division sono in grassetto."}
{"id": "5833466", "revid": "610351", "url": "https://it.wikipedia.org/wiki?curid=5833466", "title": "Comitato Helsinki per i diritti umani", "text": "Il Comitato Helsinki per i Diritti Umani \u00e8 una organizzazione non governativa che esiste in molteplici paesi europei ed asiatici (regione OSCE), volta alla promozione dei diritti umani e intitolata in riferimento all'Atto finale di Helsinki del 1975. Fino al 2007 i Comitati Helsinki si sono coordinati attraverso la International Helsinki Federation for Human Rights (IHF) con base a Vienna.\nI Comitati Helsinki sono iniziati come gruppi \"Helsinki Watch\". Il primo \u00e8 stato fondato in Unione Sovietica nel 1976, il secondo nel 1977 in Cecoslovacchia, il terzo nel 1979 in Polonia.\nNel 1982, i rappresentanti di molti di questi comitati hanno tenuto la Conferenza Internazionale dei Cittadini \"Helsinki Watch\" e fondato la IHF.\nIl Comitato Italiano Helsinki fu fondato a Roma nell'ottobre 1987. I primi soci furono Antonio Stango, Sergio Mercanzin, Sergio Rapetti, Beatrice Rangoni Machiavelli, Carlo Ripa di Meana, Jiri Pelikan, Francesco Rutelli, Paolo Ungari. Nel 2017 ha assunto la denominazione Federazione Italiana Diritti Umani - Comitato Italiano Helsinki.\nNel 1992, un gruppo britannico \"Helsinki\" per i diritti umani \u00e8 stato istituito nel Regno Unito, ma questo gruppo \u00e8 sempre stato completamente indipendente della Federazione internazionale di Helsinki per i diritti umani. Il rappresentante ufficiale del Regno Unito nella IHF \u00e8 stata la Sottocommissione Britannica \"Helsinki\" del gruppo parlamentare per i diritti umani, fondata nel 1976."}
{"id": "5833469", "revid": "300067", "url": "https://it.wikipedia.org/wiki?curid=5833469", "title": "Love Story (Tony Bennett)", "text": "Love Story \u00e8 un album in studio del cantante statunitense Tony Bennett, pubblicato nel 1971."}
{"id": "5833480", "revid": "287204", "url": "https://it.wikipedia.org/wiki?curid=5833480", "title": "Central Hockey League 1974-1975", "text": "La stagione 1974-1975 \u00e8 stata la 12\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via otto formazioni e al termine dei playoff i Salt Lake Golden Eagles conquistarono la loro prima Adams Cup.\nSquadre partecipanti.\nRispetto alla stagione precedente si sciolsero gli Albuquerque Six-Guns, i Fort Worth Wings divennero i Fort Worth Texans, mentre si iscrissero i Denver Spurs, i Salt Lake Golden Eagles e i Seattle Totems.\nStagione regolare.\nNorthern Division\nSouthern Division\nLegenda:\nNote:"}
{"id": "5833483", "revid": "287204", "url": "https://it.wikipedia.org/wiki?curid=5833483", "title": "La suspense del riso", "text": "La suspense del riso \u00e8 una serie di romanzi giallo-comici di Carlo Manzoni. La serie nasce come parodia di Mike Hammer e dei romanzi hard boiled dell'americano Mickey Spillane, che cominciarono a circolare e avere successo in Italia negli anni 50.\nI protagonisti della serie sono il detective Chico Pipa e il cane poliziotto Gregorio Scarta i quali, amanti del bourbon e dei begli esemplari dell'altro sesso, si trovano a indagare su casi di omicidio dovendo battersi con la competitivit\u00e0 del tenente Tram e del sergente Caucci\u00f9 della squadra omicidi, al pari di Mike Hammer.\nChico Pipa \u00e8 un fusto alto pi\u00f9 di 1 metro e 82 e con i capelli rossi e guida una Blimbust targata my 3356 sulle strade di una citt\u00e0 che ricorda le metropoli degli Stati Uniti, anche se \u00e8 costellata di luoghi e locali dal sapore nostrano.\nElenco delle storie.\nLa serie \u00e8 costituita dai seguenti romanzi:\nRiassunto delle trame.\nTi spacco il muso, bimba!\nTrama.\nRisvegliato dal telefono dopo una sbronza colossale della sera prima, Chico Pipa si ritrova con in mano 500 biglietti da mille per un incarico che ha accettato per conto di Duarda. Solo che non si ricorda pi\u00f9 chi sia Duarda, n\u00e9 quale sia l'incarico che ha accettato. Unico indizio, un pezzo di carta igienica con su scritto un indirizzo - 47a Strada 432 B - con un rossetto che sa di ciclamino.\nDurante il tragitto verso l'indirizzo misterioso, il Pipa viene seguito da un ciccione con gli occhi gialli alla guida di una Frolley nera del 1949 che a un certo punto lo minaccia con una pistola: il Pipa gli strappa un orecchio, lo mette fuori gioco e si rimette in strada. Raggiunto l'indirizzo, il Pipa trova un villino apparentemente disabitato in una lussuosa zona residenziale: entratovi, si trova davanti un cadavere con una sigaretta ancora accesa tra le dita e mentre sta cercando di capire cosa sta succedendo, una bionda entra nella stanza e sviene. Dopo pochi minuti arriva sul posto la Squadra Omicidi, alla quale la bionda dichiara di essere Lida Paranco, la padrona di casa, che il morto \u00e8 suo marito Dan e che l'assassino \u00e8 il Pipa.\nPortato in Centrale, il Pipa fatica a spiegare al tenente Tram e al sergente Caucci\u00f9 la situazione in cui si \u00e8 cacciato, tanto che rischia di finire in galera come sospettato. Allora fugge dalla Centrale per poter continuare le sue indagini, e presto la sua posizione si alleggerisce quando si scopre che Dan Parancp si \u00e8 suicidato. Purtroppo un nuovo tipo losco viene ammazzato sulla sua auto, e il Pipa deve nuovamente scappare alla Polizia.\nRecatosi nuovamente al villino dei Paranco, il Pipa si imbatte in Lida che \u00e8 in procinto di far le valigie e scappare precipitosamente. La interroga, ma viene interrotto da un nuovo arrivo della Polizia, sulle tracce di Lida. Il tenente Tram gli rivela che il morto trovato sulla sua Blimbust \u00e8 DOmenico Il Molle, uno degli autisti di Blu Catarro. Il Pipa riprende le indagini, anche se si ritrova l'ufficio visitato da sconosciuti, che hanno messo tutto a soqquadro e lasciato un improbabile cadavere. Anche questa volta il Pipa riesce a chiarire la sua estraneit\u00e0 ai fatti. Tornato nel suo ufficio, riesce finalmente a interrogare Lida e a trovare l'indirizzo di Duarda ma, recatosi l\u00e0, viene assalito dal Secco e dal Giallo, che tentano di farlo fuori. Ma finalmente il Pipa comincia a capire i ruoli che, nel complicato caso, hanno il Secco e il Giallo, la Vedova Copiativa, Duarda e il night-club il Moreno. \nChe pioggia di sberle, bambola!\nTrama.\nGreg \u00e8 ricoverato in ospedale per l'operazione di appendicite e Chico Pipa, un po' depresso per la solitudine, si consola facendo un giro di bar malfamati in uno dei quali, la Rana d'Oro, si imbatte in una bionda bellissima, Mattino d'Autunno, alla ricerca di qualcuno che le svolga un certo incarico. Colpito dalla ragazza, il Pipa si intromette tra lei e lo Zodiaco ma a questo punto la ghenga del bar - tra cui Tendina Nera e Sonno - si coalizza contro di lui e il Pipa ha la peggio e ne esce con le ossa rotte. Tendina Nera e Sonno portano il Pipa in mezzo a un bosco, abbandonandolo l\u00e0 con le gomme a terra.\nAl suo risveglio, il Pipa riesce faticosamente a rimettersi in sesto. Rubacchiando qualcosa da mangiare a dei campeggiatori presenti in zona, il Pipa trova una foto su un giornale di Mattino d'Autunno, scoprendo che \u00e8 una famosa tennista che vive a Punta Bamba, localit\u00e0 molto esclusiva. Recatosi l\u00e0, il Pipa scorge uno sconvolto Zodiaco fuggire dal Circolo del Golf. Entrato al Circolo, scopre sul campo da golf il cadavere di Gola Nofer Piper. Ben presto arrivano sul posto il tenente Tram con Caucci\u00f9 e il dottor Tell e, fiutando guai, il Pipa se ne va. Tornato in ufficio, il Pipa trova Greg, scappato dall'ospedale, in compagnia di Mattino d'Autunno: la ragazza vuole che il Pipa indaghi sulla sua matrigna perch\u00e9 sospetta che lei voglia uccidere suo padre, con il letale veleno di una pianta tropicale che cresce nelle isole Berenici. Il Pipa non ha ancora chiaro il quadro della vicenda, n\u00e9 che tipo di incarico Mattino d'Autunno abbia affidato allo Zodiaco; per regolare i conti con la ghenga, si reca alla Rana d'Oro insieme a Greg: dopo aver torchiato Tendina Nera parte alla ricerca dello Zodiaco, solo che lo trova morto all'obitorio.\nUn incontro con Tram alla Centrale comincia a chiarire alcuni punti oscuri, dopodich\u00e9 il Pipa parte sulle tracce di Mattino d'Autunno con la quale riesce ad avere un colloquio chiarificatore; il cameriere di casa Nofer Piper, Andropulos, fornir\u00e0 al Pipa il quadro completo dell'intricata vicenda.\nUn colpo in testa e sei pi\u00f9 bella, angelo!\nTrama.\n\u00c8 un periodo di magra per Chico Pipa, che da qualche mese non ha pi\u00f9 offerte di lavoro. Un giorno si presenta nella sua agenzia l'autista di Mauro Partitavintus, ricco industriale proprietario di una grossa fabbrica di ombrelli, che lo invita dal suo principale per un'offerta di lavoro. Mentre Greg si reca al Pipistrello a trovare Fernanda, una cagnetta con la coda lunga, il Pipa accetta di andare da Partitavintus ma, saputo che si tratterebbe di investigare su un caso di tradimento da parte della moglie, rifiuta e se ne va.\nTornato in ufficio, lo aspetta una sorpresa: due tipacci, Punto e Virgola, lo stanno aspettando per assicurarsi che si tenga alla larga dagli affari di Partitavintus. Questo basta al Pipa per convincersi a fare qualche indagine sul caso, e per questo va a trovare il suo amico Bob\u00f2 Finallazeta, archivista del quotidiano \"Sole di Mezzanotte\". Raccolte alcune informazioni su Speriamo che Piova, il Pipa si mette alla ricerca di Greg, anche se il suo socio sembra sparito.\nTornato a casa, il Pipa riceve una visita inaspettata dal tenente Tram e dal sergente Caucci\u00f9, furibondi perch\u00e9 Greg si \u00e8 presentato alla Centrale di Polizia con un bastoncino di liquerizia in bocca, a cercare nello schedario notizie di un eventuale pregiudicato che ne faccia uso. Al tentativo di Tram e Caucci\u00f9 di interrogarlo, Greg ha fatto il diavolo a quattro ed \u00e8 quindi finito dietro le sbarre. Punto e Virgola, comunque, sono vecchie conoscenze della polizia e viene fuori che lavorano alla fabbrica degli ombrelli, ma che dal giorno prima non si sono presentati al lavoro.\nL'indomani il Pipa si presenta alla fabbrica degli ombrelli, dove riceve l'anticipo per il caso. Mentre aspetta l'arrivo del signor Partitavintus per\u00f2, scorge alcuni bastoncini di liquerizia nella borsetta di Testina d'Oro. In quel mentre arriva Galateo che, sconvolto, racconta che il suo datore di lavoro \u00e8 stato ucciso con un colpo di pistola alla tempia. Il Pipa si precipita al 120 di viale Alberto Anastasia per dare un'occhiata, e trova che il signor Partitavintus si \u00e8 apparentemente sparato alla tempia all'interno dell'ascensore, fermo tra il secondo e il terzo piano della palazzina. Mentre sta osservando l'ascensore al terzo piano, qualcuno esce dall'appartamento di Partitavintus e colpisce alle spalle il Pipa. Creduto morto, viene portato all'obitorio insieme a Partitavintus, dove si sveglia di fronte a uno sbigottito dottor Tell. Chiaritosi con il tenente Tram, il Pipa fa uscire di cella Greg e poi riparte per l'appartamento dei Partitavintus. Iniziano le indagini sulla strana morte di Speriamo che Piova, durante le quali il Pipa fa la conoscenza della signora Partitavintus, mette Greg alle costole di Eden Cimurro e fa un salto alla fabbrica di ombrelli dove, sulle tracce di Testina d'Oro, si imbatte in Punto e Virgola. Una telefonata con il tenente Tram, e Pipa e Testina d'Oro si recano a casa dei Partitavintus dove Greg, che ha messo le zampe sulla borsa di Speriamo che Piova, ha radunato tutti i personaggi per svelare la soluzione finale del crimine.\nTi svito le tonsille, piccola!\nTrama.\nIl Pipa e Greg ricevono una visita di un'anziana signora, la Nonna Tascabile, che \u00e8 stata diretta nell'ufficio dei due dalla polizia per un caso inesistente.\nI due investigatori accettano comunque il caso, e Greg torna a casa con la vecchietta per cominciare le indagini. Il Pipa si reca a casa della vecchietta, la quale abita nella stessa palazzina dei nipoti Ghiro e Ria Foce, e nella quale vivono anche il giardiniere Magari con sua figlia Prosa, segretaria di Ghiro e Ria. I coniugi Foce fanno parte dell'alta borghesia della citt\u00e0, e l'abitazione di via Siegel \u00e8 aperta all'alta societ\u00e0 che ne approfitta per incontrarsi e fare affari; durante la visita del Pipa si scopre che un prezioso quadro dello scultore Luciofontana ha un foro in pi\u00f9 rispetto a quelli fatti dall'artista, e che il foro in questione \u00e8 stato fatto da un proiettile.\nDove c'\u00e8 il foro di un proiettile, un proiettile dev'essere stato sparato: di conseguenza Chico Pipa comincia un'indagine che lo porter\u00e0 a scoprire intrallazzi amorosi e gelosie, cadaveri scomparsi e a rischiare di essere fatto fuori in almeno due occasioni. Il tutto mentre, sullo sfondo, Greg scopre indizi fondamentali per svelare i giri loschi di casa Foce e cosa ne \u00e8 stato di Sebastiano, il cane scomparso."}
{"id": "5833484", "revid": "767487", "url": "https://it.wikipedia.org/wiki?curid=5833484", "title": "Giovanni Gatti", "text": ""}
{"id": "5833487", "revid": "31886", "url": "https://it.wikipedia.org/wiki?curid=5833487", "title": "International Helsinki Federation for Human Rights", "text": "La International Helsinki Federation for Human Rights (IHF) , anche nota come \"Federazione internazionale di Helsinki per i diritti umani,\" \u00e8 stata un'organizzazione-ombrello delle organizzazioni non governative che agiscono per proteggere i diritti umani in Europa, Nord America e Asia Centrale. Suo obiettivo specifico era quello di verificare il rispetto delle disposizioni sui diritti umani dell'Atto finale di Helsinki e dei suoi documenti di follow-up.\nStoria.\nL'IHF viene fondata nel 1982, ispirato in parte da un appello di Andrej Sacharov per la creazione di un \"comitato internazionale unificata per difendere tutti i membri di Helsinki Watch Group\", e coordinare il loro lavoro. L'IHF fornisce una organizzazione che i vari comitati indipendenti di Helsinki possono utilizzare per sostenersi a vicenda, oltre a fornire un organismo internazionale per rafforzare il loro lavoro.\nI membri originali dell'IHF sono stati i comitati di Helsinki indipendenti di Austria, Belgio, Canada, Francia, Paesi Bassi, Norvegia, Svezia e Stati Uniti; un segretariato internazionale \u00e8 stato fondato a Vienna. La segreteria ha sostenuto e coordinato i comitati di Helsinki per i diritti umani, e li ha rappresentati a livello politico internazionale. Al momento in cui l'IHF \u00e8 stato dissolto, esso aveva quarantaquattro comitati membri.\nL'IHF ha avuto anche collegamenti diretti con individui e gruppi di sostegno dei diritti umani nei paesi in cui non esistono comitati di Helsinki. Oltre a raccogliere e analizzare le informazioni sulle condizioni dei diritti umani nei paesi OSCE, l'IHF ha agito come una stanza di compensazione per queste informazioni, diffondendole ai governi, le organizzazioni intergovernative, la stampa e il pubblico in generale.\nKarel Schwarzenberg \u00e8 stato presidente della federazione dal 1984 al 1991. La Federazione internazionale di Helsinki per i diritti umani ha ricevuto il \"Premio Europeo per i diritti umani \"nel 1989, assieme a Lech Wa\u0142\u0119sa.\nNel gennaio 2008, un giudice austriaco ha condannato l'ex direttore finanziario dell'IHF, l'austriaco Rainer Tannenberger, per l'appropriazione indebita di \u20ac 1,2 milioni. Tannenberger \u00e8 stato condannato a tre anni di carcere, di cui due di pena sospesa. La risultante insolvenza dell'IHF ha condotto l'organizzazione a presentare istanza di fallimento in Austria, il suo paese di registrazione, e ad essere sciolta il 27 novembre 2007."}
{"id": "5833488", "revid": "1275877", "url": "https://it.wikipedia.org/wiki?curid=5833488", "title": "Federazione internazionale di Helsinki per i diritti umani", "text": ""}
{"id": "5833489", "revid": "1275877", "url": "https://it.wikipedia.org/wiki?curid=5833489", "title": "Federazione Internazionale di Helsinki per i Diritti Umani", "text": ""}
{"id": "5833490", "revid": "256896", "url": "https://it.wikipedia.org/wiki?curid=5833490", "title": "Helsinki Watch Group", "text": ""}
{"id": "5833492", "revid": "1305772", "url": "https://it.wikipedia.org/wiki?curid=5833492", "title": "Passaparola (disambigua)", "text": ""}
{"id": "5833493", "revid": "868848", "url": "https://it.wikipedia.org/wiki?curid=5833493", "title": "Immagine in bianco e nero", "text": ""}
{"id": "5833496", "revid": "1494169", "url": "https://it.wikipedia.org/wiki?curid=5833496", "title": "Museo delle culture", "text": ""}
{"id": "5833502", "revid": "697352", "url": "https://it.wikipedia.org/wiki?curid=5833502", "title": "(Where Do I Begin?) Love Story", "text": "(Where Do I Begin?) Love Story \u00e8 un brano musicale pubblicato nel 1970, composto dal musicista francese Francis Lai. \nIl brano \u00e8 stato pubblicato per la prima volta in versione strumentale nel film \"Love Story\" del 1970, diretto da Arthur Hiller. Francis Lai ha vinto l'Oscar alla migliore colonna sonora con questo film nell'ambito dei Premi Oscar 1971.\nIl testo \u00e8 stato inserito successivamente ed \u00e8 del cantautore statunitense Carl Sigman.\nIl singolo \u00e8 arrivato in prima posizione per 3 settimane nella classifica dei 45 giri in Italia ed in quarta in Svizzera.\nCover.\nLa canzone \u00e8 stata interpretata da molti artisti e gruppi tra cui:"}
{"id": "5833504", "revid": "767487", "url": "https://it.wikipedia.org/wiki?curid=5833504", "title": "Giovanni Casola", "text": ""}
{"id": "5833509", "revid": "767487", "url": "https://it.wikipedia.org/wiki?curid=5833509", "title": "Darkside Witches", "text": "Darkside Witches \u00e8 un film del 2015 scritto e diretto da Gerard Diefenthal, che figura pure nel cast artistico nei panni dell'esorcista. Il film si avvale dell'interpretazione delle celebri attrici Barbara Bouchet e Anna Orso.\nTrama.\nNel 1589, a Triora, sei donne vengono condannate al rogo perch\u00e9 accusate di stregoneria e bruciate vive senza appello. La strega Sibilla invoca il demone Pazuzu e sigla un patto con il diavolo, che le promette vendetta in cambio di eterna obbedienza e devozione. Le donne, dotate di malefici poteri, rinascono assetate di sangue ai giorni nostri; mentre, sotto le spoglie del parroco locale, Pazuzu trama per sovvertire l'ordine cosmico tra il Bene ed il Male. Il Vaticano, al fine di indagare su strani e inspiegabili avvenimenti, invia il coraggioso esorcista Don Gabriele.\nDistribuzione.\nLa pellicola, presentata da Barbara Bouchet al Fantafestival 2015, dove \u00e8 stata proiettata in anteprima in vista di una distribuzione nelle sale italiane che non \u00e8 pi\u00f9 avvenuta. Il film \u00e8 stato distribuito direct-to-video negli Stati Uniti, America del Nord, Canada, Australia, Spagna, Germania, Austria, Giappone."}
{"id": "5833513", "revid": "287204", "url": "https://it.wikipedia.org/wiki?curid=5833513", "title": "Central Hockey League 1975-1976", "text": "La stagione 1975-1976 \u00e8 stata la 13\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Tulsa Oilers conquistarono la loro seconda Adams Cup.\nSquadre partecipanti.\nRispetto alla stagione precedente si trasferirono i Denver Spurs, si sciolsero gli Omaha Knights e i Seattle Totems, mentre si iscrissero i Tucson Mavericks.\nStagione regolare.\nLegenda:\nNote:"}
{"id": "5833514", "revid": "323151", "url": "https://it.wikipedia.org/wiki?curid=5833514", "title": "Santuario di Caravaggio", "text": ""}
{"id": "5833519", "revid": "124123", "url": "https://it.wikipedia.org/wiki?curid=5833519", "title": "Otto Harbach", "text": "Tra i suoi testi pi\u00f9 conosciuti vi sono \"Yesterdays\", \"Smoke Gets in Your Eyes\", \"Indian Love Call\", \"She Didn't Say Yes\", \"Cuddle up a Little Closer, Lovey Mine\" e \"Who?\".\nHa collaborato con Oscar Hammerstein II, Jerome Kern, Louis Hirsch, Herbert Stothart, Vincent Youmans, George Gershwin e Sigmund Romberg."}
{"id": "5833525", "revid": "486946", "url": "https://it.wikipedia.org/wiki?curid=5833525", "title": "Guangzhou R&amp;F Football Club", "text": ""}
{"id": "5833527", "revid": "107901087", "url": "https://it.wikipedia.org/wiki?curid=5833527", "title": "Teoria semiclassica", "text": "In fisica, una teoria semiclassica \u00e8 un modello della fisica classica che include solo parzialmente alcune correzioni della meccanica quantistica o della teoria della relativit\u00e0, oppure equivalentemente una teoria in cui solo alcune entit\u00e0 o sistemi sono considerati quantistici o relativistici.\nCaratteristiche.\nA seguito della nascita della meccanica quantistica e in assenza di una teoria quantistica che spiegasse il comportamento dei campi (ad esempio, dell'elettrodinamica quantistica per il campo elettromagnetico) si svilupparono teorie dette semiclassiche che, pur trattando i sistemi atomici da un punto di vista quantistico, non speculavano sulla natura della radiazione, salvo ammettere che questa si comportasse come se fosse composta da particelle (dette fotoni) che avevano la bizzarra propriet\u00e0 di comportarsi sia come particelle che come onde.\nLa teoria pi\u00f9 nota \u00e8 la teoria semiclassica della radiazione, proposta per spiegare l'intensit\u00e0 delle righe di emissione e di assorbimento di uno spettro atomico. In particolare, secondo questo modello, assumendo che gli elettroni orbitassero intorno al nucleo atomico a energie ben definite e quantizzate (cio\u00e8 tali che solo quei valori, a intervalli discreti gli uni dagli altri, fossero permessi dalla natura), prevedeva che gli elettroni potessero passare da un livello a un altro solamente in tre modi: emissione spontanea, emissione stimolata e assorbimento.\nSecondo questa teoria, a ciascun modo \u00e8 associato un coefficiente, detto di Einstein, che viene indicato con la lettera formula_1 per il processo stimolato e con la lettera formula_2 per i processi spontanei. Allo scopo di distinguere fra i due processi la lettera formula_2 \u00e8 seguita da un pedice a due cifre, che indica se il processo \u00e8 di emissione (formula_4) o di assorbimento (formula_5) Seguendo il metodo introdotto da Albert Einstein, \u00e8 quindi possibile stabilire una relazione matematica tra il coefficiente formula_1 e ciascuno dei coefficienti formula_2, e dimostrare che i due coefficienti formula_2 sono uguali. Applicando questo modello si riesce a calcolare la probabilit\u00e0 di transizione spontanea fra due livelli di un elettrone, e da questa si pu\u00f2 ricavare l'intensit\u00e0 di riga senza aver precedentemente quantizzato il campo elettromagnetico. In assenza di questa teoria e dell'elettrodinamica quantistica, invece non si saprebbe come procedere, poich\u00e9, essendo il campo elettromagnetico descritto classicamente, non \u00e8 possibile ricavare una formula che partendo da un sistema puramente quantistico produca un risultato che contempli contemporaneamente nozioni di fisica classica e quantistica."}
{"id": "5833532", "revid": "584834", "url": "https://it.wikipedia.org/wiki?curid=5833532", "title": "Dichiarazione comune di papa Francesco e del patriarca Cirillo di Mosca e di tutta la Russia", "text": ""}
{"id": "5833550", "revid": "712828", "url": "https://it.wikipedia.org/wiki?curid=5833550", "title": "Alexsandr Kallus", "text": ""}
{"id": "5833551", "revid": "486946", "url": "https://it.wikipedia.org/wiki?curid=5833551", "title": "Guangzhou R&amp;F", "text": ""}
{"id": "5833552", "revid": "486946", "url": "https://it.wikipedia.org/wiki?curid=5833552", "title": "Guangzhou R&amp;F F.C.", "text": ""}
{"id": "5833554", "revid": "486946", "url": "https://it.wikipedia.org/wiki?curid=5833554", "title": "Changsha Ginde", "text": ""}
{"id": "5833556", "revid": "486946", "url": "https://it.wikipedia.org/wiki?curid=5833556", "title": "Changsha Ginde F.C.", "text": ""}
{"id": "5833558", "revid": "486946", "url": "https://it.wikipedia.org/wiki?curid=5833558", "title": "Shenyang Ginde", "text": ""}
{"id": "5833559", "revid": "486946", "url": "https://it.wikipedia.org/wiki?curid=5833559", "title": "Shenyang Ginde F.C.", "text": ""}
{"id": "5833564", "revid": "767487", "url": "https://it.wikipedia.org/wiki?curid=5833564", "title": "Single ma non troppo", "text": "Single ma non troppo (\"How To Be Single\") \u00e8 un film del 2016 diretto da Christian Ditter.\nBasato sul romanzo di Liz Tuccillo, da cui prende lo stesso nome, vede come protagoniste Dakota Johnson, Rebel Wilson, Alison Brie, Leslie Mann, Nicholas Braun, Jason Mantzoukas e Damon Wayans, Jr..\nTrama.\nAlice prende un periodo di pausa dal suo ragazzo Josh, la sua met\u00e0 dai tempi del college. Si trasferisce a New York per lavorare come assistente legale e va a vivere con la sorella Meg, di professione ginecologa. \nAlice stringe amicizia con una collega piuttosto folle, Robin, che trascorre le sue serate tra feste e storielle da una notte e via. Le due escono assieme e Robin le presenta Tom, un barista scapolo che ha avuto molte relazioni casuali. Convinta da Robin, Alice passa la notte con lui, che per\u00f2 le spiega di non volere una relazione seria; la ragazza rimane turbata perch\u00e9 non \u00e8 interessata a legami superficiali. Alice decide quindi di incontrare Josh in un ristorante per dirgli che \u00e8 pronta per tornare insieme a lui; l'ex fidanzato, dal canto suo, le rivela che non \u00e8 pi\u00f9 possibile una loro riconciliazione perch\u00e9 ormai sta frequentando un'altra ragazza.\nNel frattempo, la sorella maggiore di Alice, Meg, capisce di volere un figlio, ma essendo single decide di farlo mediante un donatore di sperma. Rimane cos\u00ec incinta ma poco tempo dopo inizia una relazione con un collega di Alice, Ken, al quale nasconde la sua gravidanza. Intanto, nel bar di Tom, Lucy, una cliente e amica del barista, \u00e8 decisa a trovare l'uomo della sua vita, ha una serie di incontri con uomini conosciuti tramite siti web che sfortunatamente per\u00f2 finiscono tutti male. Tom assiste a tutto ci\u00f2 all'inizio con curiosit\u00e0, ma pian piano capisce di provare qualcosa per l'amica Lucy. Alice \u00e8 disperata dopo essere stata lasciata da Josh, e nel tentativo di riprendersi, decide di partecipare al Wesleyan Alunni Networking Event, il ritrovo degli ex alunni della Wesleyan, dove incontra un uomo di nome David.\nQualche tempo dopo, Alice e Robin partecipano a un party invernale organizzato da Josh; guardandolo ballare e baciare la sua nuova ragazza Michelle, Alice comincia a sentire la sua mancanza. Lascia la festa e decide di andare a vedere l'albero di Natale del Rockefeller Center. Camminando per la strada, la ragazza si imbatte in David, l'uomo che aveva incontrato alla rimpatriata. Lo invita a vedere l'albero del Rockefeller Center assieme a lei, ma David le dice che prima vuole mostrarle qualcosa. Arrivano cos\u00ec in un edificio in fase di costruzione, di propriet\u00e0 di David. L'uomo mostra alla ragazza una finestra, dalla quale si ha una vista mozzafiato proprio dell'albero di Natale. Alice ringrazia David e i due, da l\u00ec a poco, iniziano una relazione. Tre mesi pi\u00f9 tardi David sente Alice mentre canta insieme alla sua figlioletta Phoebe, e molto arrabbiato chiede ad Alice di non farlo pi\u00f9 perch\u00e9 lei non \u00e8 sua madre. Alice \u00e8 molto confusa e spiega a David che non era sua intenzione turbarlo. Gli chiede il motivo per cui non vuole affrontare l'argomento sulla morte della madre di sua figlia; David per\u00f2 si arrabbia ancora di pi\u00f9 e i due si lasciano.\nNel frattempo Lucy ha una relazione con un certo Paul, il quale solo dopo tre settimane la lascia confessandole di voler vedere altre persone. Lucy \u00e8 molto provata e comincia a dedicarsi unicamente al volontariato.\nUn giorno, leggendo ai bambini favole con storie di principi che lasciano le loro principesse, fa una scenata nella libreria dove si sta tenendo l'attivit\u00e0. \nGeorge, impiegato della libreria, interviene tranquillizzandola e da ci\u00f2 i due iniziano una relazione.\nAlice nel frattempo accetta l'offerta di Tom di ubriacarsi con lui, i due parlano delle loro frustrazioni e dei loro sentimenti per Josh e Lucy , finiscono per andare di nuovo a letto assieme nel tentativo di pensare ad altro. \nIl ragazzo di Meg, dopo aver scoperto della gravidanza, desidera stare ancora di pi\u00f9 al suo fianco e aiutarla. Meg per\u00f2 decide di lasciarlo preoccupata del fatto che il loro rapporto peggiorer\u00e0 dopo la nascita del bambino.\nArriva il giorno della festa di compleanno di Alice, alla quale Robin ha invitato Tom, David e Josh senza aver avvertito prima la sua amica. \nAlla presenza di tutti e tre gli uomini, Alice \u00e8 sconvolta e comincia a litigare con Robin. \nCon l'occasione, Tom va a confessare i suoi sentimenti a Lucy , impegnata per\u00f2 con George, e lo respinge in malo modo. \nAlice, uscita per andare a prendere una boccata d'aria, viene raggiunta da Josh. Tra i due c'\u00e8 un forte momento di passione ma si fermano quando Alice, inorridita, apprende che Josh si \u00e8 fidanzato ufficialmente con la sua ragazza.\nCos\u00ec Alice lascia definitivamente Josh e si dirige verso casa. Il taxi su cui Alice sta viaggiando investe Robin. Anche Meg se ne va dal party, e le si rompono le acque.\nAlice e Meg corrono quindi in ospedale e Meg partorisce una femmina. Arriva l'ex-ragazzo di Meg che, rassicurandola, la convince a tornare insieme a lui.\nAlice impara cos\u00ec cosa significa essere single, rispettando se stessa e non cercando di soddisfare i desideri degli altri, ma soprattutto non avendo paura di rimanere sola.\nVa a casa di Robin per risolvere la loro lite e rimane sorpresa nel vedere quanto l'appartamento della sua amica sia grande e pieno di oggetti costosi. Robin le rivela di essere ricca, pur non avendo mai pagato il conto quando uscivano insieme. Le due amiche si riconciliano e trascorrono il resto della giornata insieme a casa di Robin. Il film si chiude con Alice che fa un'escursione sul Grand Canyon a Capodanno, come aveva sempre sognato, riflettendo nuovamente sul tempo che ha dedicato a se stessa e sull'importanza delle diverse sfumature dell'essere single.\nAssapora quel momento, lasciando intuire la possibile presenza di un ragazzo insieme a lei.\nProduzione.\nLe riprese principali del film sono iniziate il 20 aprile 2015 a New York City e finite il 15 agosto 2015.\nDistribuzione.\nIl film \u00e8 uscito nelle sale americane il 12 febbraio 2016, mentre in quelle italiane un giorno d'anticipo, l'11, tramite la Warner Bros.\nAccoglienza.\nIncassi.\nIl film ha ricevuto una grande accoglienza da parte del pubblico di tutto il mondo. \"Single ma non troppo\" ha incassato un totale di $ 111.8 milioni in tutto il mondo, contro un budget di $ 38 milioni.\nCritica.\n\"Single ma non troppo\" ha ricevuto recensioni contrastanti da parte della critica. Su Rotten Tomatoes, il film ha ricevuto una valutazione del 46%, sulla base di 78 recensioni con una valutazione media di 5,3 / 10. Su Metacritic, il film ha un punteggio di 52 su 100, sulla base di 29 critici, che indica \"recensioni contrastanti o medie\". Il pubblico intervistato da \"CinemaScore\" ha dato al film una media di \"B\" su una scala da A + a F.Richard Roeper ha dato al film 3.5 su 4 stelle, lodando il cast di supporto del film e la sceneggiatura."}
{"id": "5833565", "revid": "1318658", "url": "https://it.wikipedia.org/wiki?curid=5833565", "title": "Turismo nei territori palestinesi", "text": "Il turismo nei territori palestinesi si riferisce alle visite turistiche fatte a Gerusalemme Est, in Cisgiordania e nella striscia di Gaza. Nel 2010, 4,6 milioni di persone hanno visitato i territori palestinesi, rispetto ai 2,6 milioni dell'anno precedente; di questi, 2,2 milioni sono stati cittadini stranieri, mentre 2,7 milioni sono state visite interne.\nQuesto relativamente alto numero di visite internazionali \u00e8 fuorviante, tuttavia, dal momento che la maggior parte dei turisti arrivano solo per poche ore, o come parte di un itinerario di viaggio di un giorno. Nell'ultimo trimestre del 2012 vi erano oltre 150.000 clienti negli alberghi della Cisgiordania; il 40% erano europei e il 9% provenivano dagli Stati Uniti e dal Canada. Le principali guide di viaggio scrivono che \"la Cisgiordania non \u00e8 il posto pi\u00f9 facile in cui viaggiare, ma lo sforzo \u00e8 riccamente ricompensato\".\nLa dirigenza dell'Autorit\u00e0 Nazionale Palestinese e il ministero del turismo di Israele hanno cercato di lavorare insieme sul turismo nei territori palestinesi in un comitato misto; ma la cooperazione e i tentativi recenti di condividere l'accesso ai turisti stranieri non si \u00e8 dimostrato efficace in Palestina per molti motivi.\nIsraele controlla in gran parte il movimento dei turisti in Cisgiordania; le guide turistiche palestinesi o le sue aziende di trasporto non sono state in grado di entrare in Israele dal 2000, e nel 2009 il Ministero del Turismo israeliano ha completamente tolto la possibilit\u00e0 alla Cisgiordania e a qualsiasi altra area palestinese di tenere proprie infrastrutture turistiche. L'ex ministro del turismo dell'Autorit\u00e0 Palestinese Kholoud Diibes ha commentato \"che Israele raccoglie il 90% delle entrate relative a pellegrinaggi religiosi\".\nIl turismo straniero \u00e8 stato limitato a Gerusalemme Est e in Cisgiordania dal momento che nell'agosto 2013 la chiusura a tempo indeterminato del valico di Rafah situato tra l'Egitto e la striscia di Gaza controllata da Hamas; non vi \u00e8 praticamente flusso turistico a Gaza a partire dal 2005 a causa del continuo conflitto militare via terra e aria, ed al blocco marittimo imposto dal governo d'Israele.\nNel 2013 il ministro donna per il turismo e per le antichit\u00e0 dell'Autorit\u00e0 Palestinese Rula Ma'ay'a ha dichiarato che il suo governo si propone di incoraggiare le visite internazionali in Palestina, ma l'occupazione \u00e8 il fattore principale che continua ad impedire al settore turistico di diventare una fonte di reddito importante per i palestinesi. Non ci sono condizioni particolari richieste ai cittadini stranieri diverse da quelle imposte dalla politica dei visti di Israele. L'accesso a Gerusalemme, alla \"West Bank\" e a Gaza \u00e8 completamente controllata dal governo israeliano; l'ingresso nei territori occupati palestinesi richiede solo un passaporto internazionale valido.\nStoria.\nL'industria del turismo in Cisgiordania \u00e8 crollata dopo la guerra dei sei giorni arabo-israeliana del 1967, ma ha recuperato a partire dagli anni '90, soprattutto dopo gli accordi di Oslo. La seconda Intifada (2000-2006) ha determinato un calo del 90% nell'industria turistica, ma ci\u00f2 \u00e8 stato in gran parte recuperato e nel 2010 4,6 milioni di persone hanno visitato i territori palestinesi, tra cui 2,2 milioni di stranieri.\nIl turismo si concentra sui siti storici e biblici, oltre che a Gerusalemme Est, anche a Betlemme e a Gerico; l'economia di quest'ultimo centro urbano \u00e8 particolarmente dipendente dal turismo. Nel 2007 vi sono stati oltre 300.000 ospiti negli alberghi palestinesi, la met\u00e0 dei quali siti a Gerusalemme Est. Le Organizzazioni non governative (ONG) tra cui il \"Gruppo Turismo Alternativo\" promuove la rilevanza turistica nella \"West Bank\" o Cisgiordania.\nIl turismo tra l'Egitto e Gaza \u00e8 stato attivo prima della guerra del 1967, e la citt\u00e0 ha avuto un resort con casin\u00f2 ed hotel, ma pochi turisti hanno avuto l'opportunit\u00e0 di visitarla dopo la guerra. Un'ulteriore restrizione imposta da Israele a met\u00e0 degli anni '80 ha di nuovo ridotto il turismo a Gaza per quasi tutti gli stranieri.\nPrima della seconda intifada, Gaza poteva essere raggiunta dai turisti prendendo un taxi privato tramite il valico di Erez da Israele, o tramite un volo per l'aeroporto Internazionale di Gaza; non \u00e8 stato pi\u00f9 utilizzato dalla compagnia aerea locale a partire dal 2002 a seguito dei danni militari subiti. Una piccola pista esiste nei pressi del campo profughi dell'UNRWA di Khan Younis, ma questa striscia d'aria non \u00e8 facile da usare a causa del continuo blocco della Striscia di Gaza subito. La citt\u00e0 di Gaza includeva attrazioni inclusi il bazar di \"Piazza Palestina\" e la zona della spiaggia, che aveva alberghi, ristoranti, ed un mercato del pesce. Gli arabi israeliani e gli ebrei hanno visitato le spiagge a Gaza in passato, quando vi erano presenti famosi locali notturni."}
{"id": "5833566", "revid": "76963", "url": "https://it.wikipedia.org/wiki?curid=5833566", "title": "Vincent Youmans", "text": "Biografia.\nAttivo soprattutto come autore di musiche per musical teatrali, ha collaborato con importanti parolieri e librettisti come Ira Gershwin, Otto Harbach, Oscar Hammerstein II, Irving Caesar, Anne Caldwell, Leo Robin, Howard Dietz, Clifford Grey, Billy Rose, Edward Eliscu, Edward Heyman, Harold Adamson, Buddy DeSylva e Gus Kahn.\nTra i musical da lui composti vi sono \"Hit the Deck\", \"Wildflower\", \"Mary Jane McKane\", \"Lollipop\", \"No, No, Nanette\" e \"Two Little Girls in Blue\". \nLe sue musiche fanno parte anche dei film realizzati dai suoi spettacoli, anche se in diverse occasioni ha prodotto musiche originali per pellicole cinematografiche, come per \"Carioca\" (1933), \"Tutti in coperta\" (1955) e \"T\u00e8 per due\" (1950). In quest'ultimo film \u00e8 presente il brano \"Tea for Two\", da lui composto.\n\u00c8 deceduto a causa della tubercolosi all'et\u00e0 di 47 anni.\n\u00c8 stato inserito nella Songwriters Hall of Fame."}
{"id": "5833569", "revid": "729019", "url": "https://it.wikipedia.org/wiki?curid=5833569", "title": "Battaglia di Butera", "text": "La battaglia di Butera vide confrontarsi tra la fine dell'845 e l'inizio dell'846 le truppe musulmane comandate da Abu l-Aghlab al-'Abbas ibn al-Fadl ibn Ya'qub e un battaglione di pi\u00f9 di diecimila soldati bizantini.\nIl contesto storico.\nNell'827 cominci\u00f2 da Mazara la conquista musulmana della Sicilia bizantina. Fallito l'assedio di Siracusa, e decimati da una epidemia che colp\u00ec le loro truppe, i musulmani dovettero ripiegare nella parte occidentale della Sicilia. Nell'831 conquistarono Palermo, che divenne il loro quartier generale, e gran parte dei territori occidentali dell'isola. Negli anni '40, i musulmani ebbero pi\u00f9 occasioni di confrontarsi con i bizantini, ma gran parte della parte orientale dell'isola resisteva alla pressione militare musulmana.\nNel'842, con la morte dell'imperatore Teofilo, il popolo siciliano aveva accolto con sollievo la fine dell'iconoclastia e la conseguente restaurazione del culto delle immagini, voluta e incoraggiata anche dalla reggente Teodora. In questo contesto, e con una popolazione locale favorevole al governo bizantino, l'impero colse l'occasione per tentare di sferrare un colpo decisivo contro l'avanzata militare dei musulmani in Sicilia orientale. Nell'842, i musulmani avevano conquistato Messina. Verso l'845 fu quindi mandato nell'isola un contingente composto da circa diecimila soldati provenienti dal tema di Kharsiano, dal nome di una citt\u00e0 dell'Asia minore, a cui si aggregarono soldatesche locali.\nLa battaglia.\nSecondo fonti arabe e bizantine, la battaglia ebbe luogo in un territorio che \u00e8 stato identificato come essere la pianura a valle della rocca di Butera, e le fonti si accordano a dire che ci furono da 9000 a 10000 morti da parte bizantina. La citt\u00e0 di Butera, arroccata e ben difesa resistette ancora qualche anno (cadde nell'853), ma l'esito della battaglia apr\u00ec nuovi territori ai musulmani, che in breve tempo conquistarono Modica (845), Lentini (847) e Ragusa (848).\nNegli anni seguenti.\nVenuto a morte Ibrahim, che fu in quegli anni governatore aglabita di Sicilia, il governo della Sicilia pass\u00f2 nelle mani del comandante militare della battaglia di Butera, Abu l-Aghlab al-'Abbas ibn al-Fadl ibn Ya'qub. Tuttavia, citt\u00e0 importanti della Sicilia orientale, e prima tra tutte Siracusa, dovevano resistere ancora molti anni prima di cadere sotto il dominio musulmano. Siracusa fu presa d'assedio solo nell'878, mentre Taormina solo nel 902."}
{"id": "5833572", "revid": "984922", "url": "https://it.wikipedia.org/wiki?curid=5833572", "title": "Herman Hupfeld", "text": "Tra i suoi brani pi\u00f9 conosciuti spicca \"As Time Goes By\" (1931), la cui fama \u00e8 cresciuta grazie al film \"Casablanca\" nel 1942. Originariamente il brano fu scritto per il musical di Broadway \"Everybody's Welcome\". \nAltri suoi brani sono \"Let's Put Out the Lights (and Go to Sleep)\" e \"Sing Something Simple\"."}
{"id": "5833583", "revid": "767487", "url": "https://it.wikipedia.org/wiki?curid=5833583", "title": "Mestis (hockey su ghiaccio)", "text": "La Mestis (abbreviazione di \"Mestaruussarja\") \u00e8 il secondo livello del campionato di hockey su ghiaccio finlandese.\n\u1e14 nata nel 2000 quando la SM-Liiga divenne una lega chiusa, che non prevedeva retrocessioni o promozioni, e prese il posto della I-Divisioona. Dalla stagione 2009-2010 la Liiga \u00e8 stata riaperta: la prima classificata della Mestis incontra la ultima classificata della Liiga si scontrano in una serie al meglio dei 7 incontri, per determinare chi disputer\u00e0 la successiva stagione in Liiga."}
{"id": "5833587", "revid": "1034947", "url": "https://it.wikipedia.org/wiki?curid=5833587", "title": "ChiantiBanca Credito Cooperativo", "text": ""}
{"id": "5833589", "revid": "287204", "url": "https://it.wikipedia.org/wiki?curid=5833589", "title": "Opus (album)", "text": ""}
{"id": "5833590", "revid": "1632387", "url": "https://it.wikipedia.org/wiki?curid=5833590", "title": "Ray Noble", "text": "Collabor\u00f2 spesso con Al Bowlly. Tra i suoi brani pi\u00f9 conosciuti vi sono \"Love Is the Sweetest Thing\", \"Cherokee\", \"The Touch of Your Lips\", \"I Hadn't Anyone Till You\", \"Isle of Capri\" e \"The Very Thought of You\", tutte composte e pubblicate negli anni '30.\nNel 1934 compose \"Midnight, the Stars and You\", divenuta poi celebre nel 1980 quando Stanley Kubrick la inser\u00ec nel suo film \"Shining\".\nMor\u00ec di cancro in un ospedale di Londra."}
{"id": "5833597", "revid": "287204", "url": "https://it.wikipedia.org/wiki?curid=5833597", "title": "Luminita Piscoran", "text": ""}
{"id": "5833598", "revid": "767487", "url": "https://it.wikipedia.org/wiki?curid=5833598", "title": "Fedja Zajcev", "text": "Fedja Zajcev () \u00e8 un film d'animazione sovietico del 1948 diretto da Zinaida e Valentina Brumberg, realizzato presso lo studio Sojuzmul'tfil'm."}
{"id": "5833602", "revid": "124123", "url": "https://it.wikipedia.org/wiki?curid=5833602", "title": "Yip Harburg", "text": "Biografia.\nTra i testi musicali pi\u00f9 conosciuti da lui scritti vi sono \"It's Only a Paper Moon\", \"April in Paris\", \"Brother, Can You Spare a Dime?\" e \"Happiness Is a Thing Called Joe\", \"Over the Rainbow\" e \"Salome\". Ha scritto tutti i testi musicali del film \"Il mago di Oz\" (1939), incluso quello di \"Over the Rainbow\", brano composto da Harold Arlen e interpretato da moltissimi artisti nel corso della storia della musica. Per \"Over the Rainbow\" ha vinto l'Oscar alla migliore canzone nell'ambito dei Premi Oscar 1940. Ha ottenuto altre due candidature in questa categoria dei Premi Oscar: nel 1944 e nel 1946.\nHa lavorato anche nel mondo di Broadway soprattutto a cavallo tra gli anni '40 e '50. Per il cinema ha scritto brani presenti o utilizzati in altri film, oltre a \"Il mago di Oz\": tra questi \"Tre pazzi a zonzo\" (1939), \"Musetta alla conquista di Parigi\" (1962) e \"Sulle ali dell'arcobaleno\" (1968). Nel 1972 \u00e8 stato inserito nella Songwriters Hall of Fame. \u00c8 deceduto a causa di un incidente stradale all'et\u00e0 di 84 anni."}
{"id": "5833605", "revid": "965985", "url": "https://it.wikipedia.org/wiki?curid=5833605", "title": "E.Y. Harburg", "text": ""}
{"id": "5833606", "revid": "965985", "url": "https://it.wikipedia.org/wiki?curid=5833606", "title": "E. Y. Harburg", "text": ""}
{"id": "5833611", "revid": "78921923", "url": "https://it.wikipedia.org/wiki?curid=5833611", "title": "Ashley J. Williams", "text": ""}
{"id": "5833628", "revid": "57342", "url": "https://it.wikipedia.org/wiki?curid=5833628", "title": "Giuseppe Gatti", "text": "Biografia.\nSi trasferisce in giovane et\u00e0 a Gallarate con la famiglia e l\u00ec frequenta la scuola professionale per disegnatori meccanici. Nel 1940 viene assunto alle \"Officine Galdanini\" dove svolger\u00e0 le prime azioni sindacali contro il regime e l'entrata dell'Italia in guerra.\nSindacalista attivo nella FIOM, lascia il lavoro nel 1960 per dedicarsi a tempo pieno all'attivit\u00e0 organizzativa. Iscritto al Partito Comunista, viene eletto nel consiglio comunale della citt\u00e0 di Gallarate e diventa il responsabile politico della zona.\nNel 1972 viene nominato segretario provinciale della Federazione Comunista di Varese. Viene eletto consigliere provinciale nel 1975, senatore nel 1979 e deputato nel 1983."}
{"id": "5833645", "revid": "108987463", "url": "https://it.wikipedia.org/wiki?curid=5833645", "title": "Sono contrario alle emozioni", "text": "Sono contrario alle emozioni \u00e8 un romanzo di Diego De Silva pubblicato nel 2011 da Einaudi.\nTrama.\nVincenzo Malinconico \u00e8 in cura da uno psicoterapeuta per superare i problemi relazionali con le donne. Poich\u00e9 risulta essere bugiardo, logorroico, reticente e provocatore, lo psicoterapeuta decide di interrompere la terapia. Inizia cos\u00ec uno sproloquio interiore che vede Vincenzo dialogare con la sua coscienza e analizzare con ironia argomenti di vita comune. Dopo alcuni tentativi di analisi \"fai-da-te\", giunge alla conclusione della necessit\u00e0 di analisi da parte dello psicoterapeuta."}
{"id": "5833651", "revid": "124123", "url": "https://it.wikipedia.org/wiki?curid=5833651", "title": "Chuck Plotkin", "text": ""}
{"id": "5833656", "revid": "1305772", "url": "https://it.wikipedia.org/wiki?curid=5833656", "title": "Galluzzi", "text": ""}
{"id": "5833674", "revid": "1543377", "url": "https://it.wikipedia.org/wiki?curid=5833674", "title": "Dario Cravero", "text": ""}
{"id": "5833678", "revid": "767487", "url": "https://it.wikipedia.org/wiki?curid=5833678", "title": "Vassacyon", "text": "Vassacyon era un mammifero carnivoro vissuto in Francia e in Nordamerica tra la fine del Paleocene e il primo Eocene. \u00c8 uno dei pi\u00f9 antichi esponenti della famiglia dei Miacidi, gli antenati dei moderni Carnivori.\nDiffusione e specie.\nLa specie \"V. taxidiotis\" \u00e8 stata scoperta nel 2013 nel bacino di Le Quesnoy in Francia \n assieme a resti fossili di \"Gracilocyon solei\" e \"Dormaalocyon latouri\". Presenta caratteristiche basali rispetto alle specie successive. Il sito \u00e8 datato all'intervallo tra Paleocene ed Eocene e questo suppone un'origine europea del genere e una soltanto successiva radiazione nordamericana.\nLa specie \"V. bowni\" \u00e8 stata scoperta nel 2008 nella localit\u00e0 di Castle Gardens nello stato del Wyoming: \u00e8 stato identificato un secondo molare destro insieme a reperti delle specie \"Uintacyon gingerichi\" e \"Miacis rosei\" in strati risalenti al primo Eocene.\nLa specie \"V. promicrodon\" (prima delle tre ad essere scoperta e a tutt'oggi ancora di incerta classificazione) \u00e8 datata all'Eocene medio e si \u00e8 diffusa dal Wyoming fino ad arrivare al Mississippi. Sono disponibili mandibole complete di mascelle inferiori e molari superiori con larghi talonidi. "}
{"id": "5833680", "revid": "984922", "url": "https://it.wikipedia.org/wiki?curid=5833680", "title": "Ves\u00eblaja karusel'", "text": "Ves\u00eblaja karusel' (, lett. \"La giostra allegra\") \u00e8 un contenitore di brevi cartoni animati realizzato dal 1969 con cadenza annuale dallo studio di animazione Sojuzmul'tfil'm.\nNel primo numero erano presenti quattro cartoni animati: \"Mozajka\", \"Anto\u0161ka\", \"Rassejannyj D\u017eovanni\" e l'episodio pilota della serie \"Nu, pogodi!\". "}
{"id": "5833681", "revid": "287204", "url": "https://it.wikipedia.org/wiki?curid=5833681", "title": "Central Hockey League 1976-1977", "text": "La stagione 1976-1977 \u00e8 stata la 14\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Kansas City Blues conquistarono la loro prima Adams Cup.\nSquadre partecipanti.\nRispetto alla stagione precedente si sciolsero i Tucson Mavericks e fecero il loro ritorno i Kansas City Blues.\nStagione regolare.\nLegenda:\nNote:"}
{"id": "5833685", "revid": "1543377", "url": "https://it.wikipedia.org/wiki?curid=5833685", "title": "Terapia elmintica", "text": "La terapia elmintica \u00e8 un tipo di immunoterapia sperimentale che riguarda il trattamento delle malattie autoimmuni con l'intento di deliberare l'infestazione con un elminto o con un uovo di elminto. Gli Elminti sono dei vermi parassiti come gli anchilostomi, il Trichuri Trichiura e la filaria, organismi evoluti che vivono nell'organismo di chi li ospita traendone nutrimento. Questi vermi appartengono a due ceppi: i Nematodi, che sono usati principalmente nella terapia Elmintica per l'essere umano, e i Platyhelminthes.\nLa Terapia Elmintiva consiste nell'innesto nel paziente di specifici parassiti intestinali elmintici. Attualmente si stanno svolgendo ricerche su diversi tipi di organismi e sul loro possibile utilizzo nella terapia, come: l'uovo di Trichuris suis (TSO), comunemente conosciuti come i parassiti presenti nei suini; il \"Necator americanus\", comunemente conosciuti come gli anchilostomi; l'uovo \"Trichuris trichiuria\", comunemente conosciuti come vermi intestinali che possono presentarsi nell'uomo; l' \"Hymenolepis diminuta\", conosciuto come il verme solitario nei ratti, il cisticerci, l\"'Ascaris lumbricoides\"; il \"Strongyloides stercoralis\" collegato con l'uomo; l\u2019\"Enterobius vermicularis\" ; e l' \"Hymenolepis nana\" conosciuto come verme solitario nei soggetti affetti da nanismo.\nAttualmente le ricerche si focalizzano su malattie come: la Malattia di Crohn, la Rettocolite ulcerosa, le Malattie infiammatorie croniche intestinali, la Sclerosi multipla e l'Asma.\nL'infezione elmintica sembra essere collegata, con una bassa incidenza, alle malattie autoimmuni ed alle allergie nei paesi meno sviluppati, cos\u00ec come al significativo aumento delle malattie autoimmuni nei paesi industrializzati.\nIncidenza delle malattie autoimmuni e infestazione dei parassiti.\nQuando \u00e8 confermata una probabile predisposizione genetica in certi individui riguardo allo sviluppo di malattie autoimmuni, la percentuale di aumento dell'incidenza non \u00e8 necessariamente collegata nei cambiamenti genetici umani; l'aumento del tasso delle autoimmuni nei paesi industrializzati si sta realizzando in cos\u00ec poco tempo da poter essere giustificato in questo modo. Ci sono prove che una delle ragioni primarie di questo aumento collegato alle malattie autoimmuni nei paesi industrializzati sia collegato ai cambiamenti ambientali nell'ultimo secolo. I fattori ambientali includono l'esposizione a certi prodotti chimici derivati da processi industriali, medicine, agricoli e alla preparazione dei cibi. Si \u00e8 sempre pi\u00f9 sicuri che l'assenza all'esposizione di certi parassiti, batteri e virus stia giocando un ruolo significativo nello sviluppo di malattie autoimmuni nei paesi pi\u00f9 industrializzati dell'occidente.\nUna mancanza di esposizione ai naturali parassiti e agli agenti patogeni potrebbe coincidere con un aumento dell'incidenza con le malattie autoimmuni. I dati riportano una prevalenza di infezioni elmintiche al sud dell'equatore dove le malattie autoimmuni come la sclerosi multipla hanno una bassa incidenza. Questo conferma l'Ipotesi dell'Igiene la quale afferma che le infezioni elmintiche proteggano gli individui dallo sviluppare malattie autoimmuni, e che non siano invece una causa che porti allo sviluppo della malattia. Una completa spiegazioni di come i fattori ambientali giochino un ruolo importante per queste malattie non \u00e8 stata ancora stipulata. Gli studi Epidemiologici condotti da Leonardi-Bee et al., hanno aiutato a stabilire un collegamento tra l'infestazione dei parassiti e il loro ruolo protettivo contro lo sviluppo delle malattie autoimmuni.\nLe ricerche genetiche condotte sulle Interleuchine (Geni IL) dimostrano che gli elminti siano una grande forza selettiva su un sottoinsieme di geni umani. In altre parole, gli elminti hanno modellato almeno una parte del sistema immunitario umano, specialmente per i geni responsabili della Malattia di Crohn, la Rettocolite ulcerosa e la Celiachia, dimostrando che in assenza di parassiti, e in particolare di elminti, ci sia un sostanziale aumento di incidenza nello sviluppo delle malattie autommuni nei paesi industrializzati nell'ultimo secolo. Un approccio metodico \u00e8 stato usato per determinare la capacit\u00e0 degli agenti patogeni, specie per gli elminti e altri virus e batteri, facendo uso delle interleuchine. Fumagalli e al. (2009) hanno esaminato 52 popolazioni nel mondo, con diversi livelli di abbondanza patogena. Gli Elminti sono stati identificati come un'importante selezione per il sottoinsieme contenente geni IL. Attraverso ulteriori studi di associazione sull'intero genoma, i sottoinsieme di geni IL sono stati associati con l'aumento di IBS e celiachia.\nIpotesi.\nSebbene il meccanismi di sviluppo delle malattie autoimmuni non siano completamente definiti, esiste un ampio consenso che la maggior parte delle malattie autoimmuni siano causate da inadeguate risposte immunologiche agli antigeni innocui, guidati da un ramo del sistema immunitario nota come la risposta immunitaria di tipo TH1. Gli antigeni extracellulari innescano la risposta TH2, come osservato con le allergie, mentre gli antigeni intracellulari innescare una risposta TH1. Le cellule Th possono essere suddivise in sottotipi, in base alle citochine caratteristiche che secernono. Le risposte immunitarie Th2 determinano il rilascio di citochine associate con la riduzione dell'infiammazione come le Interleuchine IL- 4, IL- 5 e IL- 10. Queste citochine sono pensate per migliorare i sintomi di molte malattie autoimmuni. Viceversa, le risposte immunitarie Th1 sono caratterizzate dalle citochine interferone gamma (IFN\u03b3) e fattore di necrosi tumorale (TNFa), entrambe le quali si pensa aumentino l'infiammazione e possano peggiorare la progressione di malattie autoimmuni e dei loro sintomi. La relazione tra questi due tipi di risposta immunitaria \u00e8 un tema centrale della base biologica dell'ipotesi dell'igiene, il che suggerisce che vi \u00e8 un atto normativo tra i due tipi di risposte. Tuttavia, l'osservazione che le allergie e risposta autoimmune stiano aumentando a un ritmo simile nei paesi industrializzati sembra insidiare l'ipotesi dell'igiene.\n L'ipotesi dell'igiene propone che la risposta immunitaria appropriata derivi dall'esposizione a microrganismi e parassiti, e in parte regolata dalla loro presenza. Nelle nazioni industrializzate, gli esseri umani sono esposti a livelli leggermente inferiori verso questi organismi, con conseguente sistema immunitario sbilanciato. Lo sviluppo di vaccini, pratiche igieniche e cure mediche efficaci hanno diminuito o eliminato la prevalenza e l'impatto di molti organismi parassitari, cos\u00ec come le infezioni batteriche e virali. Questo \u00e8 stato di grande beneficio per l'eliminazione efficace di molte malattie che hanno afflitto gli esseri umani. Tuttavia, mentre molte malattie gravi sono state sradicate, l'esposizione degli umani a parassiti benigni e apparentemente benefici \u00e8 stato ridotto proporzionalmente. L'idea centrale dell'ipotesi \u00e8, quindi, che un corretto sviluppo di cellule T regolatori negli individui possa dipendere dall'esposizione a organismi come lattobacilli, vari micobatteri ed elminti. La mancanza di esposizione a sufficienti antigeni benigni, in particolare durante l'infanzia, \u00e8 stata suggerita come causa dell'aumento di malattie autoimmuni e malattie per le quali l'infiammazione cronica sia una componente importante nel mondo industrializzato.\nEsistono due teorie sull'ipotesi dell'igiene, l'ipotesi \"Old Friends\" e la \"Biome Depletion Theory\".\nL'ipotesi \"Old Friends\" modifica l'ipotesi igiene, proponendo come le cellule T regolatori possano diventare pienamente efficaci solo se stimolate da esposizione a microrganismi e parassiti che hanno bassi livelli di patogenicit\u00e0 e che hanno convissuto universalmente con gli esseri umani in tutta la nostra storia evolutiva. Questa ipotesi \u00e8 stata recentemente resa pi\u00f9 credibile da uno studio che dimostra l'impatto degli organismi infettivi, elminti in particolare, su geni responsabili per la produzione di varie Citochine, alcuni coinvolti nella regolazione dell'infiammazione, in particolare quelli associati con lo sviluppo della Malattia di Crohn, la Rettocolite ulcerosa e la Celiachia.\nLa teoria \"Biome Depletion\" postula che l'assenza di un'intera classe di organismi nell'ecologia interiore umana (il bioma) sia una profonda discrepanza evolutiva che destabilizza il sistema immunitario e che presuppone come conseguenza la malattia. Il bioma \u00e8 \"esaurito\". Il modo per correggere la disregolazione \u00e8 quello di \"ricostituire\", o ricostituire, individuare il bioma in individui sani prima dello sviluppo di malattie umane della vita moderna. Come organismi chiave, gli elminti sono fondamentali per correggere la disregolazione immunitaria e la loro ricostituzione pu\u00f2 essere un preventivo malattia. La teoria dell'esaurimento del bioma parte da un approccio basato sul modello delle medicine, che resta l'obiettivo attuale della terapia da elminti come evidenziato da numerosi studi clinici attualmente in corso per stati di malattia esistenti.\nProposta di meccanismo d'azione.\nI dati sperimentali supportano l'ipotesi che le infezioni elmintiche indotte clinicamente abbiano la capacit\u00e0 di alleviare o diminuire le risposte autoimmuni. Si pensa che nella maggior parte dei problemi autoimmuni siano involti il Th1 o il Th17, risposte autoimmuni che sono regolate dall'impulso del Th2, derivato dagli elminti. Gli elminti secretono molecole immunoregolatorie che promuovono l'induzione della regolazione delle Cellule - T mentre inibiscono la funzione degli antigeni presenti nelle cellule o nelle altre Cellule - T. Di conseguenza, la terapia cerca di ristabilire l'omeostasi spostando un'azione infiammatoria del Th1 ad un'azione anti-infiammatoria del Th2. Studi condotti per essere umani e animali hanno provato un decrescrimento delle risposte immuni del Th1 e del Th17, con uno spostamento alla produzione di citochine del Th2 e una diminuzione dei livelli di IL-12 e IFNy, con crescita simultanea nelle cellule T regolatorie, IL-4, IL-5 e IL-10. Queste osservazioni indicano che la terapia elmintica pu\u00f2 proteggere contro le malattie autoimmuni non solo prevenendo, visto che gli elminti possono essere presenti prima che la malattia autoimmune si manifesti, ma anche dopo. Oltretutto, le risposte del Th2 raramente uccidono i vermi parassitari. Piuttosto, le risposte del Th2 limitano gli effetti dell'infezione riducendo la capacit\u00e0 di vita e la riproduzione dei parassiti.\nRegolando le risposte immuni del Th1 e del Th17 con la terapia elmintica, si possono inibire le azioni patogene e allergeniche. Di conseguenza, le infezioni elmintiche non controllate possono essere associate con un'immunit\u00e0 repressa a virus e batteri che normalmente innescano i Th1 e i Th17 richiesti per la protezione contro di essi, e che portano alla malattia.\nRicerca.\nLe prove che supportano l'idea che le infezioni elmintiche riducano l'intensit\u00e0 delle malattie autoimmuni, derivano dai modelli animali. Gli studi condotti su topi e ratti per la colite ulcerosa, sclerosi multipla, diabete di tipo 1 e l'asma, hanno dimostrato che i soggetti infetti dai vermi manifestano una protezione dalla malattia. Mentre gli elminti vengono spesso considerati un gruppo omogeneo, esistono differenti consistenti tra le specie e l'utilizzo di essere nelle varie ricerche cliniche tra umani ed esperimenti animali. Come tale, bisogna essere prudenti nell'interpretare i risultati dai modelli animali.\nLa Terapia Elmintica viene studiata come un trattamento per diverse malattie autoimmuni (non virali) per gli essere umani, come la Celiachia, la Malattia di Crohn, la Sclerosi multipla, la Rettocolite ulcerosa, e l'Aterosclerosi. Attualmente non si conosce quale dose o specie di elminti sia pi\u00f9 efficace come trattamento clinico. Gli Anchilostomi sono collegati ad una riduzione del rischio di sviluppo di asma, mentre l'\"Ascaris lumbricoides\" \u00e8 associato ad un aumento del rischio di asma. Similmente l\u00ec\"Hymenolepis nana\", il \"Trichoris trichiura\", l\"'Ascaris lumbricoides\", il \"Strongyloides stercolaris\", il \"Enterobius vermicularis\", e il \"Trichuris suis ova\" sembrano migliorare i sintomi, ridurre il numero di ricadute e decrescere il numero di nuove o diffuse lesioni al cervello, nei pazienti con sclerosi multipla con dosi che variano da 1,180 a 9,340 eggs/gm.\n\"Il Trichuris suis ova\" (TSO) \u00e8 stato impiegato nella maggior parte dei casi per trattare i disordini delle malattie autoimmuni perch\u00e9 si pensa sia non-patogenico negli esseri umani e reso sicuro. L'uso di TSO \u00e8 concesso negli USA dall'Amministrazione di Cibo e Medicinali come un farmaco sotto indagine. Mentre nel Regno unito, al \"Necator americanus \"\u00e8 stato assegnato una licenza come farmaco dall'Autorit\u00e0 Regolatoria del Benessere e dei Medicinali. Questo verme \u00e8 considerato relativamente sicuro, anche se pu\u00f2 causare problemi gastrointestinali.\nLe caratteristiche ideali generali per una terapia elmintica sono le seguenti:\nEffetti collaterali.\nGli elmintici sono parassiti capaci di stabilire infezioni a lunga durata dentro il proprio ospite. Durante questo periodo, gli elminti competono con le cellule dell'organismo ospite per le risorse di nutrienti e quindi possono potenzialmente causare danni. Mentre la maggior parte degli individui clinicamente infetti sono asintomatici, la terapia con elminti prevede il trasporto anche di un certo numero di effetti collaterali potenziali che possono essere alleviati attraverso l'uso di farmaci anti-elminti. I sintomi clinici pi\u00f9 comuni causati dalla terapia con elminti sono:"}
{"id": "5833695", "revid": "729019", "url": "https://it.wikipedia.org/wiki?curid=5833695", "title": "Girolamo Pompei (condottiero)", "text": "Biografia.\nMilit\u00f2 inizialmente al servizio di Bernardino Fortebraccio quindi, dal 1509, di Bartolomeo d'Alviano.\nL'8 agosto dello stesso anno, cattur\u00f2 a Isola della Scala e tradusse nelle carceri di Venezia, il marchese di Mantova Francesco II Gonzaga, mentre tentava di conquistare Legnago, nel veronese, assieme a Ludovico I Pico. Per questo episodio, gli venne concesso il feudo di Illasi assieme allo storico castello e dopo alcuni anni il titolo di conte."}
{"id": "5833710", "revid": "1573940", "url": "https://it.wikipedia.org/wiki?curid=5833710", "title": "Giovanni Fabris (politico)", "text": ""}
{"id": "5833717", "revid": "15756", "url": "https://it.wikipedia.org/wiki?curid=5833717", "title": "Habesha", "text": "Gli habesha ( in Ge'ez, amarico e tigrino : \u1210\u1260\u123b; in arabo: \u0627\u0644\u0627\u062d\u0628\u0627\u0634 \"al- A\u1e25b\u0101\u0161 \"), denominati anche abissini, sono un gruppo di popolazioni presenti nelle odierne Etiopia ed Eritrea. Essi comprendono vari gruppi etnici che, sebbene presentino alcune differenze, hanno numerosi elementi comuni, come lingue appartenenti al ceppo semitico (ovvero affini a quelle dell'attuale Medio Oriente), l'appartenenza, in maggioranza, alle chiese ortodosse etiope ed eritrea (denominate entrambe \"Tewahedo\"), elementi culturali molto simili (talvolta identici) e stessa particolare fisionomia, legata al fatto che gli abissini siano il frutto dell'unione di popolazioni indigene africane e mediorientali\nUtilizzo del termine.\nEsistono diverse definizioni di chi si identifica come abissino (pi\u00f9 precisamente come \"Habesha\"). Queste definizioni variano da comunit\u00e0 a comunit\u00e0, dalle teorie antropologiche occidentali all'utilizzo quotidiano, di generazione in generazione, e tra i vari gruppi e comunit\u00e0 della diaspora che risiedono ancora nella loro patria ancestrale. Differenze nell'uso possono essere trovate tra diverse comunit\u00e0 e persone all'interno dello stesso gruppo etnico costituente. Di seguito sono riportate alcune delle principali posizioni:\nDefinizione conservativa.\nSecondo una definizione conservatrice del popolo abissino, il popolo abissino (Habesha) comprende i gruppi etnici: gli amhara, i guragh\u00e9, gli agawa, i tigrini, gli harari e i tigr\u00e8 che parlano una lingua etiopico-semitica o che abitano tradizionalmente tra l'Etiopia settentrionale e gli altopiani eritrei, pur essendo di lingua cushitica (come gli agawa).\nDefinizione ultra-neo-conservatrice.\nIn questa definizione, solo gli ahmara e i tigrini sono considerati abissini o almeno \"abissini propri\". Questa definizione \u00e8 utilizzata principalmente da alcuni antropologi europei e da alcuni partiti politici etiopi etnonazionalisti o movimenti come il Fronte Democratico Rivoluzionario del Popolo Etiope e il Fronte di Liberazione Oromo.\nUso generale.\nLa definizione colloquiale per il termine \"Habesha\" ha usi diversi che sono usati da vari gruppi e generazioni diverse, sia all'interno della loro terra d'origine etnica che nella diaspora.\nUtilizzo pi\u00f9 comune (definizione generale).\nL'uso colloquiale pi\u00f9 comune del termine \"Habesha\" \u00e8 usato principalmente dalla diaspora etiope ed eritrea in Nord America ed Europa come mezzo di unit\u00e0 culturale tra tutti i gruppi etnici etiopi ed eritrei \nGruppi etnici che si sovrappongono gi\u00e0.\nAlcuni gruppi etnici si sovrappongono gi\u00e0 tra la \"Definizione conservatrice\" e l '\"Uso pi\u00f9 comune (definizione generale)\", come i tigr\u00e8 che abitano l'Eritrea e il Sudan (sotto la \"Definizione conservatrice\"), i beja che abitano parti del Sudan , dell'Eritrea , e dell'Egitto ; gli Afar che abitano in Etiopia, Eritrea e Gibuti; cos\u00ec come il popolo somalo che \u00e8 indigeno in Somalia , Etiopia e Gibuti (sotto l '\"Uso pi\u00f9 comune (definizione generale)\") sono anche considerati \"Habesha\" da varie posizioni sovrapposte.\nAccettazione delle definizioni.\nL'accettazione di queste varie definizioni di identit\u00e0 \"Habesha\" \u00e8 parzialmente radicata nella storia, nella cultura tradizionale, nel gusto personale e nelle realt\u00e0 della vita moderna che la diaspora deve affrontare. Il termine \"Habesha\" come identit\u00e0 culturale o pan-etnica ha una variegata accettazione tra le varie comunit\u00e0, anche all'interno degli stessi gruppi etnici. Uno dei motivi \u00e8 che il termine \u00e8 ambiguo e che diverse fazioni possono usare definizioni diverse. Un altro motivo \u00e8 che il termine \u00e8 caduto in disuso ed \u00e8 stato sostituito con varie identit\u00e0 etniche singolari (anche quelle coperte dalla \"Definizione conservativa\" e persino dalla \"Definizione ultra-neo-conservatrice\" avevano abbandonato il termine \"Habesha\"\nDefinizione medievale (Zemene Mesafint).\nDurante il Medioevo e Zemene Mesafint nel Corno d'Africa, ci furono vari conflitti territoriali tra vari principati che dividevano le localit\u00e0 a maggioranza ortodossa cristiana e musulmana per ottenere il controllo. Le Highlands etiopi cristiane del nord ortodosse (per lo pi\u00f9 Amhara, Tigray e Agawa) furono chiamate Habesha dai vari sultanati islamici a sud di esse. La definizione medievale \u00e8 parzialmente costruita sulla definizione conservatrice con l'aggiunta di una componente di identit\u00e0 religiosa. (In genere gli abissini possono essere di qualsiasi religione).\nTeorie antropologiche occidentali.\nLe teorie antropologiche occidentali su ci\u00f2 che i gruppi etnici costituiscono il popolo abissino variano con alcune definizioni contestate. La maggior parte delle teorie antropologiche occidentali riguardo a quali gruppi etnici sono inclusi nel popolo abissino, la pan-etnia sono costruite su una combinazione della definizione ultra-neo-conservatrice, della definizione conservatrice e anche della definizione medievale.\nStoria.\nLe origini degli abissini risalgono all'antico regno di D'mt e al successivo regno di Axum (il quale arriv\u00f2, all'apogeo, a ricoprire un'estensione di 1.25 milioni di km\u00b2, dominando Etiopia, Eritrea, Sudan settentrionale, Egitto meridionale, Gibuti, Somalia occidentale, Yemen e il sud dell'attuale Arabia Saudita).Il regno di Axum costitu\u00ec, oltre che il fondamento del contiguo Impero d'Etiopia (1270-1974 d.C.), anche la base della attuale cultura abissina; Il Regno \u00e8 degno di nota per un gran numero di innovazioni culturali, come lo sviluppo di un complicato sistema di scrittura proprio (il quale presenta evidenti somiglianze con quelli del Medio Oriente), quello della lingua Ge'ez (ancora attualmente utilizzato in Etiopia e in Eritrea). Inoltre, circa 3700 anni fa, furono eretti numerosi obelischi giganti e riccamente decorati volti a segnalare la posizione di tombe sotterranee appartenute a re e nobili. La pi\u00f9 famosa di queste imponenti costruzioni \u00e8 nota come Obelisco di Axum.Durante la formazione del regno di Axum, fu enorme l'influsso esercitato dalla cultura e dalla religione ebraica (diffusa da immigrati ebrei) su quella axumita, tanto che la religione giudaica divenne la seconda pi\u00f9 praticata del Regno (dopo quella politeista) e che numerosi elementi giudaici sopravvivono ancora oggi nella cultura abissina. Altra innovazione culturale fu il definitivo passaggio dal paganesimo al cristianesimo di forma ortodossa orientale nel 330 d.C., ad opera del re Ezana, influenzato profondamente dal filosofo cristiano greco (o siriaco) Frumenzio. Il regno di Axum fu il secondo Stato al mondo ad accettare il cristianesimo come religione di stato (bench\u00e9 fosse garantita libert\u00e0 di culto agli ebrei e, in futuro, ai musulmani) ed il primo ad introdurre la croce cristiana sulle monete. Il contatto con l'Islam avvenne quando la figlia di Maometto ed alcuni suoi seguaci vennero accolti e protetti dal Regno, bench\u00e9 fosse ai tempi definitivamente cristiano. Inoltre, ai musulmani venne concessa piena libert\u00e0 religiosa e il re dell'epoca, Sahama, intrattene ottimi rapporti col mondo islamico e con Maometto stesso; fu per questo motivo che, nel quadro di un'Africa settentrionale profondamente islamizzata e sradicata dal cristianesimo, l'Etiopia ne rimase indenne, rimanendo cos\u00ec l'unico baluardo cristiano in Africa. Questo isolamento per\u00f2, si tradusse anche in danni economici, dovuti alla schiacciante competizione commerciale con i califfati arabi, che port\u00f2 ad un lento e progressivo declino del Regno e della civilt\u00e0 axumita; il regno di Axum cominci\u00f2 a regredire territorialmente, fino ad arrivare a controllare solo parte dell'Etiopia e dell'Eritrea, le citt\u00e0 si spopolarono e la gente si spost\u00f2 verso le regioni interne montuose, dove si gettarono le basi dell'attivit\u00e0 che per secoli dominer\u00e0 l'economia di queste regioni: l'agricoltura di sussistenza. In una situazione di crisi economica, quindi, si arrest\u00f2 il processo di arricchimento culturale che aveva caratterizzato il periodo d'oro del Regno, con il clero che rappresentava l'unica vera autorit\u00e0 culturale e un sostegno per la popolazione. Il Regno cadde definitivamente nel 970 d.C., quando una donna etiope di origine ebrea, Gudit (o Giuditta, soprannominata poi dai cristiani Yodit, ovvero \"demone\", in lingua ge'ez), sal\u00ec al potere, attuando una violenta restaurazione del giudaismo; bruci\u00f2 le chiese, distrusse la debole rete di commerci ancora presente e perseguit\u00f2 per la prima volta i cristiani. Dopo la morte di Gudit, sal\u00ec al potere la dinastia Zagwe, che restaur\u00f2 il cristianesimo, ma che non riusc\u00ec a fermare la crisi che la regione viveva a quel momento; la produzione monetaria cess\u00f2, e scompar\u00ec qualsiasi tipo di fonte scritta: si apr\u00ec quindi il buio periodo noto come Medioevo etiopico, del quale si sa molto poco.A porre fine al Medioevo etiopico fu Yekuno Amlak, che depose l'ultimo imperatore della dinastia Zagwe e fond\u00f2 l'Impero d'Etiopia, il quale dur\u00f2 ininterrottamente (se si esclude la breve occupazione italiana del 1936-1941) fino al 1974, quando l'imperatore Hail\u00e9 Selassi\u00e9 (lett. \"Potere della Trinit\u00e0\") venne deposto e ucciso; venne quindi fondata la Repubblica Democratica Popolare d'Etiopia (la quale comprendeva anche l'Eritrea), di stampo comunista e dal carattere fortemente totalitario. Circa mezzo milione di oppositori vennero eliminati dal governo, il quale cerc\u00f2 inoltre di mantenere nascosta al mondo la carestia di proporzioni bibliche che invest\u00ec il nord dell'Etiopia nella met\u00e0 degli anni ottanta: si calcola che circa un milione di persone siano morte, principalmente a causa del governo, il quale impieg\u00f2 molto tempo ad intervenire e che non effettu\u00f2 alcuna politica risolutiva. Il malcontento fra la popolazione crebbe fino a sfociare nel rovesciamento dello Stato e nella costituzione di un'entit\u00e0 pienamente democratica, oltre che alla separazione dell'Eritrea dall'Etiopia.Dal 2000, in poi l'Etiopia ha registrato tassi di crescita economica incredibilmente alti, senza scendere, al 2016, mai sotto il 10% annuo e imponendosi nettamente come paese con i tassi di crescita pi\u00f9 alti del mondo. Sebbene persistano tuttora realt\u00e0 di povert\u00e0 e disoccupazione, l'Etiopia ha compiuto passi da gigante rispetto al 1980, quando era lo Stato pi\u00f9 povero del mondo; \u00e8 ormai una delle cinque economie maggiori del continente, oltre ad essere la pi\u00f9 importante dell'Africa orientale e quella con i tassi di crescita maggiori. Si prevede che passer\u00e0 definitivamente da \"paese a basso reddito in via di sviluppo\" a \"paese a medio reddito in via di sviluppo\" entro il 2025.Ben diverso, invece, \u00e8 stato il destino dell'Eritrea; dopo la costituzione dello Stato nel 1991, questo attu\u00f2 una politica autoritaria e repressiva. In seguito al breve conflitto del 1998-2000 con l'Etiopia, l'Eritrea ha accentuato i caratteri totalitari del suo governo. Il capo di stato \u00e8 dal 1991 Isaias Afewerki, il quale ha introdotto la leva militare obbligatoria per tutti i maschi e femmine sopra i 18 anni di et\u00e0. Sebbene siano previsti tre anni di leva, nella realt\u00e0 la maggior parte dei soldati \u00e8 costretta a far parte dell'esercito fino ai 50 anni per le donne e ai 60 per gli uomini. L'economia eritrea (afflitta ancor di pi\u00f9 dal recente conflitto con l'Etiopia) versa in uno stato disastroso e la gente in Eritrea muore continuamente di fame, nella miseria pi\u00f9 nera. \u00c8 per queste ragioni che gli eritrei emigrano in massa verso l'Etiopia e l'Europa, dove sperano di avere una vita migliore; il viaggio \u00e8 spesso rischioso e pericoloso, e migliaia di eritrei sono morti e muoiono tuttora nel compiere il pericoloso tragitto.\nSituazione attuale.\nOggi il 62% degli etiopi e il 50,1% degli eritrei \u00e8 di religione cristiana, con prevalenza di appartenenza all'antica religione ortodossa; se si guarda per\u00f2 alle popolazioni abissine la percentuale sale al 91,4% in Etiopia (con punte del 99,3% nel Tigr\u00e8, la regione della citt\u00e0 di Axum) e al 67% in Eritrea.\nLe etnie che attualmente includono gli abissini propriamente detti sono gli Amhara, i Tigrini, i Tigr\u00e9, i Gurage e gli Harar (popolazioni del nord), anche se generalmente questa distinzione non \u00e8 tassativa: nella mentalit\u00e0 collettiva degli etiopi e degli eritrei chiunque provenga da entrambi gli stati \u00e8 spesso denominato abissino, sebbene alcuni non si identifichino nel tale appellativo. Ci\u00f2 \u00e8 legato al fatto che, nella storia dell'Impero d'Etiopia (che comprendeva anche l'Eritrea), sono stati di fatto gli abissini del nord cristiani ad imporre la propria cultura e religione alle popolazioni indigene sottomesse, e a monopolizzare la vita religiosa e politico-amministrativa dell'Impero per secoli.\nAttualmente entrambi i governi compiono sforzi per ovviare a questo problema, ancora presente, ottenendo importanti risultati, come l'elezione di uomini e donne non abissini (cristiani e musulmani) a ministri o parlamentari; lo stesso primo ministro etiopico Haile Mariam Desalegn, in carica dal 2012 al 2018, \u00e8 stato il primo capo di governo proveniente dal Sud, e il primo di fede cristiana protestante, la seconda fede cristiana maggiormente praticata e la terza complessiva in Etiopia (dal re Ezana in poi i capi di governo sono stati tutti di fede ortodossa)."}
{"id": "5833718", "revid": "57342", "url": "https://it.wikipedia.org/wiki?curid=5833718", "title": "Leonzio Borea", "text": ""}
{"id": "5833719", "revid": "287204", "url": "https://it.wikipedia.org/wiki?curid=5833719", "title": "Central Hockey League 1977-1978", "text": "La stagione 1977-1978 \u00e8 stata la 15\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Fort Worth Texans conquistarono la loro prima Adams Cup.\nSquadre partecipanti.\nRispetto alla stagione precedente si sciolsero gli Oklahoma City Blazers e i Kansas City Blues, mentre si iscrissero i Phoenix Roadrunners e i Kansas City Red Wings.\nStagione regolare.\nLegenda:\nNote:"}
{"id": "5833720", "revid": "1543377", "url": "https://it.wikipedia.org/wiki?curid=5833720", "title": "Qualificazioni di pallavolo femminile ai Giochi della XXXI Olimpiade - Africa", "text": "Le qualificazioni africane di pallavolo femminile ai Giochi della XXXI Olimpiade si sono svolte dal 12 al 16 febbraio 2016 a Yaound\u00e9, in Camerun: al torneo hanno partecipato qsette squadre nazionali africane e la prima classificata si \u00e8 qualificata per i Giochi della XXXI Olimpiade.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nCamerun\nSecondo posto.\nEgitto\nTerzo posto.\nKenya"}
{"id": "5833731", "revid": "124123", "url": "https://it.wikipedia.org/wiki?curid=5833731", "title": "Joe Raposo", "text": "Carriera.\nIl suo nome \u00e8 legato a diverse composizioni musicali per la televisione. Ha composto il tema musicale della serie per bambini \"Sesamo apriti\" (\"Can You Tell Me How to Get to Sesame Street?\"). \n\u00c8 autore del brano \"Bein' Green\", originariamente eseguito da Kermit la Rana dei Muppets, cantata da numerosi artisti; cos\u00ec come del brano \"C Is For Cookie\", utilizzato sempre nei Muppets.\nTra gli altri suoi lavori per la televisione vi sono quelli per \"The Electric Company\" (1971-1975), \"Shining Time Station\", \"Tre cuori in affitto\", \"Madeline\" e \"I Roper\".\nNel 1982 ha ricevuto la candidatura all'Oscar alla migliore canzone per \"The First Time It Happens\", dal film \"Giallo in casa Muppet\".\nHa vinto due Primetime Emmy Awards (1970 e 1989) e un Daytime Emmy Awards (1989).\n\u00c8 deceduto a causa di un linfoma non Hodgkin all'et\u00e0 di 51 anni."}
{"id": "5833759", "revid": "767487", "url": "https://it.wikipedia.org/wiki?curid=5833759", "title": "Han Bennink", "text": "Occasionalmente suona anche clarinetto, violino, banjo, sassofono e piano.\nNel corso della sua carriera ha collaborato con Wes Montgomery, Peter Br\u00f6tzmann, Terrie Ex, Cecil Taylor, Little Willie Littlefield, Paul Bley &amp; Annette Peacock, Eric Dolphy, Don Cherry e altri."}
{"id": "5833760", "revid": "729019", "url": "https://it.wikipedia.org/wiki?curid=5833760", "title": "Luciano Pignatelli", "text": ""}
{"id": "5833761", "revid": "2130303", "url": "https://it.wikipedia.org/wiki?curid=5833761", "title": "Chiesa di Santa Maria Annunziata (Busseto)", "text": "La chiesa di Santa Maria Annunziata \u00e8 un luogo di culto cattolico dalle forme neoclassiche situato in piazza Santa Maria a Busseto, in provincia di Parma e diocesi di Fidenza.\nStoria.\nL'originario luogo di culto, con annesso ospedale, fu innalzato a partire dal 1472 per volere dei marchesi Gian Lodovico e Pallavicino Pallavicini. I lavori furono completati nel 1518 e il complesso fu da allora gestito dalla confraternita di Santa Maria, detta anche dei Battuti o Disciplinati ed, in seguito, del Confalone.\nNel 1595 la chiesa fu ampliata per iniziativa del giureconsulto Pietro Pettorelli e si rese indipendente dal nosocomio, che nel XVII secolo fu spostato all'interno delle mura del paese; la struttura ospedaliera fu in seguito abbattuta senza lasciarne alcuna traccia.\nNel 1804 il luogo di culto fu completamente ricostruito in forme neoclassiche su progetto dell'architetto Giuseppe Cavalli, che ne decor\u00f2 anche gli interni. Il 31 gennaio 1805 vi si unirono in matrimonio Carlo Verdi e Luigia Uttini, genitori di Giuseppe Verdi.\nDescrizione.\nLa chiesa si sviluppa su un'unica lunga navata, con facciata a sud verso la piazza.\nL'imponente prospetto principale, stretto ma molto alto, \u00e8 caratterizzato dall'ordine gigante delle due lesene laterali coronate da capitelli ionici, che inquadrano al centro l'ampio portale d'ingresso e, sopra di esso, la grande finestra a lunetta, a sua volta incorniciata da un arco a tutto sesto scanalato; in sommit\u00e0, oltre la trabeazione, si eleva un timpano triangolare ricco di dentelli, dalle forme marcatamente neoclassiche.\nAll'interno la navata, coperta da una volta a botte, presenta analoghi tratti stilistici, grazie alle lesene ioniche, alle cornici ed alle trabeazioni in stucco, realizzate da Giuseppe Cavalli stesso, che disegn\u00f2 anche l'altare maggiore in marmi policromi; sul retro di quest'ultimo \u00e8 collocata la pala raffigurante l\"'Annunciazione\", realizzata da Vincenzo Campi nel 1581. La lunetta sottesa dalla volta del presbiterio \u00e8 decorata con l'affresco raffigurante la \"Crocifissione\", dipinto da Giuseppe Moroni nel 1949.\nLa chiesa conserva numerose altre opere degne di nota. In controfacciata sopra all'ingresso campeggia un grande olio rappresentante la \"Resurrezione\", opera settecentesca di Pietro Balestra; sull'altare di sinistra \u00e8 collocata una \"Flagellazione\", copia di un'originale dipinta da Lionello Spada intorno al 1600; su quello opposto troneggia un \"San Giuseppe in gloria e i santi Filippo Neri e Pietro Nolasco\", eseguito da Giuseppe Valari intorno al 1750; ai lati del presbiterio sono appesi altri due quadri di Pietro Balestra del 1738, raffiguranti le \"Marie al sepolcro\" ed un \"Noli me tangere\".\nSotto l'altare maggiore \u00e8 collocato un simulacro del \"Cristo Morto\", interamente realizzato in cuoio e con capelli veri; secondo la leggenda la statua, a grandezza naturale e molto somigliante ad una figura umana, sarebbe stata depositata sulla sponda parmense del Po da una piena avvenuta nel XV secolo. Oggi il simulacro viene portato in processione ogni anno il venerd\u00ec santo, percorrendo le vie del paese.\nSull'altare di destra \u00e8 inoltre posizionato un pregevole reliquiario a forma di busto, al cui interno \u00e8 visibile il teschio di papa Clemente I, quarto pontefice della Chiesa cristiana.\nLa chiesa ospita infine dodici placche portacero risalenti alla seconda met\u00e0 del XVIII secolo ed alcuni confessionali lignei del 1795."}
{"id": "5833773", "revid": "767487", "url": "https://it.wikipedia.org/wiki?curid=5833773", "title": "David Benoit (musicista)", "text": ""}
{"id": "5833777", "revid": "767487", "url": "https://it.wikipedia.org/wiki?curid=5833777", "title": "Corri pi\u00f9 che puoi, Charlie Brown", "text": "Corri pi\u00f9 che puoi, Charlie Brown (\"Race for Your Life, Charlie Brown\") \u00e8 un film del 1977 diretto da Bill Melendez e Phil Roman. \u00c8 il terzo film d'animazione dei Peanuts dopo \"Arriva Charlie Brown\" (1969) e \"Snoopy cane contestatore\" (1972)."}
{"id": "5833778", "revid": "729019", "url": "https://it.wikipedia.org/wiki?curid=5833778", "title": "Sergio Piermanni", "text": ""}
{"id": "5833779", "revid": "3732", "url": "https://it.wikipedia.org/wiki?curid=5833779", "title": "Yahballaha II", "text": ""}
{"id": "5833781", "revid": "3732", "url": "https://it.wikipedia.org/wiki?curid=5833781", "title": "Yahballaha I", "text": ""}
{"id": "5833784", "revid": "287204", "url": "https://it.wikipedia.org/wiki?curid=5833784", "title": "Central Hockey League 1978-1979", "text": "La stagione 1978-1979 \u00e8 stata la 16\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff i Dallas Black Hawks conquistarono la loro quarta Adams Cup.\nSquadre partecipanti.\nRispetto alla stagione precedente si sciolsero i Phoenix Roadrunners mentre si iscrissero gli Oklahoma City Stars.\nStagione regolare.\nLegenda:\nNote:"}
{"id": "5833786", "revid": "247222", "url": "https://it.wikipedia.org/wiki?curid=5833786", "title": "Ritratto di Gigliola Cinquetti", "text": "Ritratto di Gigliola Cinquetti \u00e8 un album raccolta della cantante italiana Gigliola Cinquetti, pubblicato dalla casa discografica CGD nel 1976.\n\u00c8 una raccolta di brani musicali di diverso genere, infatti oltre ad alcuni successi dell'artista ci sono delle versioni di alcuni canti popolari italiani, della musica napoletana, un tango, una chanson di Jacques Brel."}
{"id": "5833789", "revid": "83531", "url": "https://it.wikipedia.org/wiki?curid=5833789", "title": "Unione Sportiva Anconitana 1978-1979", "text": "Questa pagina raccoglie le informazioni riguardanti l'Unione Sportiva Anconitana nelle competizioni ufficiali della stagione 1978-1979."}
{"id": "5833792", "revid": "466539", "url": "https://it.wikipedia.org/wiki?curid=5833792", "title": "Ren\u00e9 Blum", "text": "Biografia.\nInizi.\nRen\u00e9 Blum nasce a Parigi. All'inizio del secolo \u00e8 collaboratore del giornale letterario parigino \"Gil Blas\" e affermato critico teatrale. Durante la Prima Guerra Mondiale Blum combatte nella battaglia della Somme. Contribuisce a mettere in salvo capolavori minacciati dalle operazioni belliche nella cattedrale di Amiens e per questo viene insignito con la croce di guerra francese.\nMontecarlo.\nDiventa direttore teatrale e di operetta a Montecarlo nel 1924, presso i Balletti Russi di Sergej Diaghilev. Nel 1931, Blum viene incaricato da Luigi II Principe di Monaco allo scopo di creare una compagnia di balletto che continui il lavoro di Diaghilev (morto nel 1929). Nel 1932, con il sostegno del finanziere Serge Denham, Blum e il Colonnello W. de Basil fondano la compagnia Balletti Russi di Montecarlo.\nBlum e de Basil fanno fallimento nel 1934, e il Balletto Russo si scioglie. Tuttavia Blum continua a mantenere vivo il balletto a Montecarlo: ingaggia dapprima la ballerina e coreografa Bronislava Nijinska, e dopo di lei Michel Fokine. Nel 1937 Blum e l'ex coreografo dei Balletti Russi L\u00e9onide Massine ottengono finanziamenti da Julius Fleischmann Jr. per creare una nuova compagnia. Nel 1938 la nuova compagnia riprende il nome di Balletto Russo di Montecarlo, anche se allo scoppio della guerra, nel 1939, si trasferisce definitivamente a New York.\nDeportazione e morte.\nNell'estate del 1940, dopo l'occupazione tedesca di Parigi, Blum ritorna in Francia per stare vicino alla famiglia. \u00c8 tra i primi ebrei francesi a essere arrestati dalla polizia francese, il 12 dicembre 1941 nella sua casa di Parigi. Viene portato nel campo di internamento di Beaune-la-Rolande, poi in quello di Drancy. Il 23 settembre 1942 viene trasferito ad Auschwitz. Durante la prigionia \u00e8 noto fra i compagni per i suoi racconti di vita artistica che contribuiscono a sollevare il morale. Viene ucciso dai nazisti a fine settembre 1942 all'et\u00e0 di 64 anni."}
{"id": "5833795", "revid": "686936", "url": "https://it.wikipedia.org/wiki?curid=5833795", "title": "New Orleans Saints 2016", "text": "La stagione dei New Orleans Saints \u00e8 stata la 50\u00aa della franchigia nella National Football League e la decima con Sean Payton come capo-allenatore. La squadra divenne la prima della storia a terminare con un bilancio di 7-9 tre stagioni consecutive, mancando i playoff per il terzo anno consecutivo.\nCalendario.\nNote: Gli avversari della propria division sono in grassetto."}
{"id": "5833797", "revid": "78932652", "url": "https://it.wikipedia.org/wiki?curid=5833797", "title": "Honsu", "text": ""}
{"id": "5833798", "revid": "767487", "url": "https://it.wikipedia.org/wiki?curid=5833798", "title": "Buon viaggio, Charlie Brown", "text": "Buon viaggio, Charlie Brown (\"Bon Voyage, Charlie Brown (and Don't Come Back!!)\") \u00e8 un film del 1980 diretto da Bill Melendez e Phil Roman. \u00c8 il quarto film d'animazione dei Peanuts dopo \"Arriva Charlie Brown\" (1969), \"Snoopy cane contestatore\" (1972) e \"Corri pi\u00f9 che puoi, Charlie Brown\" (1977)."}
{"id": "5833799", "revid": "767487", "url": "https://it.wikipedia.org/wiki?curid=5833799", "title": "Bent Fabric", "text": ""}
{"id": "5833806", "revid": "729019", "url": "https://it.wikipedia.org/wiki?curid=5833806", "title": "Niccol\u00f2 della Scala", "text": "Biografia.\nEra l'unico figlio legittimo di Mastino I della Scala, signore di Verona.\nNel 1279 ricevette in dono il castello di Illasi dal pontefice papa Niccol\u00f2 III, riconoscente verso gli Scaligeri per la cattura da parte di questi, a Sirmione, di un gruppo di eretici Albigesi (Catari).\nFu eletto podest\u00e0 di Mantova nel 1292, carica che abbandon\u00f2 quando Bardellone dei Bonacolsi, signore di Mantova, entr\u00f2 in conflitto con i propri parenti. Nel 1294 fu creato cavaliere da Alberto I della Scala, in occasione della pace tra Scaligeri ed Estensi.\nDiscendenza.\nNiccol\u00f2 ebbe quattro figli:"}
{"id": "5833821", "revid": "287204", "url": "https://it.wikipedia.org/wiki?curid=5833821", "title": "Volta ao Algarve 2016", "text": "La Volta ao Algarve 2016, ufficialmente \"Volta ao Algarve em Bicicleta\", quarantaduesima edizione della corsa, valida come prova dell'UCI Europe Tour 2016 categoria 2.1, si \u00e8 svolta in cinque tappe, dal 17 al 21 febbraio 2016, su un percorso di complessivi 743,2\u00a0km che si snoda interamente nell'Algarve, con partenza da Lagos e arrivo all'Alto do Malh\u00e3o, in Portogallo.\n\u00c8 stata vinta dal corridore britannico Geraint Thomas, del Team Sky, che ha concluso con il tempo di 18h34'15\", alla velocit\u00e0 media di 40,01 km/h.\nPercorso.\nBen variegate si presentano le cinque tappe in programma: il primo e il quarto giorno i pi\u00f9 facili, con salite poste lontano dal traguardo che non dovrebbero impedire ai velocisti di giocarsi le loro \"chanche\" di vittoria.\nSe si esclude la terza tappa, una cronometro individuale di 18 km, che in una corsa di cinque giorni pu\u00f2 comunque avere il suo peso determinante, saranno la seconda e la quinta frazione le altre decisive, con arrivi in salita (l'Alto da Fo\u00eda, il punto pi\u00f9 alto dell'intera regione con i suoi 900 metri d'altitudine, e l'Alto do Malh\u00e3o) posti entrambi dopo tre ulteriori GPM."}
{"id": "5833822", "revid": "465169", "url": "https://it.wikipedia.org/wiki?curid=5833822", "title": "Un jour d'\u00e9t\u00e9", "text": "Un jour d'\u00e9t\u00e9 \u00e8 il primo album in studio della cantante francese Amel Bent, pubblicato il 30 novembre 2004."}
{"id": "5833826", "revid": "470852", "url": "https://it.wikipedia.org/wiki?curid=5833826", "title": "Volta ao Algarve em Bicicleta", "text": ""}
{"id": "5833829", "revid": "1924342", "url": "https://it.wikipedia.org/wiki?curid=5833829", "title": "Stone Cold (Demi Lovato)", "text": "Stone Cold \u00e8 un brano della cantante statunitense Demi Lovato, pubblicato il 9 ottobre 2015 come terzo singolo estratto dall'album \"Confident\". \"Stone Cold\" \u00e8 stato mandato nelle contemporary hit radio il 6 febbraio 2016. Il video conta 131 milioni di visualizzazioni."}
{"id": "5833831", "revid": "729019", "url": "https://it.wikipedia.org/wiki?curid=5833831", "title": "Castello di Bernstein", "text": "Il castello di Bernstein (in tedesco \"Burg Bernstein\", in ungherese \"Bernstein V\u00e1r\") \u00e8 uno storico edificio situato in Bernstein, piccola cittadina un tempo appartenente al regno d'Ungheria, ora nel Burgenland (Austria), menzionato per la prima volta nel XII secolo.\nIl maniero deve la sua notoriet\u00e0 al fantasma della \"dama bianca\" che vi apparirebbe dal 1859 ad oggi per annunciare infausti eventi.\nStoria.\nNell'860 l'intera regione faceva parte del principato arcivescovile di Salisburgo. Erimberto, un funzionario della diocesi, don\u00f2 una terra presso il fiume \"Pinka\", in Stiria, a un Giacomo. Questi fond\u00f2 un villaggio e lo chiam\u00f2 \"Rettembach\" ed ancora non era menzionato in nessuna carta, ma l'antico nome sloveno del vicino paese \"Grodnau\" (ovvero il borgo appartenente al castello) \u00e8 il segno dell'esistenza, nei dintorni, di un fortilizio, identificabile con Bernstein. Il castello fu eretto su un colle alto 615 metri.\nDal 1199 la fortezza sottostava alla sovranit\u00e0 del re Emerico d'Ungheria (1196-1204). Non era ancora conosciuto quando, poi, ne divenne proprietario il duca d'Austria Federico II \"il Bellicoso\" (1230-1246). Questi lo tenne per poco tempo, perch\u00e9, nel 1236, fu occupato dal re d'Ungheria B\u00e9la IV \"il Grande\" (1235-1270). Alcuni anni dopo, nel 1260, il sovrano lo assegn\u00f2 al conte Enrico II di G\u00fcssing.\nNel 1336 i feudatari di G\u00fcssing e Bernstein furono sconfitti dal monarca ungherese Carlo Roberto d'Angi\u00f2 (1309-1342) e il castello con il feudo furono incorporati nel suo regno. Nel 1388 la regina Maria d'Angi\u00f2 concesse l'investitura della rocca alla famiglia \"Kanizsai\". Nel 1482 ritorn\u00f2 per un breve periodo alla corona magiara con Mattia Corvino (1458-1490): cinque anni dopo l'imperatore Federico III d'Asburgo (1452-1493) lo attribu\u00ec ad Hans von K\u0151nigsberg.\nNel 1529 l'esercito ottomano, per ordine del sultano Solimano il Magnifico (1520-1566), assedi\u00f2 la cittadella senza riuscire ad occuparla: i turchi dovettere subire il medesimo fallimento pure nel 1532. Dopo tali eventi, per fini precauzionali e difensivi, fu realizzata una cinta di bastioni in modo che il maniero potesse essere utilizzato come rifugio dai residenti del feudo.\nNel 1604 il castello di Bernstein fu invano asserragliato per settimane da un esercito composto da turchi, ungheresi e tatari, guidato da Istv\u00e1n Bocskai, principe di Transilvania (1606). A causa di un'esplosione del ripostiglio della polvere da sparo, nel 1617 Ludwig K\u00f6nigsberg ordin\u00f2 la ricostruzione della parte interna gotica del fortilizio secondo lo stile barocco. Il \"keep\" e i torrioni furono eliminati. Pochi anni dopo, nel 1644, Ehrenreich Christoph K\u00f6nigsberg concesse la sovranit\u00e0 e il maniero al conte \u00c1d\u00e1m Batthy\u00e1ny. Nel 1864, infine, il suo discendente Gustav accord\u00f2 la propriet\u00e0 al suo fattore Edward O'Egan che poco dopo la vendette a Eduard von Alm\u00e1sy, la cui casata ancora oggi la detiene.\nLa \"dama bianca\".\nLo spirito di una dama bianca, vittima in vita di un dramma d'amore, si manifesta dal 1859 ad oggi nelle sale della rocca. Lo scrittore Benedikt Grabinski nel suo \"Infestazioni e apparizioni di fantasmi\" dice della nobildonna: \u00ab\"Nel XV secolo il signore del castello di Bernstein era Lorentz von Ujlak, ricco discendente dell'aristocratica casata ungherese. Si dice che la \"dama bianca\" fosse sua moglie, protagonista di una tragedia di famiglia: Giovanna de' Frescobaldi, sposata nel 1485, facente parte dell'agiata famiglia fiorentina, ancora oggi fiorente. La storia racconta che il marito l'avesse sorpresa un giorno con il suo amante, un italiano amico d'infanzia. Il consorte lo pugnal\u00f2 e ne gett\u00f2 il corpo nel pozzo del castello. Da quel momento si persero le tracce della donna con la quale aveva vissuto solo tre anni senza avere eredi\"\u00bb.\nIl fatto si verific\u00f2, dunque, durante il regno del sovrano d'Ungheria Mattia Corvino. La \"dama bianca\" comparirebbe per avvertire i von Alm\u00e1sy del possibile verificarsi di dolorosi avvenimenti per la famiglia. Esistono molte testimonianze di chi l'avrebbe vista con un'espressione molto triste (anche mentre saliva le scale) e, addirittura, fotografata: l'immagine \u00e8 risultata autentica, non manomessa."}
{"id": "5833833", "revid": "104066952", "url": "https://it.wikipedia.org/wiki?curid=5833833", "title": "British Antarctic Monument Trust", "text": "Abbreviazione: BAMT\nCostituzione: 2008\nTipo: Carit\u00e0\nScopo: Promuovere i successi dei membri della British Antarctic Survey che hanno svolto mansioni pericolose nella ricerca della conoscenza scientifica all'interno del territorio antartico britannico.\nSede centrale: Londra, Regno Unito\nPresidente: Roderick Rhys Jones\nSito web www.antarctic-monument.org\nIl British Antarctic Monument Trust (Fondazione britannica per i monumenti antartici) \u00e8 un ente di beneficenza istituito nel 2008 per promuovere i successi degli uomini e donne del British Antarctic Survey che hanno svolto mansioni pericolose nella ricerca della conoscenza scientifica all'interno del territorio antartico britannico. La fondazione ha anche lo scopo di migliorare la comprensione pubblica su come l'esplorazione e la scienza antartiche contribuiscono alla nostra conoscenza dell'Antartide e l'impatto delle attivit\u00e0 umane sull'ambiente naturale.\nLa fondazione tiene anche un elenco completo di tutti coloro che sono deceduti nel territorio antartico britannico da quando la prima base britannica permanente \u00e8 stata istituita a Port Lockroy nel 1944.\nMonumenti Commemorativi.\nLa fondazione ha messo la targa commemorativa \"The Antartic Memorial\" nella cripta della cattedrale di San Paolo. Fu dedicata dal tesoriere canonico Mark Oakley in data 10 maggio 2011. La targa ha la scritta: \"Per coloro che hanno perso la vita in Antartide alla ricerca scientifica a beneficio di tutti noi\". La targa commemorativa \u00e8 stata disegnata da Graeme Wilson e dallo scultore Fergus Wessel.\nOltre alla targa, la fondazione sta organizzando il British Antarctic Monument. Questa scultura monumentale avr\u00e0 una sezione installata presso lo Scott Polar Research Institute e un'altra sezione situata sulle isole Falkland. Scolpita da Oliver Barratt (che ha creato l'Everest Memorial), il monumento presenta una scultura con due parti: la parte settentrionale \u00e8 in rovere britannico e rappresenta lo stampo da cui l'altra parte, un ago in acciaio inossidabile, \u00e8 tratto. La parte settentrionale \u00e8 situata al di fuori dello Scott Polar Research Institute di Cambridge mentre, attualmente, si sta ricercando un sito sulle isole Falkland per la sezione meridionale.\nLa scultura settentrionale \u00e8 stata inaugurata il 12 maggio 2011 da Oliver Barratt e Roderick Rhys Jones (Presidente del British Antarctic Monument Trust). Durante l'inaugurazione il direttore del Scott Polar Research Institute, il professor Julian A. Dowdeswell, diede il benvenuto agli amici e parenti di coloro che morirono in Antartide.\nAmbasciatori.\nLa fondazione ha quattro ambasciatori famosi: Felicity Aston, Paul Rose, John Killingbeck e il dottor Russell Thompson. Ognuno promuove il lavoro della fondazione attraverso le conferenze e operando come guide e interpreti sulle navi del tour dell'antartico."}
{"id": "5833836", "revid": "44876", "url": "https://it.wikipedia.org/wiki?curid=5833836", "title": "Brindisi Sport 1978-1979", "text": "Questa pagina raccoglie le informazioni riguardanti il Brindisi Sport nelle competizioni ufficiali della stagione 1978-1979."}
{"id": "5833841", "revid": "1924342", "url": "https://it.wikipedia.org/wiki?curid=5833841", "title": "50 Ways to Leave Your Lover", "text": "50 Ways to Leave Your Lover \u00e8 un singolo del cantautore statunitense Paul Simon, pubblicato nel 1975 ed estratto dal suo quarto album in studio \"Still Crazy After All These Years\".\nIl brano fu poi eseguito in coppia con Art Garfunkel nel celebre \"Concert in Central Park\" (19 settembre 1981) ed inserito nel live album pubblicato il 16 febbraio 1982.\nIl brano contiene uno dei pi\u00f9 celebrati grooves di batteria della storia del pop, ad opera di Steve Gadd."}
{"id": "5833850", "revid": "990583", "url": "https://it.wikipedia.org/wiki?curid=5833850", "title": "Gorsky", "text": ""}
{"id": "5833852", "revid": "767487", "url": "https://it.wikipedia.org/wiki?curid=5833852", "title": "Associazione Calcio Fano Alma Juventus 1978-1979", "text": "Questa pagina raccoglie le informazioni riguardanti l'Associazione Calcio Fano Alma Juventus nelle competizioni ufficiali della stagione 1978-1979."}
{"id": "5833871", "revid": "670021", "url": "https://it.wikipedia.org/wiki?curid=5833871", "title": "Fontana di Nettuno (Dresda)", "text": "La fontana di Nettuno \u00e8 il pi\u00f9 significativo monumento barocco di Dresda. Essa si trova nel quartiere di Friedrichstadt, nell'ex giardino francese del Palazzo Br\u00fchl-Marcolini, oggi sede dell'ospedale di Dresda- Friedrichstadt.\nLa fontana fu eretta tra il 1741 e il 1744 dallo scultore italiano Lorenzo Mattielli, su progetto dell'architetto francese Zacharias Longuelune.\nCostruzione.\nLa fontana \u00e8 costruita in pietra arenaria, \u00e8 larga 40\u00a0m e \"chiude\" l'asse centrale del palazzo. Si sviluppa su tre piani ed \u00e8 coronata dall'antica coppia di divinit\u00e0 Anfitrite e Poseidone su una carrozza a conchiglia. Quest'ultima \u00e8 guidata da Zefiro e da una Nereide. Accanto vi \u00e8 rappresentato un Tritone che soffia in un corno.\nL'effetto della fontana sull'osservatore \u00e8 limitato a causa degli interventi edilizi circostanti dal XIX secolo. La fontana si trovava in origine come punto panoramico alla fine di un viale ed era incorniciato da uno steccato abbellito da vasi in stile barocco. In questo modo Nettuno si mostrava come su un palcoscenico. Questa messa in scena venne modificata dal suo ultimo proprietario, Camillo Marcolini-Ferretti, quando attorno alla fontana furono messi a dimora dei pioppi. Dal 1845 il giardino ospita l'ospedale di Friedrichstadt e con la costruzione della clinica l'asse di prospettiva \u00e8 scomparso.\nFin dagli anni 1850 vi furono progetti per trasferire altrove la fontana. Hans Erlwein formul\u00f2 un progetto per eliminare l'edificio della clinica e ripristinare l'antica struttura del giardino. Dall'inizio degli anni novanta continuano a essere formulati progetti per lo spostamento della fontana, ma nessuno di essi \u00e8 stato attuato.\nSituazione attuale.\nLa fontana era stata abbandonata ai severi danni provocati dalle intemperie. Essa \u00e8 cos\u00ec danneggiata, che intere parti del corpo di alcune figure sono devastate. Nel 2006 l'Accademia Sassone delle Arti ha lanciato una sottoscrizione in denaro per poterla restaurare.\nNegli anni 2009/2010 fu realizzato il restauro della parte superiore della fontana. Per questo tutte le figure furono restaurate e completate. Con l'occasione la situazione iconografica del 1745 fu ristabilita. Nettuno ha ora nuovamente la corona di alloro nella sua mano destra ed \u00e8 in procinto di porta sul capo della sua consorte Anfitrite. La nereide tiene nella sua mano sinistra un ramo di corallo. Zefiro porta il tridente di Nettuno. Lo scultore Robert Eduard Henze aveva, durante i lavori di restauro degli anni 1874/75, compiuto alcuni mutamenti artistici, che ora sono stati eliminati.\nNel maggio del 2013 i lavori di restauro furono nella pi\u00f9 gran parte terminati e il 24 di quel mese il sindaco di Dresda inaugur\u00f2 nuovamente la fontana. Ora la fontana \u00e8 in funzione nei mesi estivi dalle 11:30 alle 13:30 e dalle 16:00 alle 18:00 nei giorni feriali e dalle 10:00 alle 12:30 e dalle 15:00 alle 18:00 la domenica e gli altri giorni festivi.\nAi piedi della fontana si trovano, alla destra e alla sinistra, due vasi per parte: i due alla destra, con la rappresentazione rispettivamente di Pan e di Apollo sono stati restaurati e il 1\u00ba luglio 2014 sono stati riposizionati. Solo i due vasi sulla sinistra, con le raffigurazioni rispettivamente di Artemide e di Dioniso non sono ancora stati restaurati e lo saranno nei prossimi anni se la sottoscrizione in denaro per tale scopo avr\u00e0 successo."}
{"id": "5833888", "revid": "767487", "url": "https://it.wikipedia.org/wiki?curid=5833888", "title": "Associazione Sportiva Frosinone 1978-1979", "text": "Questa pagina raccoglie le informazioni riguardanti l'Associazione Sportiva Frosinone nelle competizioni ufficiali della stagione 1978-1979."}
{"id": "5833891", "revid": "125658666", "url": "https://it.wikipedia.org/wiki?curid=5833891", "title": "Pietro I della Scala", "text": "Biografia.\nEra figlio naturale di Mastino I della Scala, signore di Verona. Monaco benedettino nell'abbazia di San Zeno di Verona e abate dal 1282. Fu autore di alcuni commenti su San Giovanni e San Matteo. Scrisse un'opera, \"In reliquia bibliorun postillas\", andata perduta e che alcuni attribuiscono al suo omonimo, il vescovo Pietro della Scala, figlio di Mastino II della Scala."}
{"id": "5833913", "revid": "2091899", "url": "https://it.wikipedia.org/wiki?curid=5833913", "title": "Monumento a Napoleone III", "text": "Il monumento a Napoleone III e all'Esercito Francese \u00e8 un monumento commemorativo, opera dello scultore Francesco Barzaghi (1839-1892), posto nel Parco Sempione di Milano. Sulla sommit\u00e0 \u00e8 posta una statua equestre di Napoleone III, mentre sul sottobasamento sono riportati i nomi di caduti francesi nella Seconda guerra d'indipendenza italiana.\nNascosto nel verde, il monumento \u00e8 oggi poco visibile, nonostante la rilevanza storica e nonostante le decennali diatribe politiche per la sua realizzazione. Commissionato dall'amministrazione comunale milanese nel 1873 alla morte di Napoleone III per ricordare il contributo dell'alleato francese, incontr\u00f2 una decisa opposizione politica che ne ostacol\u00f2 il completamento; i radicali ritenevano che non si dovesse celebrare colui che aveva contribuito alla morte di garibaldini nella battaglia di Mentana (3 novembre 1867). La statua, relegata a lungo nel cortile del Palazzo del Senato, trov\u00f2 una collocazione definitiva solo nel 1927 quando il monumento fu montato nella posizione attuale.\nStoria.\nUn monumento contestato.\nIl 9 gennaio 1873 mor\u00ec Carlo Luigi Napoleone Bonaparte, in precedenza imperatore francese con il nome di Napoleone III, esiliato in Inghilterra dopo la sconfitta di Sedan del 1870.\nDue giorni dopo il Consiglio comunale di Milano ricord\u00f2 \u00abcon profonda gratitudine che dopo la vittoria di Magenta, la Citt\u00e0 nostra Lo accolse liberatore del dominio straniero\u00bb. Il riferimento era al ruolo sostanziale avuto dall'imperatore francese nella sconfitta dell'Impero austriaco in quanto alleato nel 1859 di Vittorio Emanuele II di Savoia durante la seconda guerra d'indipendenza; dopo la battaglia di Magenta, i due sovrani entrarono trionfalmente a Milano dall'Arco della Pace (8 giugno) tra le acclamazioni della folla. La guerra si concluse con l'armistizio di Villafranca (11-12 luglio) dopo la battaglia di Solferino e San Martino; l'armistizio, che prevedeva la cessione al Regno di Sardegna solo della Lombardia (Mantova esclusa), anzich\u00e9 dell'intero Regno Lombardo-Veneto, fu considerato da alcuni come un tradimento da parte francese rispetto a quanto previsto dagli accordi di alleanza.\nA Firenze si recuper\u00f2 un decreto del 23 settembre 1859 del governo provvisorio di Bettino Ricasoli per la realizzazione di \u00abdue statue equestri in bronzo che rappresentino una il Re Vittorio Emanuele, l'altra l'imperatore Napoleone III da collocarsi in Firenze\u00bb.\nGi\u00e0 l'11 gennaio \"La Perseveranza\", periodico moderato, rivendic\u00f2 a Milano la realizzazione di un monumento nazionale. Venne cos\u00ec subito aperta una sottoscrizione presso il giornale e in pochissimi giorni furono raccolte pi\u00f9 di 60.000 lire.\nVotazioni di cordoglio si ebbero alla Camera e al Senato, cos\u00ec come da parte di numerosi altri enti.\nA favore del monumento si aggiunsero le sottoscrizioni aperte da \"Il Pungolo\", dal \"Corriere di Milano\" e dalla \"Lombardia\". Sorse per\u00f2 subito un'opposizione, principalmente di stampo garibaldino, alla glorificazione di Napoleone III, accusato di essersi opposto all'unificazione nazionale sia con l'armistizio di Villafranca sia con l'eccidio di patrioti italiani nella battaglia di Mentana.\nLa \"Gazzetta di Milano\", \"Il Secolo\", \"La Voce del Popolo\" e il \"Gazzettino Rosa\" iniziarono perci\u00f2 una sottoscrizione per un altro monumento dedicato ai caduti nella battaglia di Mentana.\nIl sostegno di pubbliche amministrazioni al monumento a Napoleone III provoc\u00f2 il 28 gennaio 1873 un'interrogazione parlamentare di Giuseppe Lazzaro, che riteneva si trattasse di un atto politico non ammissibile dalla legge; Giovanni Lanza, come ministro dell'Interno, dichiar\u00f2 di non ritenerli atti politici e di non avere intenzione di annullare tali decisioni. Ci furono interventi di protesta di Francesco Crispi, Giovanni Nicotera, Agostino Bertani, Giorgio Asproni, Luigi Miceli e Riccardo Sineo.\nIl 14 febbraio il Comune di Milano istitu\u00ec una commissione municipale per il monumento presieduta dal sindaco Giulio Bellinzaghi e composta da Giuseppe Balzaretto, Giberto Borromeo, senatore Luigi Barbiano di Belgioioso, senatore Antonio Beretta, Pietro Brambilla, Gian Pietro Cicogna Mozzoni, senatore Carlo d'Adda, Emilio Dragoni, Lorenzo Litta Modignani, generale Luigi Pedroli, Nicol\u00f2 Pirovano, Carlo Prinetti, Alessandro Porro, Lodovico Trotti Bentivoglio; la commissione si sarebbe occupata della parte tecnica, mentre il Comune avrebbe gestito la parte economica e avrebbe stabilito il luogo dove collocare il monumento.\nLe sottoscrizioni per il monumento all'imperatore giunsero da pi\u00f9 parti d'Italia; il Consiglio comunale di Firenze richiese che \u00abinsieme al fu Imperatore Napoleone III sia onorato in quel monumento l'Esercito Francese da Lui condotto in Italia a propugnare la nostra indipendenza\u00bb. Ci furono contributi da numerose personalit\u00e0 dell'epoca come Giuseppe Verdi, Alessandro Manzoni, Gino Capponi, Marco Minghetti, Giuseppe Sirtori, Silvio Spaventa, Guglielmo Berchet, Antonio Fogazzaro, Francesco Hayez e Pasquale Villari. Verdi fu duramente criticato da Francesco Domenico Guerrazzi per l'appoggio dato al monumento.\nA giugno la commissione si mise all'opera. Il giorno 3 stabil\u00ec di avere un monumento con al centro una statua equeste e di porlo nello spazio tra la Villa Reale ed i giardini pubblici. Il giorno 19 scelse per la realizzazione lo scultore Francesco Barzaghi; non ci fu un concorso, ma Carlo D'Adda sugger\u00ec agli altri membri di avvalersi di Giulio Monteverde o di Barzaghi e quest'ultimo fu preferito. Scultore prolifico, in seguito fu autore di altri monumenti dedicati a personaggi pubblici; a Milano realizz\u00f2, tra gli altri, i monumenti ad Alessandro Manzoni (1883) in piazza San Fedele, a Francesco Hayez (1890) in piazzetta Brera e a Luciano Manara (1894, inaugurato dopo la morte dell'autore) ai Giardini di Porta Venezia.\nNel 1874 fu approvato uno dei modelli presentati alla commissione.\nBarzaghi complet\u00f2 il modello della statua equestre nel 1879, fusa poi in bronzo nel 1880. Impegnato poi nei lavori per altre statue non si occup\u00f2 pi\u00f9 dei due bassorilievi da porre ai lati del basamento (per i quali aveva gi\u00e0 realizzato un bozzetto), ma ne affid\u00f2 la realizzazione allo scultore Antonio Bezzola.\nLa sottoscrizione continu\u00f2 fino al 14 ottobre 1880 e in totale vennero raccolte pi\u00f9 di 170.000 lire.\nNel frattempo il monumento dedicato ai Caduti di Mentana era stato completato e venne inaugurato il 3 novembre 1880 alla presenza di Garibaldi; quello \u00abche doveva essere per cos\u00ec dire un correttivo, ebbe a tramutarsi in segnacolo di opposizione e di ostilit\u00e0\u00bb, perch\u00e9 secondo i radicali la citt\u00e0 che onorava i caduti di Mentana non poteva onorare anche il loro \u00abassassino\u00bb.\nL'Esposizione del 1881 e la mancata realizzazione.\nIn occasione dell'Esposizione Nazionale del 1881 tenuta a Milano, la statua venne collocata nel padiglione delle belle arti nel cortile del Palazzo del Senato. \n \nAl termine dell'esposizione la statua rimase nel cortile. Durante il resto del mandato del sindaco Bellinzaghi, per evitare nuovi scontri con i radicali milanesi, non si parl\u00f2 pi\u00f9 del monumento.\nGaetano Negri, dal 1884 nuovo sindaco di Milano, nel 1886 riprese la questione in occasione delle discussioni del nuovo piano regolatore. I periodici democratici si dichiararono contrari e la statua di Napoleone III monopolizz\u00f2 il dibattito politico. Felice Cavallotti pubblic\u00f2 un invito a vigilare affinch\u00e9 fosse confinata nel cortile, lasciando intendere che non era escluso l'uso della forza per impedirne una diversa collocazione; ci\u00f2 provoc\u00f2 una reazione del repubblicano Dario Papa che riconosceva ai sottoscrittori il diritto di vedere completata l'opera. Un comitato, formato da Cavallotti, Giuseppe Missori, Carlo Antongini e Ergisto Bezzi, comunic\u00f2 al sindaco Negri che la collocazione del monumento avrebbe provocato gravi disordini; il sindaco per\u00f2 si assunse ogni responsabilit\u00e0.\nNel 1886 i due bassorilievi per il basamento, completati nel 1885, furono esposti alla rassegna inaugurale della Societ\u00e0 per le Belle Arti ed Esposizione Permanente.\nIl 29 dicembre 1886 ci fu un'animata riunione del Consiglio comunale per l'accettazione ufficiale del monumento, dato che tutte le parti del basamento erano state completate. Venne per\u00f2 stabilita l'aggiunta di un sottobasamento su cui porre lastre in bronzo con i nomi dei caduti francesi nella campagna d'Italia del 1859; su consiglio dell'architetto Luca Beltrami, per la collocazione definitiva venne stabilito lo spazio allora occupato dalla Piazza d'Armi. La Piazza d'Armi, posta nello spazio tra il Castello Sforzesco e l'Arco della Pace, era probabilmente state scelta da Beltrami in quanto vicina al luogo dell'ingresso trionfale del 1859; doveva essere ceduta dall'autorit\u00e0 militare al comune per diventare un parco pubblico (Parco Sempione). Dopo l'approvazione della proposta del sindaco, i consiglieri radicali Carlo Antongini, Napoleone Perelli e Giuseppe Cristoforo Ferrario si dimisero per protesta.\nNonostante le delibere, non ci fu alcuna fretta per completare il monumento; non \u00e8 chiaro se ci\u00f2 fu dovuto al timore di disordini, ad una precauzione diplomatica verso l'Impero austro-ungarico per il rinnovo della Triplice alleanza oppure all'influenza dei vertici della massoneria su Crispi, ministro degli Interni nel governo Depretis.\nDalle successive elezioni del 1889 l'amministrazione ebbe tra i propri membri anche alcuni radicali e la questione del monumento fu accantonata. Solo durante lo stato d'assedio di Milano, stabilito in conseguenza dei moti del maggio 1898, venne suggerito che il generale Bava Beccaris avrebbe potuto imporre lo spostamento della statua, ma il generale rispose che era un argomento di cui si doveva occupare l'amministrazione comunale.\nA dicembre dello stesso anno 1898, dato che tutte le parti del sottobasamento erano completate, venne presentata al Consiglio comunale una relazione da parte dei \u00absuperstiti\u00bb della Commissione con indicazione di tutte le spese sostenute e il riepilogo di tutte le decisione assunte. Considerando le sottoscrizioni e gli interessi maturati negli anni, al 1\u00ba gennaio 1898 rimanevano a disposizione lire 16873,51. La relazione fu compilata dal ragioniere Ausano Labadini, volontario con Garibaldi nel 1860 e di nuovo volontario nel 1866, che in seguito si dedic\u00f2 \u00abcon tutte le sue forze ad un vero apostolato di propaganda a pro del monumento a Napoleone III\u00bb.\nLe elezioni comunali del 1899 portarono a una diversa amministrazione sostenuta da radicali, repubblicani e socialisti con l'esclusione dei moderati; la statua rimase perci\u00f2 al Palazzo del Senato e le altre parti vennero \u00abaccatastate nel gran cortile del Castello Sforzesco in un capannone addossato ad una delle cortine\u00bb.\nNel 1906 venne organizzata nella sala della Rocchetta al Castello Sforzesco un convegno dei veterani delle guerre d'indipendenza e vennero esposti i bronzi laterali del monumento, la lastra con il proclama e le otto corone bronzee con i nomi dei generali e dei colonnelli francesi.\nCon la preparazione delle celebrazioni nel 1909 per il 50\u00ba anniversario della seconda guerra d'indipendenza, ci furono nuove discussioni sul posizionamento del monumento. L'opposizione alla sua realizzazione si ripresent\u00f2 tramite un telegramma di sedici senatori della Terza Repubblica francese e tramite minacce al sindaco Ettore Ponti di \u00abfatti gravissimi e violenti\u00bb, tanto che egli si dimise dal comitato per le celebrazioni il 22 dicembre 1908. Il 9 giugno 1909 durante la commemorazione della battaglia di Magenta ci fu un ricordo anche per Napoleone III e durante una sfilata di fronte al monumento a Vittorio Emanuele II \u00abrivoluzionari e anarchici\u00bb passarono con le bandiere capovolte per protesta.\nLa definitiva collocazione nel 1927.\nLe successive amministrazioni (dal 1914 a guida socialista con i sindaci Emilio Caldara e Angelo Filippetti) non si occuparono del monumento.\nFu solo durante il mandato del sindaco Luigi Mangiagalli, radicale passato al fascismo, che la scultura trov\u00f2 una collocazione definitiva. Nella riunione del 14 dicembre 1925, su invito della Giunta, il Consiglio comunale stabil\u00ec, anche se con qualche opposizione, di posizionarla al Parco Sempione, sul rilievo chiamato \"monte Tordo\" (in contrapposizione al \"monte Merlo\" dei giardini pubblici).\nLe varie parti vennero trasportate e montate tra il 26 e il 27 febbraio 1927; non ci fu alcuna inaugurazione ufficiale.\nNello stesso anno Luca Beltrami, uno dei principali sostenitori della realizzazione del monumento, pubblic\u00f2 un piccolo libro con le vicende della statua di Napoleone III tra il 1881 e il 1926.\nDescrizione.\nIl monumento \u00e8 costituito da una statua equestre colossale posta su un basamento, a sua volta posto su un ampio sottobasamento quadrangolare.\nLa statua.\nLa statua rappresenta l'imperatore Napoleone III a cavallo, in uniforme militare, all'ingresso in Milano l'8 giugno 1859.\nPosa simile \u00e8 raffigurata anche in un affresco all'interno della torre monumentale di San Martino della Battaglia.\nIl gruppo \u00e8 alto 5,23 metri (alla sommit\u00e0 del berretto) e lungo 5,37 metri (dalla testa alla coda del cavallo). Per la sua realizzazione furono utilizzate circa 8 tonnellate di bronzo composto al 78,25% da rame, al 18% da zinco e al 3,75% da stagno.\nLa fusione fu realizzata in 3 parti con la tecnica a cera persa dalla fonderia dei fratelli Pietro e Leopoldo Galli di Firenze sul modello di Barzaghi.\nIl basamento.\nIl basamento \u00e8 in sienite della Balma; \u00e8 alto 3,89 metri, largo 6,67 metri e lungo 8,94 metri. Sul fronte \u00e8 posta una lastra in bronzo con la dedica \u00ab\u00bb, mentre quella posteriore contiene un estratto del proclama dell'imperatore ai milanesi dopo la battaglia di Magenta.\nAi lati del basamento sono posti due bassorilievi in bronzo, opera di Antonio Bezzola, ognuno di altezza di 1,14 metri e larghezza di 2,82 metri. Il bassorilievo a destra ricorda la battaglia di Magenta coll'assalto degli Zuavi e dei cacciatori di Vincennes; l'artiglieria austriaca appostata allo sbocco della strada di l\u00e0 dalla stacconata della stazione \u00e8 coperta dal fumo; il generale Espinasse \u00e8 colpito durante l'assalto. Il bassorilievo per il lato sinistro raffigura l'ingresso di Vittorio Emanuele e di Napoleone III in Milano da Porta Sempione con acclamazione da parte dei milanesi. In contrasto con la statua, in quest'ultimo bassorilievo \u00e8 Vittorio Emanuele II a protendere il berretto per salutare la folla.\nIl basamento comprende alla base tre gradini in sienite della Balma, ognuno alto 28 centimetri.\nIl sottobasamento.\nIl sottobasamento \u00e8 alto 1,80 metri, largo 11,93 metri e lungo 14 metri. Fu realizzato in sienite della Balma e granito rosso di Baveno.\nSui quattro lati sono poste le 110 lastre in bronzo con i nomi dei caduti delle truppe francesi (31 lastre su ognuno dei lati lunghi e 24 su ognuno dei lati corti); ogni lastra ha forma rettangolare ed \u00e8 alta 73 centimenti e larga 37 centimetri. I cognomi mostrano la variet\u00e0 di origine dei combattenti nelle truppe francesi, compresi alcuni italiani e alcuni magrebini.\nAlle estremit\u00e0 di ogni lato sono inserite corone in bronzo (otto in totale). Ogni corona ha altezza complessiva di 73 centimetri e larghezza di 63 centimetri; nella targa al centro \u00e8 riportato il cognome di un generale o di un colonnello caduto durante la campagna militare del 1859.\nIn totale sul monumento sono ricordati 2548 nominativi.\nEventi e restauro.\nIl 1\u00ba maggio 1927 in prossimit\u00e0 del monumento ci fu un attentato, senza vittime e senza danni; ne fu ritenuto responsabile Giobbe Giopp, condannato a 5 anni di confino da scontare a Ponza.\nNel gennaio 1932 fu sottratta la corona in bronzo dedicata al colonnello Denis de Senneville; fu ripristinata nel 1938 per volont\u00e0 del console francese, dopo alcune difficolt\u00e0 nell'identificare il nome del colonnello.\nTra il maggio 2014 e il gennaio 2015 venne realizzato un restauro del monumento con rimozione di prodotti di corrosione del bronzo; venne sistemato anche un difetto di fusione presente su una zampa del cavallo. Fu inoltre ripulito il basamento in granito."}
{"id": "5833918", "revid": "1442080", "url": "https://it.wikipedia.org/wiki?curid=5833918", "title": "Chiesa della Beata Vergine del Paradiso (Clusone)", "text": "La chiesa della Beata Vergine del Paradiso, o come originariamente chiamata Santa Maria del Paradiso detta informalmente chiesa del Paradiso, \u00e8 situata nel comune di Clusone, in val Seriana provincia di Bergamo sulla piazza omonima. L'austera facciata, rivolta a ovest, \u00e8 realizzata in sasso locale, l'abate Antonio Uccelli, filosofo e studioso, sostenne che queste pietre provenissero da alcuni fortini rifugio un tempo dei guelfi e ghibellini, la pavimentazione del sagrato che la precede \u00e8 in cubetti di porfido, e delimitata da bassi pilastri in granito.\nStoria.\nCostruzione.\nLa necessit\u00e0 di avere in Clusone locali dediti al ricovero e all'accoglienza di pellegrini che erano numerosi a causa di pestilenze e altre carestie port\u00f2 nel 1486 a donare da parte della comunit\u00e0, territori ed edifici ai padri Benedetto, Mariano e Francesco, tutti e tre nativi di Clusone, frati dell'Ordine dei Servi di Maria in localit\u00e0 detta Can\u00e8pa, e a concedere come luogo di culto la chiesa di Sant'Alessandro posta a sud dell'ospizio, come riportato nei verbali della visita pastorale dell'arcivescovo di Milano, san Carlo Borromeo dell'autunno del 1575 che indicava questa chiesa come antica.\nL'antica chiesa di Sant'Alessandro, venne distrutta nel 1836, mentre la bacheca con l'affresco del santo nel 1909.\nPer le liturgie i frati costruirono una piccola cappella con l'effige della Piet\u00e0 sullo sfondo della croce affiancata da san Filippo Benizi e san Pellegrino Laziosi. La cappelletta, come pure il convento, venne denominato \"Santa Maria del Paradiso\".\nIl 23 settembre 1495, data non documentata, si narra che l'immagine venne sfregiata con una spada da un soldato, e dallo sfregio uscirono gocce di sangue, questo porter\u00e0 a un aumento della devozione all'immagine stessa, tanto da dover costruire un pi\u00f9 ampio edificio. Il secondo archetto a sinistra della facciata della chiesa, riporta la data del 1565.\nAlla fine del XV secolo risulta presente sul luogo anche il ramo femminile delle terziarie mantellate.\nLa storia della chiesa segue quella del convento adiacente, dei padri serviti che lasciarono il territorio nel 1659 e quello della clarisse nel 1810. Il convento divenne una ginnasio comunale nel 1808 sotto la direzione di don Antonio Riccardi e nel 1886 venne intitolato al cardinale Angelo Mai, che chiuder\u00e0 nel 1924.\nRestauri.\nDopo l'abbandono del convento, da parte dei frati e della suore, la chiesa, onde evitarne l'incuria, venne nominata sussidiaria della parrocchiale di Santa Maria Assunta.\nDal 1734 al 1902 la chiesa venne sottoposta a restauri che non ebbero un esito positivo; la copertura a capriate venne sostituita con una volta a unica navata, conservando gli archi acuti presenti nel presbiterio.\nNel 1882, grazie ad un ricco lascito di Ignazio Trussardi, si intraprese un grande restauro, ma questo oltre a causare gravi lutti e infortuni ad operai addetti al restauro, risulter\u00e0 anche non in armonia con le linee originali dell'edificio; inoltre negli anni successivi nuove fenditure si presenteranno sui muri perimetrali dove erano state rimosse le chiavi preesistenti, tanto da obbligare nel 1885 la chiusura della chiesa per motivi di sicurezza.\nNel XX secolo vennero riprese le opere di restauro che riportarono la chiesa alla sua iniziale struttura, vennero rinnovate le decorazioni, nel 1962 venne effettuata la nuova pavimentazione, fino al 1993 anno di posa dei due nuovi portali in bronzo dello scultore Claudio Nanni.\nDescrizione.\nL'ingresso, posizionato a livello superiore rispetto all'interno della chiesa, si presenta con una scalinata di sette gradini semicircolari. L'interno a una sola navata suddivisa da lesene e archi a sesto acuti in quattro campate ha ai lati cappelle. Il rosone posto sulla facciata e altri posti ai lati danno luminosit\u00e0 all'interno che si presenta fitto di decorazioni di carattere geometrico. Sulle lesene vi sono dipinti i dottori della chiesa.\nAltare della Visitazione e presbiterio.\nL'altare posto al centro del presbiterio venne realizzato nel 1900 su disegno dell'architetto Virginio Muzio recuperando il paliotto preesistente di Grazioso Fantoni in legno intagliato, con al centro la scena della visitazione. La parte superiore in ceramica viene sovrastata da sei tavole dipinte ad olio da Giovanni Trussardi Volpi raffiguranti la Vergine tra i profeti. La parete di destra \u00e8 invece occupata dal bancale dove sono state posizionate nove edicole con relative tarsie opera di Alessandro Gritti datate 1941 cos\u00ec come l'ambone..\nLe tele di Antonio Cifrondi arredano le pareti laterali del presbiterio. Quelle dei santi Pietro e Paolo dal 1975, recuperate da un'antica chiesa in disfacimento, ritirate da un privato clusonese che ne ha poi fatto dono alla chiesa. Nel 1983 vennero poste altre due tele raffiguranti l'allegoria con i simboli della passione. Nella parete a sinistra dell'altare, posta nel 1991 la grande tela dell'Ultima Cena, mentre nell'apside, \u00e8 appesa la sesta tela raffigurante san Francesco Saverio.\nNella parete a sinistra del presbiterio, si trovano collocate le tele di Domenico Carpinoni: la \"Maddalena\", opera firmata dall'autore, la \"Nativit\u00e0 di Maria santissima\" e la \"pala di san Lucio\" proveniente dalla chiesa omonima, dipinto votivo come riporta l'iscrizione.\nAltare dell'Addolorata.\nL'altare \u00e8 collocato all'interno di una cappella chiusa in da cancellata, ed \u00e8 opera dei Fantoni di Rovetta realizzato nel 1730. L'ancona superiore all'altare racchiude l'affresco immurato dell'Addolorata ed \u00e8 coronato da un drappeggio ligneo arricchito dei motivi floreali realizzati con carta a mano e dipinta trattenuto e disteso da angeli, a protezione completa dell'affresco medesimo. Di Andrea Fantoni sono le tre statue lignee che raffigurano le Virt\u00f9 teologali, fede, speranza e carit\u00e0 L'affresco \u00e8 di fattura precedente la chiesa stessa, probabilmente realizzato nel 1488, l'anno della venuta a Clusone dei frati serviti, anzi si ritiene fosse stato proprio un frate ad eseguire l'affresco stesso. La Madonna seduta sull'orlo del sepolcro ha alle sue spalle la croce che riporta tutta la simbologia della passione.\nAltare del Crocifisso.\nSull'altare realizzato in stucchi marmorizzati, eretto nel 1575, vi \u00e8 collocato il Crocifisso del XV secolo con accanto le statue dell'Addolorata e di San Giovanni di scuola tardofantoniana, mentre gli angeli posti sui timpani e al vertice dell'ancona sono in gesso di Giuseppe Siccardi, della fine del XIX secolo.\nVi si trovano appese le quattordici tele della Via Crucis, che fino al 1980 erano state considerate opera del Carpinoni, ma da uno studio risultano di autore ignoto.\nAltare di Santa Lucia.\nL'altare, ne riporta la data di realizzazione in numeri romani, 1648, con lo stemma della famiglia Viti-Bonicelli che l'aveva commissionato, mentre il materiale, e semplicit\u00e0 della linea delle opere lignee lo farebbero classificare tra quelle eseguite da Grazioso Fantoni.. Nell'ancona \u00e8 ospitato il dipinto di Marco Richiedei con la raffigurazione del \"martirio di Santa Lucia\", con la datazione precedente all'altare stesso, essendo l'autore morto nel 1627, e con la particolarit\u00e0 che il dipinto \u00e8 l'unico suo presente nella bergamasca.\nAltare di San Giuseppe.\nL'altare fu realizzato tra la fine del Seicento e l'inizio del Settecento, ma non se ne conosce l'autore. Il dipinto di Bartolomeo Litterini \u00e8 racchiuso nell'ancona in stile gotico alpino, con due cariatidi laterali. Il tabernacolo \u00e8 di fattura precedente con il dipinto di \"Cristo prigioniero d'amore\", opera di Domenico Carpinoni, che faceva parte di un altare precedente La tela \"Transito di San Giuseppe\" fu realizzata nel 1707 dal Litterini in quanto amico di Andrea Fantoni, ricca la documentazione che testimonia l'importante rapporto tra questi artisti\nAltare della Concezione.\nL'altare, opera della bottega dei Rossi, risale al XVIII secolo edificato per desiderio delle suore clarisse presenti nel convento attiguo la chiesa, e sostituisce uno precedente dedicato a san Rocco. Sulla cima dell'ancona, in legno intagliato, con due cariatidi laterali, porta il simbolo delle \"'braccia incrociate\", quale richiamo alle chiese francescane.\nAffresco della peste.\nDi Giovan Battista Brighenti \u00e8 l'affresco raffigurante la peste del 1630, mentre la tela ad olio \u00e8 del figlio Antonio. L'affresco dalla forma triangolare \u00e8 stato tolto dalla chiesa dei \"Morti Nuovi\" e posizionato nel 1963 in previsione di altri lavori mai eseguiti. L'affresco narra la sepoltura del frate cappuccino padre Giacomo Albrici, e vi \u00e8 raffigurata Clusone cos\u00ec come doveva essere nel XVII secolo, il lazzaretto per gli appestati, presente sul territorio, e un corteo funebre\nPortali.\nI due portali in bronzo, posti a sostituzione di quelli precedenti in legno gravemente deteriorati, sono opera di Claudio Nani, e datati 1993. La porta d'ingresso principale, rivolta ad ovest, \u00e8 intitolata \"La Vergine Maria nel mistero di Cristo\", e suddivisa in sette pannelli riproducenti la vita di Maria. Nella parte centrale del portale si trova la raffigurazione dell'Annunciazione in un'originale mandorla che d\u00e0 luce all'interno della chiesa. La porta laterale \u00e8 una raffigurazione della storia della chiesa stessa."}
{"id": "5833934", "revid": "124123", "url": "https://it.wikipedia.org/wiki?curid=5833934", "title": "Matt Paradis", "text": "Carriera professionistica.\nDenver Broncos.\nParadis fu scelto dai Denver Broncos nel corso del sesto giro (207\u00ba assoluto) del Draft 2014. Dopo avere passato la sua stagione rookie nella squadra di allenamento, divenne il centro titolare nell'annata successiva, disputando come titolare tutte le 16 partite della stagione regolare e tre di playoff, incluso il Super Bowl 50 dove conquist\u00f2 il suo primo titolo nella vittoria per 24-10 sui Carolina Panthers.\nCarolina Panthers.\nNel 2019 Paradis firm\u00f2 con i Carolina Panthers."}
{"id": "5833935", "revid": "461603", "url": "https://it.wikipedia.org/wiki?curid=5833935", "title": "Liaoning Whowin Football Club", "text": ""}
{"id": "5833939", "revid": "461603", "url": "https://it.wikipedia.org/wiki?curid=5833939", "title": "Liaoning Football Club 1980", "text": ""}
{"id": "5833940", "revid": "461603", "url": "https://it.wikipedia.org/wiki?curid=5833940", "title": "Liaoning Football Club 1989", "text": ""}
{"id": "5833941", "revid": "123587503", "url": "https://it.wikipedia.org/wiki?curid=5833941", "title": "Black Velvet (singolo)", "text": "Black Velvet \u00e8 un singolo della cantante canadese Alannah Myles, pubblicato il 26 luglio 1989 come secondo estratto dal primo album in studio \"Alannah Myles\".\nIl brano \u00e8 il pi\u00f9 conosciuto della cantante e nel 1990 le fece vincere il Grammy Award for Best Female Rock Vocal Performance (per la migliore esecuzione rock vocale femminile) e l'MTV Video Music Award al miglior artista esordiente."}
{"id": "5833949", "revid": "990583", "url": "https://it.wikipedia.org/wiki?curid=5833949", "title": "Alexander Gorsky", "text": ""}
{"id": "5833970", "revid": "298229", "url": "https://it.wikipedia.org/wiki?curid=5833970", "title": "Migliori prestazioni mondiali under 18 di atletica leggera", "text": "Le migliori prestazioni mondiali under 18 di atletica leggera (talvolta chiamati anche \"record mondiali under 18 di atletica leggera\") rappresentano le migliori prestazioni di atletica leggera stabilite a livello mondiale dagli atleti appartenenti alla categoria under 18 e ratificate ufficialmente dalla World Athletics.\nMaschili.\n\"Statistiche aggiornate al 27 giugno 2021.\"\nFemminili.\n\"Statistiche aggiornate al 14 agosto 2021.\"\nMisti.\n\"Statistiche aggiornate al 2 febbraio 2021.\""}
{"id": "5833972", "revid": "298229", "url": "https://it.wikipedia.org/wiki?curid=5833972", "title": "Record mondiali under 18 di atletica leggera", "text": ""}
{"id": "5833975", "revid": "298229", "url": "https://it.wikipedia.org/wiki?curid=5833975", "title": "Record mondiali allievi di atletica leggera", "text": ""}
{"id": "5833990", "revid": "1924342", "url": "https://it.wikipedia.org/wiki?curid=5833990", "title": "9 to 5 (Dolly Parton)", "text": "9 to 5 \u00e8 un singolo della cantante statunitense Dolly Parton, pubblicato nel 1980.\nIl brano \u00e8 presente nel film \"Dalle 9 alle 5... orario continuato\" (\"Nine to Five\") e nell'album \"9 to 5 and Odd Jobs\". In seguito \u00e8 citato nell'episodio \"Santuario\", il 12\u00ba della seconda stagione della serie tv di fantascienza \"The Orville\".\nLa canzone ha ottenuto la candidatura all'Oscar alla migliore canzone (1981) e quattro candidature ai Grammy Awards 1982 con due vittorie (\"miglior canzone country\" e \"miglior interpretazione country vocale femminile\")."}
{"id": "5833997", "revid": "470852", "url": "https://it.wikipedia.org/wiki?curid=5833997", "title": "Cofidis, Solutions Cr\u00e9dits", "text": ""}
{"id": "5834001", "revid": "1776051", "url": "https://it.wikipedia.org/wiki?curid=5834001", "title": "Giacomo de' Rossi (vescovo)", "text": "Biografia.\nFiglio di Bertrando, conte di San Secondo ed Eleonora Rossi e fratello di Pietro Maria, studi\u00f2 sin da giovane lettere, filosofia e sacre scritture. Nel 1387 ebbe l'incarico da Gian Galeazzo Visconti di leggere ragione canonica nell'universit\u00e0 di Pavia, quindi venne nominato sempre da Visconti suo consigliere.\nDopo la conquista di Verona e la cacciata dei Della Scala, Gian Galeazzo fece rimuovere il vescovo di Verona Pietro della Scala assegnandolo alla diocesi di Lodi facendo insediare al suo posto Giacomo il 21 aprile 1388. In seguito Giacomo partecip\u00f2 all'incoronazione di Gian Galeazzo a duca di Milano (1395), ottenendo dal Visconti conferma dei propri possedimenti e feudi nel parmense (all'epoca cogestiti con il fratello Pietro) in cambio del versamento delle decime al ducato di Milano da parte della diocesi di Verona. La propriet\u00e0 dei feudi del parmense fu confermata nel 1400 da papa Bonifacio IX\nGiacomo resse la diocesi di Verona per quasi vent'anni sino a quando nel 1405 Verona cadde nelle mani della Repubblica di Venezia. Essendo Giacomo compromesso con i milanesi, i veneziani chiesero al papa Innocenzo VII di rimuoverlo e assegnarlo a nuova sede episcopale. Il papa accondiscese alle loro richieste e nel 1406 Giacomo venne nominato vescovo di Luni.\nTuttavia il Rossi non risiedette nella nuova diocesi perch\u00e9 impegnato insieme al fratello Pietro nella difesa dei suoi possedimenti parmensi dalle mire espansionistiche di Ottobuono Terzi che nel frattempo aveva definito i due fratelli come nemici pubblici del comune di Parma.\nIn quel periodo Giacomo visse soprattutto presso la corte di Milano, fissando nel castello di Felino la sua residenza nel parmense mentre Pietro Maria scelse come residenza San Secondo dove di l\u00ec a pochi anni avrebbe iniziato la costruzione della Rocca dei Rossi.\nQuando Ottobuono fu ucciso nell'agguato di Rubiera nel 1409, il suo teschio fu inviato a Giacomo che una volta che lo ebbe ricevuto, inorridito dalla cosa, ordin\u00f2 preghiere e messe in suffragio del suo acerrimo nemico.\nSecondo altre fonti invece furono proprio i due fratelli a chiederne la testa per esporla sulla torre del castello di Felino come segno di vendetta per colui il quale aveva cercato di sterminare i Rossi.\nEletto nel 1410 governatore della Marca di Ancona, partecip\u00f2 al concilio di Costanza dove parteggi\u00f2 per l'antipapa Giovanni XXIII venendo dal medesimo nominato Arcivescovo di Napoli il 6 marzo 1415, carirca che tenne sino alla morte.\nMor\u00ec a San Secondo Parmense il 30 marzo 1418, lasciando al fratello minore Pietro la gestione dei feudi di famiglia"}
{"id": "5834005", "revid": "1444345", "url": "https://it.wikipedia.org/wiki?curid=5834005", "title": "Black Velvet", "text": ""}
{"id": "5834027", "revid": "123528400", "url": "https://it.wikipedia.org/wiki?curid=5834027", "title": "Ain't No Mountain High Enough", "text": "Ain't No Mountain High Enough \u00e8 un brano musicale scritto da Nickolas Ashford e Valerie Simpson nel 1966 per l'etichetta Tamla Motown.\nLa canzone \u00e8 stata portata al successo come singolo nel 1967, interpretata da Marvin Gaye e Tammi Terrell. La versione dei due artisti \u00e8 inclusa nell'album \"United\".\nNel 1970 \u00e8 stata reinterpretata e pubblicata come singolo, ancora con successo, dalla cantante Diana Ross. La sua cover \u00e8 presente nel suo primo album in studio \"Diana Ross\".\nAltri artisti hanno realizzato cover del brano: tra questi Jimmy Barnes, Play, Human Nature, Dionne Bromfield e Neri per Caso (nell'album \"Donne\" del 2010). Amy Winehouse ha riutilizzato la sezione ritmica del brano per \"Tears Dry on Their Own\", il quarto singolo estratto dall'album \"Back to Black\".\n\u00c8 stato inserito nella colonna sonora dei film Sister Act 2 - Pi\u00f9 svitata che mai nei titoli di coda, in Nemiche amiche come tema principale e ne i Guardiani della Galassia nella scena finale. Il brano cantato da Diana Ross \u00e8 presente anche nella colonna sonora di Chicken Little - Amici per le penne (il primo film di animazione della Disney interamente girato al computer)."}
{"id": "5834029", "revid": "380453", "url": "https://it.wikipedia.org/wiki?curid=5834029", "title": "John Perrin", "text": "Biografia.\n\u00c8 il fratello maggiore della pallavolista Alicia Perrin.\nCarriera.\nClub.\nJohn Perrin muove i primi passi nel mondo della pallavolo durante la Secondary School fra le fila dell', prima del passaggio alla , dove rimane dal 2008 al 2011.\nA partire dalla stagione 2011-12 approda in Europa, ingaggiato dai turchi dell': in quattro anni conquista per due volte lo scudetto. Nell'annata 2015-16 passa al nella Serie A1 italiana, mentre in quella successiva gioca in Polska Liga Siatk\u00f3wki coi polacchi dell'.\nNel campionato 2017-18 si trasferisce nella Chinese Volleyball Super League, difendendo i colori del , mentre in quello seguente \u00e8 ingaggiato dai russi del , con cui si aggiudica la Challenge Cup; approda quindi nella Superliga S\u00e9rie A brasiliana, dove viene contrattato dal per l'annata 2019-20: col club di Belo Horizonte si aggiudica il Campionato Mineiro, la Coppa del Brasile e il campionato sudamericano per club.\nFa ritorno nella massima divisione russa nella stagione 2020-21, ingaggiato dall'.\nNazionale.\nDopo aver fatto parte della nazionale Under-21 vincitrice della medaglia d'argento al campionato nordamericano 2008, premiato inoltre come miglior muro del torneo, dal 2010 riceve le prime convocazioni nella nazionale maggiore, partecipando un anno dopo alla Coppa panamericana e al campionato nordamericano: in entrambi i casi conquista la medaglia di bronzo.\nCon la nazionale continua a collezionare medaglie in ambito continentale: ottiene l'argento al campionato nordamericano 2013, l'oro alla NORCECA Champions Cup 2015 e al 2015, torneo nel quale viene premiato come miglior schiacciatore, e due bronzi nel 2017 e 2019, oltre ai quali vince ancora una medaglia di bronzo alla World League 2017."}
{"id": "5834034", "revid": "125125925", "url": "https://it.wikipedia.org/wiki?curid=5834034", "title": "Camillo Marcolini-Ferretti", "text": "Biografia.\nNel 1752 giunse come paggio alla corte sassone in Dresda, poich\u00e9 il principe elettore Federico Cristiano di Sassonia aveva conosciuto personalmente suo padre a Roma. Molto probabilmente si era procurato da s\u00e9 il titolo italiano di conte. Gli riusc\u00ec di conquistarsi l'amicizia e la fiducia del giovane principe e futuro principe elettore Federico Augusto I di Sassonia (figlio di Federico Cristiano). Gi\u00e0 nel 1767 egli venne nominato signore di camera e due anni dopo precettore. Nel 1772 divenne Consigliere segreto.\nNel 1778 ottenne il titolo di un ciambellano, che nel 1799 scambi\u00f2 con quello di Gran stalliere. Dieci anni dopo (1809) divenne ministro nel gabinetto reale della Sassonia. In questa funzione accompagn\u00f2 il re nella sua fuga dopo la battaglia di Lipsia del 1813. Mor\u00ec in esilio a Praga, ove aveva accompagnato il re di Sassonia, nel 1814.\nCariche.\nOltre alla sua rapida carriera politica, nel 1780 divenne direttore delle Arti e dell'Accademia.\nDal 1774 al 1814 fu direttore della manifattura delle porcellane di Meissen. Per sua iniziativa dal 1775 al 1814 il marchio della Manifattura aggiunse alle due spade incrociate una stella e il marchio prese il nome di \"Marchio di Marcolini\". Il periodo della sua direzione fu anche un periodo di grande fioritura delle porcellane di Meissen.\nMarcolini accumul\u00f2 tra i suoi possedimenti, fra i quali il castello di Oberlichtenau, anche aree di giardini e campagna. Il luogo pi\u00f9 noto \u00e8 il Castello dei fagiani a Moritzburg. Anche i vicini laghetti furono da lui gestiti. A Moritzburg, a distanza a vista del castello di Moritzburg, si trovava la residenza di campagna di Marcolini. Nel 1774 acquist\u00f2 il Palazzo Br\u00fchl, che da lui prese il nome di Palazzo Br\u00fchl-Marcolini.\nA Dresda Marcolini acquist\u00f2 dal 1785 al 1787 appezzamenti di terreno presso la \"Bautzner Stra\u00dfe\", sul cosiddetto \"Neuen Anbau\". Qui egli volle realizzare un modello di amministrazione agricola all'inglese creando il \"laboratorio Marcolini\" come suo centro scientifico. Su questo terreno vennero messi a coltura oltre a frutta, prodotti dei campi, luppolo e in via sperimentale anche limoni e gelsi. Nel 1790 egli fece erigere per la moglie una casa per la caccia. Questa fu l'origine del \"Dresdner Waldschl\u00f6sschen\" e comprendeva anche un parco all'inglese. Inoltre, nel 1789, egli si preoccup\u00f2 di prendere in affitto lo zoo di Annaburg e nel 1792 vi install\u00f2 un allevamento di cavalli.\nMatrimonio.\nMarcolini nel giugno 1773 spos\u00f2 la baronessa inglese Maria Anna O'Kelly, forse una discendente illegittima di Giacomo II d'Inghilterra."}
{"id": "5834040", "revid": "88740", "url": "https://it.wikipedia.org/wiki?curid=5834040", "title": "Massacro di Wichita", "text": "Il massacro di Wichita, conosciuto anche con il nome Wichita Horror, fu una serie di rapine, aggressioni, stupri e omicidi compiuti dal 7 al 14 dicembre 2000 dai fratelli Reginald e Jonathan Carr contro diverse persone nella citt\u00e0 di Wichita, in Kansas. In poco pi\u00f9 di una settimana, i Carr uccisero cinque persone e un cane nel corso di rapine e aggressioni, rapinarono un uomo e ferirono gravemente una donna. I crimini sconvolsero gli abitanti di Wichita che acquistarono rapidamente nuove armi, lucchetti e sistemi di sicurezza per la casa, causando un boom del mercato nella citt\u00e0. I fratelli furono processati e condannati per diversi crimini, inclusi rapimento, rapina, stupro, quattro capi d'accusa per omicidio aggravato e uno per omicidio di primo grado e furono condannati a morte nell'ottobre 2002.\nIl caso ha continuato a ricevere attenzione perch\u00e9 le sentenze sono state soggette a continue modifiche riguardo alla condanna a morte. Nel 2004, la Corte suprema del Kansas capovolse la legge della pena di morte dello stato, ma il ministro della Giustizia del Kansas fece appello alla Corte suprema degli Stati Uniti. Sosteneva infatti la costituzionalit\u00e0 della legge sulla pena di morte del Kansas; questo significava che i Carr e altri condannati avrebbero dovuto essere giustiziati ugualmente. Gli avvocati della difesa continuarono con gli appelli.\nIl 25 luglio 2014, la Corte suprema del Kansas ribalt\u00f2 la condanna a morte contro i Carr a causa di un errore di procedura del giudice nel processo: un processo penale separato avrebbe dovuto svolgersi per ognuno dei fratelli. Prima che ci\u00f2 accadesse, il procuratore generale del Kansas fece appello alla Corte suprema degli Stati Uniti, che accett\u00f2 di sentire il caso nel marzo 2015. Nel gennaio 2016, la Corte ribalt\u00f2 la decisione della Corte suprema del Kansas ripristinando di nuovo le sentenze di condanna a morte.\nStoria.\nI fratelli Carr, Reginald (22 anni) e Jonathan (20 anni) avevano gi\u00e0 una lunga serie di precedenti penali alle spalle quando l'8 dicembre 2000, iniziarono una lunga sequenza di crimini efferati, dopo essere arrivati a Wichita, commettendo una prima rapina a mano armata contro Andrew Schreiber, un ventitreenne assistente allenatore di baseball; l'11 dicembre, tre giorni dopo, spararono e uccisero una donna di 55 anni violoncellista e bibliotecaria, Ann Walenta, mentre cercava di sfuggire ai due con la sua macchina; la donna mor\u00ec tre giorni dopo la sparatoria. Il 14 dicembre i Carr entrarono in una casa e sottoposero cinque giovani a rapina, abusi sessuali e omicidio. I fratelli fecero irruzione in una casa scelta quasi casualmente dove Brad Heyka, Heather Muller, Aaron Sander, Jason Befort e la sua ragazza, una giovane identificata come \"Holly G.,\" tutti sui vent'anni, stavano trascorrendo la notte. Lavoravano tutti: Befort era insegnante in un liceo; Heyka, direttore finanziario in una societ\u00e0 di servizi finanziari della zona; Muller, insegnante in una scuola; e Sander, ex analista finanziario che stava studiando per diventare prete; Holly \u00e8 un'insegnante.\nI Carr inizialmente setacciarono la casa alla ricerca di oggetti di valore. Holly scopr\u00ec l'intenzione di Befort di sposarla quando i Carr scoprirono l'anello di matrimonio che aveva nascosto in un contenitore di popcorn. Dopo le ricerche, i Carr costrinsero gli ostaggi a spogliarsi, li legarono e stuprarono ripetutamente le due donne e costrinsero gli uomini ad avere rapporti sessuali con le donne e queste ultime tra loro. Portarono quindi in macchina le vittime agli sportelli automatici di una banca per svuotare i loro conti in banca, prima di condurli in un complesso sportivo innevato alla periferia della citt\u00e0. Gli spararono quindi un colpo alla testa in uno stile da esecuzione. Passarono quindi con il camion di Belfort sui corpi e se ne andarono, dando le vittime per morte. Holly G. invece sopravvisse allo sparo perch\u00e9 la sua molletta di plastica devi\u00f2 il proiettile. Dopo che gli aggressori se ne andarono, cammin\u00f2 nuda per quasi due chilometri per cercare primo soccorso e rifugio in una casa. Prima di ottenere cure mediche, raccont\u00f2 dell'incidente e diede la descrizione dei Carr alla coppia che la aiut\u00f2, ancora prima che la polizia arrivasse.\nI Carr ritornarono poi alla casa degli amici per prendere ulteriori oggetti di valore, e l\u00ec uccisero a colpi di mazza da golf Nikki, il cane di Holly, che fu imbavagliato. Il giorno successivo la polizia li cattur\u00f2. Reginald fu identificato sia da Schreiber che da Walenta. Il procuratore distrettuale disse che, basandosi sulle prove del caso, il movente dei Carr era la rapina.\nProcesso.\nCon l'aiuto della testimonianza di Holly al processo, i Carr furono condannati per quasi tutti i 113 capi d'accusa contro di loro, inclusi rapimenti, rapina, stupro, omicidio di primo grado. Reginald Carr fu condannato per 50 capi d'accusa e Jonathan Carr per 43. Furono entrambi condannati a morte cos\u00ec come all'ergastolo, con decenni da scontare prima di essere idonei a richiedere la libert\u00e0 condizionata . I condannati fecero appello.\nDecisioni delle Corti Supreme sulla pena di morte.\nC'\u00e8 stata continua attenzione sul caso dei fratelli Carr a causa delle numerose decisioni sulla legge della pena di morte in Kansas. Nel 2004 la Corte suprema del Kansas cambi\u00f2 la legge sulla pena di morte nello stato, ma il ministro della Giustizia del Kansas fece appello alla Corte suprema degli Stati Uniti, che sostenne la costituzionalit\u00e0 di tale legge condannando nuovamente a morte i Carr.\nIl 25 luglio 2014, la Corte suprema del Kansas annunci\u00f2 che aveva ribaltato nuovamente la condanna a morte per i Carr nell'appello. La Corte spieg\u00f2 i motivi della decisione col fatto che il giudice del primo grado non aveva sottoposto i due imputati a procedimenti penali separati. La Corte all'unanimit\u00e0 aveva rigettato tre condanne capitali su quattro. Conferm\u00f2 tuttavia le altre condanne. La corte decret\u00f2 che i fratelli avevano diritto a due processi separati, perch\u00e9 la \u201cdistinzione di colpevolezza morale di due imputati\u201d pu\u00f2 indurre la giuria a \u201cmostrare piet\u00e0 per uno e rifiutarsi di mostrarla per l'altro.\u201d Anche se le condanne a morte non furono confermate, i Carr erano comunque condannati a scontare almeno \"70 o 80 anni in prigione\" prima di poter richiedere la libert\u00e0 condizionata.\nIl ministro della Giustizia del Kansas fece appello alla Corte suprema degli Stati Uniti che nel marzo 2015 acconsent\u00ec a esaminare il caso dei Carr, insieme a un altro caso con condanna a morte dl Kansas. Nel gennaio 2016 la Corte suprema degli Stati Uniti d'America ripristin\u00f2 la pena di morte, decidendo 8-1 che i procedimenti combinati non violavano la Costituzione.\nControversie.\nLe vittime erano bianche mentre i Carr afro-americani, ma il Procuratore Generale dichiar\u00f2 che non c'erano prove di un crimine compiuto per motivi razziali. Basandosi sulle rapine, il procuratore Generale della Contea di Sedgwick, Nola Foulston, decise di trattare i crimini come crimini d'odio. I presentatori David Horowitz, Michelle Malkin e Thomas Sowell dissero che i reati erano stati sminuiti dichiararono che i media non trattarono molto il caso per essere politicamente corretti. Sowell dichiar\u00f2 che i media avevano un doppio modo di trattare i crimini tra razze, tendendo a enfatizzare i \"crimini violenti dei bianchi contro i neri\" ma a minimizzare \"i crimini di uguale gravit\u00e0 dei neri contro i bianchi\".\nAnni dopo il giornale \"The Wichita Eagle\" comment\u00f2 che le uccisioni di quattro giovani neri uccisi da un altro giovane nero otto giorni prima del \"Massacro di Wichita\" nel 2000 ricevettero meno copertura giornalistica degli omicidi perpetrati dai fratelli Carr. Era stato il peggior caso criminale della citt\u00e0 in 27 anni, quando Cornelius Oliver, 19 anni, uccise la sua ragazza Raeshawnda Wheaton, 18 anni, nella sua casa, cos\u00ec come la sua compagna Dessa Ford e gli amici Jermaine Levy e Quincy Williams, che stavano visitando la ragazza. Oliver spar\u00f2 agli uomini dietro la testa mentre sedevano sul divano. La coppia era nota per avere una relazione \"instabile e violenta.\" La polizia arrest\u00f2 Oliver lo stesso giorno, aveva ancora sangue sulle scarpe.\nAlcuni membri della comunit\u00e0 nera si chiesero perch\u00e9 l'omicidio di quattro giovani neri furono superati nel clamore mediatico dall'attenzione data agli omicidi di quattro giovani bianchi Un parente della Wheaton chiese, \"Come pu\u00f2 uno essere peggiore di un altro, se il risultato [omicidi multipli] \u00e8 lo stesso?\" Ma la morte della Wheaton e dei suoi amici erano caratterizzate dall'avere la vittima un rapporto personale con Oliver, cosa che non c'era nel caso dei Carr che scelsero le loro vittime casualmente. Inoltre, i Carr commisero altre aggressioni e abusi sulle vittime. Oliver fu condannato per i 4 omicidi ed \u00e8 stato condannato all'ergastolo, senza possibilit\u00e0 di libert\u00e0 condizionata prima del 2140."}
{"id": "5834043", "revid": "123496557", "url": "https://it.wikipedia.org/wiki?curid=5834043", "title": "Amanda (Boston)", "text": "Amanda \u00e8 un singolo del gruppo musicale rock statunitense Boston, pubblicato il 26 settembre 1986. La canzone, scritta e prodotta da Tom Scholz, fa parte dell'album \"Third Stage\"."}
{"id": "5834052", "revid": "1124962", "url": "https://it.wikipedia.org/wiki?curid=5834052", "title": "Ooh Aah\u2026 Just a Little Bit", "text": ""}
{"id": "5834064", "revid": "109705259", "url": "https://it.wikipedia.org/wiki?curid=5834064", "title": "L'amour est bleu", "text": "L'amour est bleu; L'amore \u00e8 blu, in Italia; \u00e8 un brano musicale composto da Andr\u00e9 Popp e con testo scritto da Pierre Cour.\nLa canzone \u00e8 stata interpretata dalla cantante greca Vicky L\u00e9andros all'Eurovision Song Contest 1967, dove ha rappresentato il Lussemburgo classificandosi al quarto posto.\nNel 1968 il brano \u00e8 stato pubblicato come singolo in versione strumentale con il titolo Love Is Blue (L'Amour Est Bleu) dal musicista francese Paul Mauriat. Questa versione rappresenta il primo singolo di un artista francese a raggiungere la prima posizione nella classifica Billboard Hot 100."}
{"id": "5834073", "revid": "767487", "url": "https://it.wikipedia.org/wiki?curid=5834073", "title": "Zo\u00eb Straub", "text": " Ha rappresentato l'Austria all'Eurovision Song Contest 2016 con la canzone \"Loin d'ici\".\nBiografia.\nZo\u00eb Straub \u00e8 nata a Vienna da genitori musicisti.\nAll'et\u00e0 di sei anni ha preso parte al progetto musicale dei genitori Papermoon, nella canzone \"Doop Doop (Baby Remix)\" . Nel 2007, Straub ha partecipato al talent show austriaco \"Kiddy Contest\", dove ha interpretato la cover di \"Engel ohne Fl\u00fcgel\", originariamente cantata da Nicole. Ha frequentato il liceo francese di Vienna.\nNel 2015 Zo\u00eb Straub ha recitato nella serie televisiva Vorstadtweiber trasmessa dalla ORF. Nello stesso anno ha preso parte alle selezioni nazionali per l'Eurovision Song Contest 2015, dove si \u00e8 classificata al terzo posto con la canzone \"Quel filou\", da lei stessa composta insieme a suo padre Christof. Si \u00e8 poi esibita nella Rathausplatz di Vienna, nei giorni in cui la citt\u00e0 ha ospitato l'Eurovision Song Contest 2015. In ottobre ha pubblicato il suo primo album \"Debut\".\nNel febbraio 2016 ha vinto la finale delle selezioni nazionali per l'Eurovision Song Contest 2016 di Stoccolma con la canzone \"Loin d'ici\".\nPartecipando nella prima semifinale e piazzandosi settima, Zoe ha qualificato l'Austria per la finale del concorso, dove poi ha raggiunto il tredicesimo posto.\nIl suo singolo \"C'est la vie\" del 2018 ha riscosso molto successo anche fuori dall\u2019Austria, venendo trasmesso per numerose occasioni su radio francesi ed italiane e quindi consacrando Z\u00f6e come cantante internazionale."}
{"id": "5834079", "revid": "247222", "url": "https://it.wikipedia.org/wiki?curid=5834079", "title": "Societ\u00e0 Anonima Fabbriche Fiammiferi ed Affini", "text": ""}
{"id": "5834087", "revid": "767487", "url": "https://it.wikipedia.org/wiki?curid=5834087", "title": "Diana Ross (album 1970)", "text": "Diana Ross \u00e8 il primo album in studio da solista della cantante statunitense Diana Ross, pubblicato dalla Motown nel 1970.\nTracce.\nSide A\nSide B"}
{"id": "5834091", "revid": "729019", "url": "https://it.wikipedia.org/wiki?curid=5834091", "title": "Linea 1 (metropolitana di Bilbao)", "text": "La linea 1 della metropolitana di Bilbao collega la stazione di Etxebarri con quella di Plentzia. Le stazioni funzionanti, a febbraio 2016, sono 28.\nLa linea 1 \u00e8 indicata con il colore arancione.\nStoria.\nApertura della linea.\nL'11 novembre 1995 il Lehendakari Jos\u00e9 Antonio Ardanza inaugur\u00f2 le prime 23 stazioni della linea, comprese tra le stazioni di Casco Viejo e Plentzia\nPrima estensione.\nIl 24 giugno 1996 entr\u00f2 in funzione la stazione di Gobela, situata tra le stazioni gi\u00e0 esistenti di Areeta e Neguri, nel comune di Getxo.\nSeconda estensione.\nIl 5 luglio 1997 venne aperto il tratto comprendente le stazioni di Santutxu, Basarrate e Bolueta.\nEstensioni successive.\nL'8 gennaio 2005 il Lehendakari Juan Jos\u00e9 Ibarretxe inaugur\u00f2 la stazione di Etxebarri, mentre il 28 febbraio 2011 il Lehendakari Patxi L\u00f3pez inaugur\u00f2 la stazione di Ariz, nel comune di Basauri. Successivamente, con l'entrata in funzione della stazione di Basauri, il tratto Ariz-Basauri \u00e8 passato alla linea 2.\nProgetti futuri.\nNel 2016 \u00e8 prevista l'apertura della stazione di Ibarbengoa-Getxo, tra le gi\u00e0 esistenti stazioni di Berango e Bidezabal.\nStazioni.\nNell'elenco che segue, a fianco di ogni stazione, sono indicate le interconnessioni possibili."}
{"id": "5834093", "revid": "812213", "url": "https://it.wikipedia.org/wiki?curid=5834093", "title": "Stazione di Campofelice di Roccella", "text": ""}
{"id": "5834094", "revid": "731511", "url": "https://it.wikipedia.org/wiki?curid=5834094", "title": "Justin Verlander", "text": "Carriera.\nDetroit Tigers.\nVerlander fu scelto dai Detroit Tigers durante il draft MLB del 2004 come seconda scelta assoluta. Le prime partite della sua carriera professionista le gioc\u00f2 nelle minor league, prima con i Lakeland Flying Tigers e poi con i Erie SeaWolves. Debutt\u00f2 nella MLB il 4 luglio del 2005, al Jacobs Field di Cleveland contro i Cleveland Indians, lanciando per 5 inning e concedendo 4 punti agli avversari. Fin\u00ec l'anno giocando solamente due partite, perdendole entrambe.\nNel 2006, Verlander disput\u00f2 la sua prima stagione completa diventando il primo lanciatore rookie della storia a raggiungere 10 partite vinte prima della fine di giugno, concludendo l'annata con il premio di rookie dell'anno dell'American League. Con i Tigers quell'anno disput\u00f2 le World Series 2006, perse 4 partite a 1 contro i St. Louis Cardinals.\nIl 12 giugno 2007, Verlander lanci\u00f2 il primo no-hitter della carriera e della storia del Comerica Park contro i Milwaukee Brewers eliminando 12 battitori tramite strikeout. In quella stagione fu convocato per il suo primo All-Star Game.\nAlla fine della stagione 2009, Verlander rinnov\u00f2 il contratto con i Detroit Tigers per ulteriori 5 stagioni e un valore di 80 milioni di dollari complessivi.\nIl 22 aprile 2011, durante una partita contro i Chicago White Sox, Verlander lanci\u00f2 lo stikeout numero 1000 della sua carriera, diventando il quindicesimo lanciatore nella storia dei Tigers a raggiungere questo traguardo. Il 7 maggio 2011 lanci\u00f2 il secondo no-hitter della carriera contro i Toronto Blue Jays. A fine stagione, Verlander vinse la Tripla corona dell'American League, guidando la lega in vittorie (24), strikeout (250, sesto massimo della storia della franchigia) e media PGL (2.40). Il lanciatore dei Los Angeles Dodgers Clayton Kershaw si era aggiudicato la Tripla corona della National League pochi giorni prima, divenendo cos\u00ec la prima stagione dal 1924 in cui essa fu vinta dai lanciatori di entrambe le leghe. Verlander guid\u00f2 inoltre la AL in inning lanciati (251) e percentuale di vittorie (82,8), guidando la Major League con 0.92 di WHIP. Nel corso della stagione, non lanci\u00f2 mai meno di sei inning. Sempre nel 2011 ebbe la miglior media di strikeout per 9 inning giocatori della storia del club (8,3).\nVerlander concluse la stagione vincendo sia il Cy Young Award che il premio di MVP dell'American League. Fu il primo lanciatore a vincere il premio di miglior giocatore della AL da Dennis Eckersley nel 1992, il primo lanciatore partente da Roger Clemens nel 1986 e il terzo partente della storia dei Tigers dopo Denny McLain (1968) e Hal Newhouser (1944 e 1945). Il Cy Young Award lo vinse con votazione unanime, mentre il titolo di MVP con un margine pi\u00f9 ristretto, 280 punti contro i 242 di Jacoby Ellsbury dei Boston Red Sox. Divenne cos\u00ec il secondo lanciatore della storia, dopo Don Newcombe, a vincere il premio di rookie dell'anno, il Cy Young e il titolo di MVP in carriera.\nNel 2012 Verlander si \u00e8 qualificato nuovamente per le World Series con i Tigers, perse 4-0 contro i San Francisco Giants. A livello statistico fu un altro anno positivo, giungendo secondo nella graduatoria del Cy Young Award vinto da David Price dei Tampa Bay Rays per soli 4 punti. Al termine dell'annata firm\u00f2 un nuovo rinnovo di contratto per ulteriori 7 anni per un valore di 180 milioni di dollari, diventando l'allora lanciatore pi\u00f9 pagato nella storia della Major League.\nDurante la stagione 2014, Verlander mise a referto le sue prime due battute valide.\nAll'inizio della stagione 2015, Verlander fu inserito per la prima volta nella sua carriera nella lista degli infortunati per via di uno stiramento rimediato al tricipite del braccio destro, venendo costretto a saltare i primi mesi del campionato. Dopo aver giocato qualche partita con la seconda squadra per recuperare pienamente la forma, fece il debutto stagionale il 13 giugno contro i Cleveland Indians. Il 26 agosto giunse ad un passo dal terzo no-hitter della carriera ma un doppio di Chris Iannetta al nono inning spense le sue speranze. Concluse l'anno giocando 20 partite come partente, con 5 vittorie e 8 sconfitte. \nIl 18 maggio 2016 durante una partita contro i Minnesota Twins, Verlander lanci\u00f2 lo strikeout numero 2.000 della sua carriera eliminando il battitore Eddie Rosario e diventando il secondo lanciatore nella storia dei Detroit Tigers a raggiungere questo traguardo, dietro al solo Mickey Lolich. A fine anno si classific\u00f2 secondo nel Cy Young Award dietro a Rick Porcello di Boston malgrado Verlander avesse ricevuto il maggior numero di voti per il primo posto, 14 voti contro gli 8 di Porcello, ma quest'ultimo ricevette il maggior numero di voti per il secondo posto aggiudicandosi il premio.\nHouston Astros.\nIl 31 agosto 2017, Verlander fu scambiato con gli Houston Astros per Franklin P\u00e9rez, Jake Rogers e Daz Cameron. Con la nuova squadra vinse tutte le cinque rimanenti gare della stagione regolare che inizi\u00f2 come partente, in cui tenne una media PGL di 1.06. Nei playoff vinse due partite contro i Boston Red Sox nelle Division Series dopo di che, in gara 2 delle American League Championship Series, disput\u00f2 una gara completa contro gli Yankees nella vittoria per 2-1 in cui fece registrare 13 strikeout. In gara 6, con gli Astros a rischio eliminazione, lanci\u00f2 sette inning senza subire punti, guadagnando la vittoria. Houston vinse poi gara 7, qualificandosi per le World Series 2017 e Verlander fu premiato come miglior giocatore delle ALCS in cui ebbe una media PGL di 0.56 e 21 strikeout in 16 inning lanciati.\nVerlander ricevette un \"no-decision\" in gara 2 delle World Series contro i Los Angeles Dodgers, in quella che fu la terza apparizione in finale, concedendo solamente 2 valide in 6 inning, entrambi per\u00f2 dei fuoricampo. La prima sconfitta come membro degli Astros la sub\u00ec in gara 6. La squadra riusc\u00ec comunque a conquistare gara 7 e Verlander vinse il primo titolo della carriera. Concluse cos\u00ec quei playoff con un record di 4-1 in sei presenze, con una media PGL di 2.21 e 38 strikeout in 36 riprese e 2/3.\nNel 2018 Verlander fu convocato per il primo All-Star Game dal 2013 e si classific\u00f2 secondo nelle votazioni del Cy Young Award dietro a Blake Snell. Nel corso della stagione tagli\u00f2 i traguardi delle 200 vittorie e dei 2.500 strikeout in carriera.\nIl 1\u00ba settembre 2019, in una gara esterna contro i Toronto Blue Jays, Verlander lanci\u00f2 il terzo no-hitter della carriera. In quella partita concesse una sola base su ball nel primo inning. Solo altri cinque giocatori hanno lanciato almeno tre no-hitter in carriera.\nNel 2020 prese parte a una sola partita il 24 luglio. Il giorno successivo venne inserito nella lista degli infortunati per dolori all'avanbraccio e successivamente il 19 settembre, annunci\u00f2 di doversi sottoporre alla Tommy John surgery, a cui si sottopose il 30 settembre. Per riabilitarsi dall'operazione, salt\u00f2 l'intera stagione il resto della stagione 2020 e l'intera stagione 2021.\nVita privata.\nVerlander ha un fratello minore di nome Ben che appartiene all'organizzazione dei Detroit Tigers e gioca nelle minor league come esterno. I due hanno completato qualche partita di spring training (ritiro precampionato) assieme durante la sua militanza nel club.\nNel 2011 Verlander si \u00e8 fidanzato con l'attrice e modella Kate Upton e nel 2014 la coppia, insieme ad altre celebrit\u00e0, ha subito un furto di fotografie private diventato famoso in tutto il mondo. Il 4 novembre 2017, due giorni dopo la vittoria delle World Series con gli Astros, i due si sono sposati in una chiesa medievale in Toscana, nei pressi di Montalcino."}
{"id": "5834096", "revid": "92723", "url": "https://it.wikipedia.org/wiki?curid=5834096", "title": "Kanan Jarrus", "text": "Kanan Jarrus, il cui nome di nascita \u00e8 Caleb Dume, \u00e8 un personaggio immaginario dell'universo fantascientifico di \"Guerre stellari\", apparso nella serie televisiva \"Star Wars Rebels\". Era un Padawan Jedi sotto la tutela della Maestra Jedi Depa Billaba che riusc\u00ec a scampare all'Ordine 66. \u00c8 anche il maestro di Ezra Bridger.\nApparizioni.\nTelevisione.\n\"Rebels\".\nAll'et\u00e0 di ventotto anni, Kanan divenne il leader dell'equipaggio della nave spaziale \"Spettro\" assieme alla Twi'lek Hera Syndulla (proprietaria della nave), la Mandaloriana Sabine Wren, il Lasat Garazeb Orellios e il droide astromeccanico di Hera, C1-10P (o \"Chopper\"). Il gruppo, stabilitosi sul pianeta Lothal, compiva furti di casse e rappresaglie contro le pattuglie imperiali di Capital City (capitale di Lothal) per sopravvivere e per effettuare effettivamente una ribellione contro il crudele regime imperiale. La vita di Kanan cambia improvvisamente quando incontra per caso il giovane Ezra Bridger, un ladruncolo quattordicenne del luogo, il quale risultava essere incredibilmente sensibile alla Forza. Inizialmente il quintetto era deciso ad abbandonarlo ma, dopo averlo preso a bordo, ci si affezionano, arrivando a salvarlo dallo spietato agente imperiale Kallus. Successivamente, quando il gruppo si rec\u00f2 su Kessel per salvare un gruppo di prigionieri Wookiee catturati dall'Impero, Kallus ordin\u00f2 agli Stormtrooper di attaccare Kanan, rivelatosi apertamente uno Jedi, e il suo gruppo; l'agente segu\u00ec Ezra ed un piccolo Wookiee che erano fuggiti ma i due vennero salvati da Jarrus che, deflettendo un colpo di blaster, scaravent\u00f2 Kallus gi\u00f9 dalla passerella, mentre i tre fuggivano. Ritornati su Lothal, Kanan decise di prendere Ezra come apprendista e di addestrarlo nelle vie della Forza. Dopo alcune difficolt\u00e0 iniziali, Ezra riesce a prenderci la mano fino a che Kanan, sentita la notizia che la Maestra Jedi Luminara Unduli era viva e intrappolata nella \"Guglia\" su Stygeon Prime, non decise di affidarlo a lei vista la sua grande esperienza. Giunti sul pianeta, Luminara si rivela essere solo un ologramma (la Jedi era morta infatti molto tempo addietro) per attirare Kanan in una trappola tesa dal malvagio Grande Inquisitore. I due combatterono ma Kanan riusc\u00ec a salvarsi, fuggendo con lo \"Spettro\".\nDurante i festeggiamenti per il quindicesimo anniversario di Ezra e della nascita dell'Impero, Kallus investig\u00f2 per cercare su Lothal il Rodiano Tseebo, che era stato usato dall'Impero come spia ed era a conoscenza di importanti informazioni. Il Rodiano, per\u00f2, era stato gi\u00e0 prelevato dai Ribelli dello \"Spettro\" e Kallus cerc\u00f2 personalmente di fermarli, inseguendoli a bordo di un trasporto truppe imperiale. L'agente si confront\u00f2 con Kanan, ma lo Jedi riusc\u00ec a salvarsi, portando con s\u00e9 il Rodiano. Il gruppo fugg\u00ec fino ad un avamposto abbandonato della Repubblica, dove Kanan e il Grande Inquisitore si confrontarono; quando sembr\u00f2 che lo Jedi stesse per avere la peggio, Ezra lo salv\u00f2 evocando un gigantesco Fyrnock che attacc\u00f2 l'Inquisitore, permettendo a Kanan e a Ezra di fuggire. Kanan ed Ezra raggiunsero poi un antico Tempio Jedi dove il giovane apprendista ricever\u00e0 il cristallo Kaiburr per realizzare la sua spada laser.\nPer fermare Kanan, allora, venne mandato il Grand Moff Wilhuff Tarkin che riusc\u00ec a metterlo alle strette grazie al Grande Inquisitore e Kallus, i quali riuscirono a catturarlo e torturarlo per cercare di estorcergli informazioni. Kanan venne tenuto prigioniero sullo Star Destroyer \"Sovereign\" in orbita su Mustafar quando Ezra, Hera, Sabine, Zeb e Chopper andarono a salvarlo, utilizzando un Carrier d'assalto imperiale e un caccia TIE rubati. Ezra salv\u00f2 Kanan ma i due si ritrovarono costretti a confrontarsi con il Grande Inquisitore, il quale fer\u00ec Ezra ma venne in seguito sconfitto da Kanan. L'Inquisitore a quel punto, anzich\u00e9 venire sconfitto, scelse di morire facendosi precipitare dalla passerella nell'esplosione del reattore. Il gruppo fu poi salvato da una flotta dell'Alleanza Ribelle del senatore Bail Organa, entrando dunque di fatto a far parte della Ribellione contro l'Impero.\nKanan ed Ezra ebbero anche un confronto con il temibile Signore dei Sith Dart Fener, mandato appositamente su Lothal dopo la dipartita del defunto Grande Inquisitore: Kanan riusc\u00ec a tenergli testa ma venne ferito ad una spalla, mentre Ezra venne quasi ucciso dal Sith. I due riuscirono per\u00f2 a respingerlo e a fuggire via.\nSi rec\u00f2 su Seelos per incontrare i cloni Rex, Wolffe e Gregor, un tempo soldati dell'esercito della Repubblica, i quali vivevano da nomadi su un AT-TE modificato nelle lande desolate di Seelos. Quando l'agente Kallus si rec\u00f2 sul pianeta insieme a tre camminatori AT-AT per attaccare i ribelli nonostante il vantaggio numerico, venne respinto e costretto alla fuga grazie all'intervento provvidenziale di Kanan, Ezra e Zeb. Quando Dart Fener mand\u00f2 due nuovi Inquisitori per contrastare i Ribelli, Quinto Fratello e Settima Sorella, Kanan li affront\u00f2 sul pianeta Takobo ma venne da loro sconfitto. Venne solo salvato dall'intervento di Ahsoka Tano che riusc\u00ec a sconfiggerli, permettendo a Kanan ed Ezra di fuggire e di salvare due neonati sensibili alla Forza (un Ithoriano e un umano) dalle grinfie dei malvagi Inquisitori. S'incontr\u00f2 con la Principessa Leila su Lothal, ottenendo delle navi per flotta ribelle. Decisivo fu poi il suo intervento su Concord Dawn dove convinse il leader dei \"Protettori di Concord Dawn\" Fenn Rau (con cui Kanan aveva gi\u00e0 combattuto durante le Guerre dei Cloni durante la terza battaglia di Mygeeto) ad unirsi alla Ribellione. Affronta insieme a Kanan i due Inquisitori su Oosalon e successivamente si reca ancora una volta al tempio Jedi su Lothal per cercare di mettersi in contatto con il maestro Yoda tramite la Forza: entrato nel tempio con Ezra e Ahsoka, Kanan ha una visione in cui duella con una delle Guardie che proteggevano il Tempio Jedi durante la Vecchia Repubblica e viene da questa sconfitto, salvo poi scoprire che \u00e8 in realt\u00e0 il Grande Inquisitore il quale, anzich\u00e9 ucciderlo, lo nomina cavaliere e lo salva, insieme alle altre Guardie, da Quinto Fratello e Settima Sorella.\nKanan, Ezra e Ahsoka partono con Chopper e il \"Fantasma\" alla volta di Malachor, il misterioso pianeta che Yoda ha detto ad Ezra di cercare al tempio Jedi di Lothal. I tre atterrano e si ritrovano davanti degli strani monoliti con delle scritte antiche incise sopra; mentre Ahsoka prova a leggerle Ezra tocca inavvertitamente uno di quei monoliti, il quale crea una voragine nel terreno dove i tre precipitano. Una volta caduti i tre vedono una grande struttura piramidale dalla sommit\u00e0 rossa e Ahsoka riconosce essa come un Tempio Sith; mentre camminano vedono diverse figure umane/aliene di pietra: Kanan spiega che tanti anni prima su quel pianeta era avvenuta un'importante battaglia tra gli Jedi e i Sith, senza per\u00f2 sapere chi di questi abbia trionfato. Improvvisamente, per\u00f2, una delle statue si anima e attacca Kanan: \u00e8 un misterioso Inquisitore mascherato, Ottavo Fratello. Durante la lotta Ezra precipita in un'altra voragine, mentre Kanan e Ahsoka inseguono Ottavo Fratello, mentre Chopper riesce a prendere il controllo del suo prototipo avanzato di caccia TIE, sparandogli addosso e disarmandolo, permettendo ad Kanan e Ahsoka di catturarlo. Kanan, Ahsoka e Ottavo Fratello giungono dinanzi alla porta del Tempio ma vengono attaccati da Quinto Fratello e Settima Sorella, i quali liberano il loro compagno catturato. In quel momento sopraggiungono Ezra e Darth Maul, un Sith ex-apprendista dell'Imperatore, i quali si aggregano a Kanan e Ahsoka e riescono a scacciare i tre Inquisitori Sith. I quattro raggiungono la sommit\u00e0 del Tempio ma vengono attaccati dagli Inquisitori: qui, mentre Kanan e Ahsoka combattono contro Quinto Fratello, Maul uccide a sangue freddo Settima Sorella dopo aver inutilmente ordinato a Ezra di farlo al suo posto. Successivamente Maul ordina a Ezra di raggiungere la sommit\u00e0 del Tempio e corre in soccorso di Kanan e Ahsoka, uccidendo a sangue freddo Quinto Fratello mentre Ottavo Fratello, nel disperato tentativo di fuggire, muore cadendo nel baratro sottostante. In quel momento, per\u00f2, Maul acceca Kanan e dichiara a gran voce che Ezra \u00e8 il suo nuovo apprendista e che in realt\u00e0 il Tempio \u00e8 una gigantesca stazione da battaglia creata da lui stesso per distruggere i suoi nemici. Mentre Ahsoka corre da Ezra, Kanan, utilizzando una maschera per coprirsi il volto, affronta Maul e riesce a sconfiggerlo facendolo precipitare nel baratro. Successivamente raggiunge Ezra e lo aiuta a fuggire insieme dal Tempio sul punto di esplodere, lasciando Ahsoka ad affrontare Dart Fener.\nTempo dopo, rimasto cieco, Kanan \u00e8 costretto ad indossare in maniera permanente una visiera per gli occhi, imparando tuttavia grazie a Bendu il segreto per poter utilizzare la vista attraverso la Forza. Successivamente, per cercare di salvare Hera e compagni, Kanan decide di sacrificarsi morendo nell'esplosione di un enorme serbatoio di carburante operata dall'Impero.\nNel 0 BBY Hera diede alla luce Jacen Syndulla, figlio di lei e di Kanan.\n\"L'ascesa di Skywalker\".\nLa voce di Kanan \u00e8 udibile mentre Rey chiede aiuto a tutti gli jedi del passato per affrontare Palpatine.\nFumetti.\n\"Kanan\".\nCaleb veniva da Coruscant, pianeta capitale della Vecchia Repubblica, dove nacque nel 33 BBY, un anno prima dell'Invasione di Naboo. Venne addestrato inizialmente dal maestro Yoda, come tutti gli iniziati Jedi, per poi passare sotto la tutela della Maestra Jedi Chalactana Depa Billaba. La maestra gli insegn\u00f2 tutto ci\u00f2 che sapeva e i due compirono diverse missioni insieme, durante il conflitto noto come le Guerre dei Cloni tra la Repubblica e la Confederazione dei Sistemi Indipendenti.\nQuando i due vennero mandati su Kaller per contrastare gli eserciti di droidi dei Separatisti, il Supremo Cancelliere Palpatine eman\u00f2 l'Ordine 66 a tutte le unit\u00e0 di cloni presenti nella galassia. Depa e Caleb si stavano riposando insieme ai cloni quando il comandante Grey ricevette l'ordine di uccidere i due Jedi: Billaba si accorse del pericolo e ordin\u00f2 al suo Padawan di fuggire, venendo uccisa dal fuoco incrociato dei cloni. Dume fugg\u00ec nelle foreste di Kaller finch\u00e9 non trov\u00f2 un Kalleriano di nome Kasmir che lo aiut\u00f2 a fuggire dal pianeta. In quegli anni, mentre l'Impero stringeva la sua morsa sulla galassia, Caleb cambi\u00f2 nome e divent\u00f2 Kanan Jarrus, affiancando Kasmir in numerose missioni tra i bassifondi di vari pianeti. Tenne la sua spada laser dalla lama blu nascosta, in modo da non attirare le attenzioni dell'Impero, brandendo invece un blaster come arma primaria."}
{"id": "5834097", "revid": "1700659", "url": "https://it.wikipedia.org/wiki?curid=5834097", "title": "Tampa Bay Buccaneers 2016", "text": "La stagione dei Tampa Bay Buccaneers \u00e8 stata la 41\u00aa della franchigia nella National Football League e la prima sotto la direzione del nuovo capo-allenatore Dirk Koetter. \nDopo la vittoria nella gara di apertura, Tampa Bay perse tutte le altre gare del mese di settembre. Il running back titolare Doug Martin si infortun\u00f2 al tendine del ginocchio per due mesi, costringendo la squadra running back alla ricerca di sostituti. In seguito anche le sue riserve Charles Sims e Antone Smith, finirono in lista infortunati, assieme ai wide receiver Vincent Jackson e Cecil Shorts. Una vittoria nel Monday Night Football contro Carolina vide Tampa Bay iniziare una striscia in cui vinse sette delle successive nove gare. Tra le settimane 10 e 14, i Buccaneers ebbero per la prima volta una serie di cinque gare vinte consecutivamente dalla loro stagione da titolo del 2002.\nSconfitte agli ultimi istanti contro Dallas Cowboys e New Orleans Saints furono decisive per le speranze di playoff del club; prima dell'ultima gara della stagione regolare, la squadra era ancora matematicamente in corsa per una wild card, ma malgrado l'avere battuto i Panthers, manc\u00f2 la \"post-season\" per la nona stagione consecutiva, la quarta striscia negativa attiva pi\u00f9 lunga nella NFL assieme ai Jacksonville Jaguars. Tuttavia, questa per i Buccaneers fu la prima stagione con pi\u00f9 vittorie che sconfitte dal 2010.\nCalendario.\nNote: Gli avversari della propria division sono in grassetto."}
{"id": "5834127", "revid": "461603", "url": "https://it.wikipedia.org/wiki?curid=5834127", "title": "Yanbian Funde Football Club", "text": ""}
{"id": "5834131", "revid": "767487", "url": "https://it.wikipedia.org/wiki?curid=5834131", "title": "Genius (film 2016)", "text": "Genius \u00e8 un film del 2016 diretto da Michael Grandage, al suo debutto come regista cinematografo dopo aver lavorato per anni come regista teatrale.\nTrama.\nNew York, 1929. Maxwell Perkins, editor di successo della Scribner\u2019s Son, nonch\u00e9 gi\u00e0 scopritore di autori quali Francis Scott Fitzgerald ed Ernest Hemingway, vive in un cottage appena fuori citt\u00e0 con la moglie e le cinque figlie. Un giorno, nel suo ufficio, si trova a leggere le bozze di \"O Lost\", romanzo di Thomas Wolfe. Colpito dal contenuto, decide di pubblicarlo e, cos\u00ec, inizia una collaborazione con l\u2019autore. Il romanzo viene pubblicato e riscuote un enorme successo: quindicimila copie in un solo mese. I rapporti tra Max e Thomas si intensificano sempre di pi\u00f9, mentre la relazione di Thomas con Aline Bernstein, una donna sposata e di vent\u2019anni pi\u00f9 grande di lui, \u00e8 messa a dura prova dopo la pubblicazione del romanzo di Wolfe. Max riesce a far pubblicare anche un secondo romanzo di Wolfe, \"Il tempo e il fiume\", dopo un estenuante lavoro di revisione durato anni. Il secondo romanzo ha anch\u2019esso successo; nel frattempo, Thomas si trova a Parigi dove segue a distanza gli avvenimenti, grazie alle notizie ricevute dall\u2019amico Max.\nTornato a New York, Wolfe si mette subito al lavoro, scrivendo un nuovo libro. Il carattere turbolento di Thomas, lo porta a litigare in maniera piuttosto accesa con Max, e, tra i due, i rapporti si incrinano, tanto che Wolfe pensa gi\u00e0 di rivolgersi ad un altro editor. Aline lascia definitivamente Thomas, perch\u00e9 troppo preso da s\u00e9 stesso e incapace di curarsi degli altri. Quando ormai Max si \u00e8 rassegnato all\u2019assenza di Thomas, arriva una telefonata dalla madre di Wolfe: a Thomas \u00e8 stata riscontrata la tubercolosi cerebrale. Nonostante l\u2019operazione sub\u00ecta, Thomas non accenna a migliorare: morir\u00e0 poco dopo, non senza per\u00f2 aver scritto e lasciato una lettera all\u2019amico Max, ribadendo il suo immenso affetto per lui.\nProduzione.\nTra gli interpreti principali figurano Colin Firth, Jude Law, Nicole Kidman, Dominic West e Guy Pearce. Le riprese sono iniziate il 19 ottobre 2014 a Manchester e sono terminate il 12 dicembre dello stesso anno.\nDistribuzione.\nIl 16 febbraio 2016 il film \u00e8 stato presentato in concorso, in competizione per l'Orso d'oro, alla 66\u00aa edizione del Festival di Berlino; successivamente \u00e8 stato distribuito nelle sale cinematografiche statunitensi dal 29 luglio 2016 ed in Italia arrivato dal 10 novembre seguente."}
{"id": "5834135", "revid": "767487", "url": "https://it.wikipedia.org/wiki?curid=5834135", "title": "Cyrano e D'Artagnan", "text": "Cyrano e D'Artagnan (\"Cyrano et d'Artagnan\") \u00e8 un film del 1964 diretto da Abel Gance."}
{"id": "5834141", "revid": "767487", "url": "https://it.wikipedia.org/wiki?curid=5834141", "title": "I figli dei moschettieri", "text": "I figli dei moschettieri (\"At Sword's Point\") \u00e8 un film del 1952 diretto da Lewis Allen in Technicolor.\nTrama.\nD'Artagnan Junior, Aramis Junior, Porthos Junior e la figlia di Athos seguono le orme dei padri e combattono per la regina di Francia.\nProduzione.\nLe riprese del film, prodotto dalla RKO Radio Pictures con il titolo di lavorazione \"Sons of the Musketeers\", durarono da met\u00e0 dicembre 1949 a inizio febbraio 1950.\nDistribuzione.\nIl copyright del film, richiesto dalla RKO Radio Pictures, Inc., fu registrato il 8 febbraio 1952 con il numero LP1590."}
{"id": "5834143", "revid": "731511", "url": "https://it.wikipedia.org/wiki?curid=5834143", "title": "Dustin Pedroia", "text": "Carriera.\nPedroia fu selezionato come 65\u00aa scelta assoluta, nel secondo turno del draft 2004 dai Boston Red Sox, ricevendo un bonus di iscrizione di 575,000 dollari.\nDebutt\u00f2 nella MLB il 22 agosto 2006, all'Angel Stadium di Anaheim contro i Los Angeles Angels of Anaheim. Nella stagione 2007 divenne il seconda base stabile della squadra rimpiazzando il Mark Loretta, passato agli Houston Astros. Nella stessa stagione vinse il premio di rookie dell'anno dell'American League e il suo primo campionato in carriera con i Boston Red Sox, vincitori della World Series 2007.\nNella stagione 2008 Pedroia gioc\u00f2 un'annata di alto livello venendo premiato come MVP dell'American League, oltre al Guanto d'oro e Silver Slugger Award. Fu il primo seconda base nella storia della franchigia a vincere l'ultimo premio. Terminata la stagione regolare divenne il terzo giocatore nella storia di MLB a essere nominato rookie dell'anno ed MVP in stagioni consecutive dopo Cal Ripken Jr. e Ryan Howard. Inoltre fu convocato per la prima volta per all'All-Star Game. Il 3 dicembre 2008 Pedroia firm\u00f2 un contratto dalla durata di sei anni e per un valore di 40,5 milioni di dollari, con un'opzione aggiuntiva per il 2015 di 11 milioni di dollari.\nNel 2009 Pedroia fu selezionato come titolare per il suo secondo All-Star Game. Tuttavia, dovette rinunciare all'evento per rimanere con la moglie incinta, a causa di complicazioni della gravidanza.\nIl 25 giugno 2010, Pedroia sub\u00ec la frattura di un osso del piede. Per il terzo anno consecutivo fu convocato per l'All-Star Game, non partecipandovi tuttavia a causa di tale infortunio e venendo sostituito dall'ex compagno di squadra alla Arizona State University Ian Kinsler. Torn\u00f2 a giocare il 17 agosto contro i Los Angeles Angels, solo per essere inserito nuovamente nella lista degli infortunati dopo sole 2 partite giocate. Pedroia concluse la stagione 2010 avendo giocato 75 partite.\nIl 23 luglio 2013, Pedroia accett\u00f2 l'offerta dei Red Sox di estensione del contratto di 8 anni per un valore di 110 milioni di dollari. Ristabilitosi dalla frattura del dito anulare della mano sinistra avvenuta l'anno precedente gioc\u00f2 pi\u00f9 di 150 partite durante la stagione regolare 2013, per un totale di 160 partite inclusi i playoff. I Red Sox vinsero la loro division, e continuarono a vincere conquistando infine la World Series, le seconde in carriera per Pedroia.\nNel novembre del 2013, Pedroia sub\u00ec un intervento chirurgico per riparare un legamento strappato, un infortunio che sub\u00ec durante una scivolata sulla prima base nel giorno di apertura.\nDurante la stagione 2017 Pedroia ebbe problemi al ginocchio sinistro che lo costrinsero il 25 ottobre di quell'anno ad'operarsi. Inizi\u00f2 la stagione 2018 nella lista degli infortunati. Il 26 maggio torn\u00f2 in campo per la serie di partite contro i Braves, ma dopo tre partite fu nuovamente inserito tra gli infortunati per l'infiammazione del ginocchio sinistro. Il 7 settembre i Red Sox annunciarono che Pedroia non sarebbe stato in grado di prendere parte a ulteriori partite nel corso della stagione 2018, terminandola difatti.\nSalt\u00f2 la stagione 2020 a causa del ginocchio sinistro infortunato. Il 1\u00ba febbraio 2021, Pedroia annunci\u00f2 il suo ritiro dal baseball agonistico.\nNazionale.\nCon la Nazionale di baseball degli Stati Uniti d'America ha disputato i Giochi panamericani 2003 e il World Baseball Classic 2009."}
{"id": "5834150", "revid": "1305772", "url": "https://it.wikipedia.org/wiki?curid=5834150", "title": "Ashford &amp; Simpson", "text": "Nickolas Ashford (4 maggio 1941\u00a0\u2013 22 agosto 2011) originario della Carolina del Sud, e Valerie Simpson (26 agosto 1946), nata a New York, si sono incontrati nel 1964 e sono stati anche marito e moglie. Ashford \u00e8 deceduto nel 2011 all'et\u00e0 di 70 anni.\nNickolas Ashford e Valerie Simpson erano produttori di canzoni. Hanno iniziato a scrivere e registrare insieme nel 1964 e due anni dopo hanno scritto la loro prima canzone di successo, \"Let's Go Get Stoned\", registrata da Ray Charles. Hanno poi assunto posizioni di staff alla Motown, dove hanno scritto e prodotto successi per Marvin Gaye e Diana Ross. Durante il loro soggiorno alla Motown, Valerie pubblic\u00f2 un paio di album da solista che fallirono, spingendo lei e Ashford a lasciare nel 1973. Da quel momento in poi, il duo si concentr\u00f2 sulla realizzazione dei propri dischi, anche se scrissero il successo di Chaka Khan \"I'm Every Woman\" prima di ottenere finalmente il riconoscimento come artisti a pieno titolo. Hanno avuto due figlie: Nicole Ashford e Asia Ashford. \nAshford &amp; Simpson sono stati un duo di cantautori, produttori discografici, compositori e parolieri statunitensi.\nCarriera.\nHanno scritto brani come \"Ain't No Mountain High Enough\", \"You're All I Need to Get By\" e \"Ain't Nothing like the Real Thing\", interpretati in duo da Marvin Gaye e Tammi Terrell.\nDel duo \u00e8 anche la canzone \"Reach Out and Touch (Somebody's Hand)\", cantata da Diana Ross e presente nel suo album d'esordio del 1970. Sono autori di altri brani di successo come \"I'm Every Woman\", interpretata da Chaka Khan e poi da Whitney Houston, e \"Is It Still Good to You?\", cantata da Teddy Pendergrass.\nNel periodo tra il 1971 e il 1972, Valerie Simpson ha pubblicato due album e alcuni singoli da solista.\nI brani pi\u00f9 conosciuti di Ashford &amp; Simpson interpretati dagli stessi autori sono probabilmente \"Solid\" (1984) e \"Found a Cure\" (1979).\nNel 2002 il duo \u00e8 stato inserito nella Songwriters Hall of Fame."}
{"id": "5834156", "revid": "92723", "url": "https://it.wikipedia.org/wiki?curid=5834156", "title": "John Ruthven, III conte di Gowrie", "text": "La luce.\nJohn Ruthven nacque attorno al 1577 da William Ruthven, I conte di Gowrie e Dorothea Stewart. Suo padre venne giustiziato nel 1584 per aver complottato contro la corona dopo essere stato perdonato per il Ruthven Raid (avvenuto nel 1582), una cospirazione volta a limitare l'influenza dei cattolici e che era iniziato con il rapimento di Giacomo VI di Scozia. Solo in seguito il titolo era stato restituito al figlio maggiore James che era poi morto nel 1586 lasciando a succedergli il fratello ancora bambino.\nInsieme alle propriet\u00e0 John eredit\u00f2 una tradizione famigliare fatta di intrighi e complotti, suo padre insieme al nonno era stato fra coloro che avevano ucciso Davide Rizzio ed era stato anche fra i custodi di Maria Stuarda quando era in custodia presso il Castello di Loch Leven. Come gi\u00e0 suo padre e suo nonno John ader\u00ec al partito dei predicatori riformisti cosa che gli valse la nomina a Prevosto di Perth una carica quasi ereditaria nella famiglia Ruthven. John comp\u00ec i propri studi all'Universit\u00e0 di Edimburgo dove si trovava nel 1593 pi\u00f9 o meno nel periodo in cui la madre e la sorella aiutarono Francis Stewart, V conte di Bothwell ad entrare nelle stanze di Giacomo VI all'Holyrood Palace per protestare la propria innocenza circa le numerose accuse di cui era oggetto.\nPochi mesi dopo John insieme a John Stewart, V conte di Atholl (1563-1595) e a John Graham, III conte di Montrose offr\u00ec i propri servigi a Elisabetta I d'Inghilterra allora in quasi apert\u00e0 ostilit\u00e0 contro il cugino scozzese. Si crede che John fosse ampiamente coinvolto in diverse cospirazioni quando, nell'agosto 1594 si rec\u00f2 in Italia presso l'Universit\u00e0 degli Studi di Padova quando cinque anni dopo s'apprest\u00f2 a fare ritorno si ferm\u00f2 alcuni mesi a Ginevra presso il noto riformista Teodoro di Beza.\nFermatosi a Parigi fece conoscenza con l'ambasciatore inglese Henry Neville che ne fece menzione a Robert Cecil, I conte di Salisbury descrivendolo come un giovane desideoso di essere al servizio della regina. Neville scrisse anche che lo considerava legato sia alla religione protestante che alla sovrana e che avrebbe potuto fornire informazioni circa il pericoloso cambio di rotta di alcune politiche scozzesi. Tornato a Londra John venne ricevuto favorevolmente sia dalla regina che dai suoi ministri.\nQueste circostanze sono importanti perch\u00e9 gettano un po' di luce sulla misteriosa \"Cospirazione di Gowrie\" che si risolse nella morte di John e di uno dei fratelli quando fece ritorno in Scozia nel maggio del 1600.\nLe ombre.\nLa Cospirazione \u00e8 immersa nel mistero per diverse ragioni, la prima \u00e8 dovuta all'improbabilit\u00e0 che riveste ogni ipotesi suggerita per spiegare i fatti, inconfutabili, che accaddero, la seconda \u00e8 dovuta alle discrepanze nelle prove prodotte a suo tempo e non ultima all'apparente mancanza di premeditazione o dell'esistenza di un piano da parte dei personaggi coinvolti. Per spiegare gli accadimenti possono essere proposti tre scenari:\nPer poter capire quanto ogni ipotesi sia probabile occorre prestare attenzione a quelle che erano le condizioni della Scozia del tempo:\nNegli anni l'evento \u00e8 stato abbondantemente studiato senza tuttavia trovare mai una concordanza d'opinioni fra gli storici. Alcuni studi puntano sul rapimento ed una teoria vuole che Giacomo, credendo che John non fosse altro che un contatto politico inglese nascosto in patria, si fosse recato a Gowrie House e, quando arriv\u00f2 con un largo seguito, Alexander si rese conto che rapirlo non sarebbe stato possibile e ag\u00ec per cercare di vendicare la morte del padre.\nAnche gli studi pi\u00f9 recenti puntano sulla possibilit\u00e0 di un rapimento e che quindi vi fosse davvero una cospirazione e che Giacomo non solo non aveva le mani sporche del sangue dei Ruthven, ma che il suo racconto, nonostante alcune note improbabili, fosse sostanzialmente vero.\nIl resoconto di Giacomo fu il seguente: la mattina presto del 5 agosto 1600 egli usc\u00ec per cacciare nei dintorni di Falkland Palace insieme ad altri nobili fra cui Ludovic Stewart, II duca di Lennox, John Erskine, conte di Mar e Thomas Erskine, I conte di Kellie (1566-12 giugno 1639) quando venne avvicinato da Alexander Ruthven. Questi disse al re che lui ed il fratello avevano scoperto uno straniero che stava portando una gran quantit\u00e0 di denaro presso Gowrie House e chiese al re di seguirlo per interrogarlo di persona. Giacomo tentenn\u00f2, ma infine acconsent\u00ec a seguirlo, Alexander quindi mand\u00f2 avanti un servo per avvisare dell'arrivo e chiese al re di mantenere il segreto anche con i cortigiani e di portare con s\u00e9 un seguito quanto pi\u00f9 piccolo possibile.\nGiacomo arriv\u00f2 con dieci-quindici uomini verso l'una e, bench\u00e9 fosse stato avvisato, John non aveva fatto preparativi lasciando intendere di essere stato colto di sorpresa, dopo un piccolo pranzo Giacomo and\u00f2, proibendo al seguito di andare con lui, insieme ai due al primo piano passando per almeno due porte che vennero richiuse dietro di lui fino a una torretta d'angolo posta a un lato della casa che affacciava sul cortile e la strada. Qui Giacomo credette di trovare il misterioso e straniero prigioniero, ma fu invece minacciato all'arma bianca da un uomo che si rivel\u00f2 essere il servo mandato avanti per avvertire. Immediatamente si fece avanti Alexander che, presogli il pugnale, lo punt\u00f2 contro il petto del re minacciandolo di morte nel caso gli fosse venuto in mente di chiamare aiuto. Un'allusione al fato toccato al loro padre fece capire a Giacomo quanto ingrata gli fosse stata la famiglia a dispetto dei benefici che egli gli aveva recato. Quindi Alexander lasci\u00f2 il re con il servo, chiusi a chiave nella torretta e scese, forse per parlare con il fratello.\nMentre Alexander era assente il servo asser\u00ec di non essere a conoscenza di nessun disegno criminoso e di ignorare perch\u00e9 fosse stato posto lass\u00f9 e quando Giacomo gli chiese di aprire le finestre obbed\u00ec, stava per aprire la seconda quando Alexander torn\u00f2. Se egli avesse visto o no il fratello non \u00e8 noto, ma James aveva sparso la voce che il re era ripartito a cavallo e il seguito stava cercando i propri per seguirlo. Quando rientr\u00f2 nella torretta cerc\u00f2 di legare le mani del re, ne segu\u00ec una colluttazione durante la quale Giacomo venne visto dagli uomini del proprio seguito e venne anche sentito urlare \"tradimento\". John fece finta di non sentire le urla e chiese cosa stesse accadendo, il seguito quindi sal\u00ec per le scale e cerc\u00f2 di abbattere la porta della stanza dov'era rinchiuso il re.\nUno di essi not\u00f2 una piccola scala che portava a una stanza che si rivel\u00f2 essere adiacente alla torretta, trovando la porta aperta entr\u00f2 trovando il re che lottava con Alexander, questi riusc\u00ec quindi a ferirlo e altri nobili del re, sopraggiunti, lo finirono. John quindi vide il corpo del fratello nel cortile ed entr\u00f2 a sua volta trovando la morte nella rissa che ne segu\u00ec.\nQuel che accadde dopo.\nGli avvenimenti di Gowrie House ebbero larga eco ovunque in Scozia ed anche in Inghilterra tutti i dettagli vennero riportati alla regina dai suoi ministri, i membri del Kirk party, troppo potenti perch\u00e9 Giacomo li ignorasse del tutto, vennero persuasi, non senza difficolt\u00e0 a credere alla versione del re tanto che egli volontariamente si fece interrogare da alcuni di loro.\nIl parere dei ministri e di coloro che li seguivano, senza dubbio influenzati dall'ostilit\u00e0 politica di cui era oggetto il re, fu che egli avesse inventato la storia come scusa per poter eliminare la famiglia Ruthven senza conseguenze. Giacomo diede effettivamente corda a tali credenze dall'incredibile severit\u00e0 con cui perseguit\u00f2 i due pi\u00f9 giovani e innocenti fratelli superstiti, ancora peggio fu scoprire che doveva alla famiglia la somma di 80.000\u00a3 con un interesse del 10% annuo. Di questa somma, o parte di essa, il padre di John s'era dovuto fare carico personalmente quando era tesoriere e probabilmente fu l'incapacit\u00e0 di John di continuare a far fronte a questi pagamenti che l'avevano spinto a restare all'estero. Al proprio ritorno aveva quindi presentato una petizione asserendo di non essere pi\u00f9 in grado di pagare e di essere quindi sollevato dall'adempiere ai debiti del re, effettivamente il 20 giugno del 1600 ricevette un documento che lo proteggeva dal debito per un anno.\nIl governo fece grossi sforzi per provare la complicit\u00e0 di altri nel complotto. Robert Logan di Restalrig, uomo dalla reputazione non immacolata, venne collegato dopo la morte alla Cospirazione attraverso delle lettere trovate dal notaio George Sprot che giur\u00f2 essere state scritte da Logan a John e ad altri uomini. Le lettere esistono ancora e sono considerate un falso perch\u00e9 copiate da Sprot rifacendosi alla calligrafia originale, tuttavia alcuni studiosi ritengono che egli le abbia copiate dagli originali, dallo stesso contenuto o che, almeno ne fossero un riassunto. Alla luce di ci\u00f2 la presenza del re al Fast Castle, imprendibile fortezza di Logan sulle coste del Berwickshire fosse parte del piano e appare come prova della presenza di un'effettiva cospirazione.\nIl 7 agosto venne deliberato dal Consiglio Privato di Scozia che entrambi i fratelli restassero insepolti finch\u00e9 non si fosse giunti a una conclusione e che nessuno a nome Ruthven potesse avvicinarsi a pi\u00f9 di dieci miglia dalla corte. Gli altri fratelli di John e Alexander fuggirono in Inghilterra. Il 15 novembre le propriet\u00e0 dei Ruthven vennero confiscate e il contado dichiarato estinto, i due fratelli vennero giustiziati in maniera postuma e le teste poste sulle picche presso l'Old Tolbooth di Edimburgo. Fu anche ordinato che Gowrie House fosse rasa al suolo e che la relativa baronia fosse d'ora in poi conosciuta con il nome di Huntingtower."}
{"id": "5834158", "revid": "965985", "url": "https://it.wikipedia.org/wiki?curid=5834158", "title": "Diana Ross (album 1976)", "text": "Diana Ross \u00e8 un album in studio da solista della cantante statunitense Diana Ross, pubblicato nel 1976.\nSi tratta del secondo disco eponimo dopo l'album d'esordio (1970).\nTracce.\nSide 1\nSide 2"}
{"id": "5834180", "revid": "765341", "url": "https://it.wikipedia.org/wiki?curid=5834180", "title": "Francobolli su Mozart", "text": "A Wolfgang Amadeus Mozart sono stati dedicati molti francobolli. La presente voce vuole rappresentare un elenco, non esaustivo, di alcune delle principali emissioni filateliche dedicate al celebre musicista.\nAjman\nAlbania\nAndorra francese\nArmenia\nAustria\nBelgio\nBenin\nBequia \"(Grenadines of St.Vincent)\"\nBoemia e Moravia \"(occupazione tedesca)\"\nBosnia-Herzegovina\nBosnia (Serba)\nBulgaria\nCecoslovacchia\nCile\nCongo Belga\nCipro del Nord (Turco)\nCuba\nDanimarca\nDominica\nEl Salvador\nFrancia\nFujeira\nGambia\nGeorgia\nGermania\nGermania DDR\nGhana\nGrenada\nGuinea\nGuinea Bissau\nGuyana\nIndia\nIsraele\nItalia\nLiberia\nLiechtenstein\nMacedonia\nMaldives\nMali\nMalta\nMoldavia\nMonaco\nMicronesia \"(Federation)\"\nMongolia\nMozambico\nNevis\nOman\nPalau\nPer\u00f9\nPolinesia Francese\nPolonia\nPort Betaald\nPortogallo\nRas al Khaima\nRuanda Urundi\nRomania\nSan Marino\nSenegal\nSerbia\nSvezia\nSharjah\nS.Tom\u00e8 e Pr\u00edncipe\nSt. Vincent\nSt. Vincent &amp; Grenadines\nSt. Vincent - Bequia\nTanzania\nTchad\nTogo\nTurchia\nTuvalu\nUngheria\nURSS\nVaticano\nViet-Nam\nWallis et Futuna\nYemen\nYugoslavia\nSempre nella tematica \"Mozart\" si pu\u00f2 comprendere anche il francobollo emesso dall'Italia, dedicato a Salieri nel 2000 da 4800 Lire (UNI n\u00b02539) e Il foglietto di San Marino di 3 francobolli da 1,50 \u20ac dedicato a Salieri (per l'opera \"Europa riconosciuta\"), il Teatro alla Scala e Riccardo Muti (grande esecutore di Mozart nel mondo)."}
{"id": "5834185", "revid": "466539", "url": "https://it.wikipedia.org/wiki?curid=5834185", "title": "Ruby, fiore selvaggio", "text": "Ruby, fiore selvaggio (\"Ruby Gentry\") \u00e8 un film del 1952 diretto da King Vidor."}
{"id": "5834186", "revid": "741067", "url": "https://it.wikipedia.org/wiki?curid=5834186", "title": "Ruby fiore selvaggio", "text": ""}
{"id": "5834189", "revid": "110157", "url": "https://it.wikipedia.org/wiki?curid=5834189", "title": "Cattedrale di Santa Maria Maddalena (Breslavia)", "text": "La cattedrale di Maria Maddalena \u00e8 la chiesa madre della diocesi di Breslavia della Chiesa polacco-cattolica (nel Decanato di Slesia).\nFu fondata nel XIII secolo ed \u00e8 diventata cattedrale della chiesa polacco-cattolica nel 1972. In questa chiesa \u00e8 stato celebrato il primo servizio evangelico di Breslavia.\nStoria e descrizione.\nSorge sul luogo di una precedente chiesa cattolica, gi\u00e0 dedicata a Santa Maria Maddalena e a Sant'Andrea, voluta dal vescovo Wawrzyniec verso il 1230, e andata distrutta durante le incursioni dei Tartari alla volta della Battaglia di Legnica.\nVenne subito ricostruita; ma una terza chiesa, l'attuale, venne eretta fra il 1342 e il 1362. Si presenta come un grande edificio gotico a mattoni, secondo i tipici canoni dell'architettura del Nord, con pianta basilicale a tre navate e due possenti torri sulla facciata. Queste ultime vennero elevate nel secolo seguente, e la torre meridionale venne dotata della leggendaria \"Campana del Peccatore\", la campana pi\u00f9 grande della Slesia, risalente al 1386.\nCon la Riforma protestante la chiesa passa al pastore Johann Hess nel 1523. Nel 1546 venne posto nel lato meridionale il prezioso \"Portale di O\u0142bin\", proveniente dall'antico Monastero di San Vincenzo sito nel quartiere di O\u0142bin, a nord dell'Isola della Cattedrale, e distrutto nel 1529. L'ornatissimo portale, capolavoro della scultura romanica polacca, raffigura le \"Storie di Cristo\" e risale al 1193-1200. Durante questo periodo venne dotata di notevoli arredi rinascimentali, fra cui oggi ancora si conservano il Fonte battesimale del 1576 opera di Johannes Laubesser, e il Pulpito del 1581 di Jakob Gross.\nDurante la Seconda Guerra Mondiale la chiesa fu seriamente danneggiata, inoltre, nel 1945 la \"Campana del Peccatore\" venne fusa dalla Wehrmacht durante l'assalto finale. Dopo l'espulsione delle popolazioni tedesche dal 1945 al 1947, l'edificio venne donato dalle autorit\u00e0 comuniste alla Chiesa polacco-cattolica che provvide a un profondo restauro tra il 1947 e il 1953.\nCuriosit\u00e0.\nIl ponte che collega le due torri \u00e8 chiamato \"Mostek Czarownic\" (Ponte delle streghe). Una leggenda narra che le ombre visibili sul ponte siano le anime delle ragazze che seducevano gli uomini senza volersi sposare, essendo spaventate della cura della casa."}
{"id": "5834198", "revid": "458786", "url": "https://it.wikipedia.org/wiki?curid=5834198", "title": "Vtoraja Gruppa A 1968", "text": "L'edizione 1968 della Vtoraja Gruppa A fu la 29\u00aa della seconda serie del Campionato sovietico di calcio e vide la vittoria finale dell'Uralma\u0161.\nStagione.\nNovit\u00e0.\nIl campionato fu esteso da 59 squadre ad 82 squadre. Nella Pervaja Gruppa A 1967 non erano previste retrocessioni pertanto al posto della Dinamo Kirovobad, vincitrice della Vtoraja Gruppa A 1967, furono inoltre promosse o ripescate 24 squadre provenienti dalla Klass B 1967.\nFormula.\nLe ottantadue squadre furono divise in quattro gironi, tutti e quattro composti da 21 squadre. In tutti e quattro i gironi le squadre si incontravano in gare di andata e ritorno per un totale 40 incontri per squadra; il sistema prevedeva due punti per la vittoria, uno per il pareggio e zero per la sconfitta.\nNella seconda fase le prime classificate dei quattro gironi disputavano un girone promozione con gare di sola andata tutte disputate a So\u010di, per un totale tre incontri per squadra; il sistema prevedeva due punti per la vittoria, uno per il pareggio e zero per la sconfitta. Veniva promossa in Pervaja Gruppa A la vincitrice del girone promozione.\nPer la prima volta dall'autunno del 1936 (seconda edizione del campionato) era previsto un meccanismo di retrocessione. Le squadre ucraine, infatti, erano collocate nei gironi 1 e 2: le tre peggiori di ciascun girone disputavano un girone ucraino a sei, con gare di sola andata e due punti per la vittoria, uno per il pareggio e zero per la sconfitta. Le tre peggiori classificate erano retrocesse in Klass B 1969. Inoltre, la peggiore tra le squadre bielorusse (erano solo due, entrambe iscritte al girone 2) doveva disputare uno spareggio salvezza, con gare di andata e ritorno con la migliore squadra bielorussa della Klass B 1968. Infine, la peggiore tra le squadre kzake (erano solo due, entrambe iscritte al girone 4) doveva disputare uno spareggio salvezza, con gare di andata e ritorno con la squadra vincitrice del girone kazako della Klass B 1968.\nPrima fase.\nGruppo 1.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-4.\nGruppo 2.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-4.\nGruppo 3.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-4.\nGruppo 4.\nVerdetti.\n\u00a0\u00a0\u00a0\u00a0\u00a0 Ammessa al Girone per i posti 1-4."}
{"id": "5834202", "revid": "110157", "url": "https://it.wikipedia.org/wiki?curid=5834202", "title": "El Dorado (Tokyo)", "text": "L' \u00e8 un caratteristico edificio situato nel campus universitario della Waseda (per questo denominato nel mondo anglofono Waseda El Dorado), a Tokyo, in Giappone.\nCostruito nell'agosto del 1983, fu progettato dall'architetto e teorico , noto con lo pseudonimo di Von Jour Caux.\nIl disegno architettonico \u00e8 un curioso sincretismo tra la cultura giapponese e un revivalismo modernista di ispirazione gaudiana, riflesso gi\u00e0 dall'esterno, con balconi delimitati da decorazioni ricurve realizzate in ferro battuto che assumono forme di ninfee, e var\u00ee motivi, come le eleganti finestre di derivazione dec\u00f2, estesi ornamenti realizzati in ceramica, carte da parati verde-oro impresse da blocchi di legno in stile Edo, e piastrelle iridescenti che riflettono l'intarsiato di madreperla. Al suo interno \u00e8 presente una scultura in grande formato rappresentante una mano di doga buddista rivolta verso il basso, posta sotto un elaborato soffitto in vetro."}
{"id": "5834208", "revid": "767487", "url": "https://it.wikipedia.org/wiki?curid=5834208", "title": "Ti-Koyo e il suo pescecane", "text": "Ti-Koyo e il suo pescecane \u00e8 un film del 1962 diretto da Folco Quilici.\nTrama.\nTi-Koyo, un bambino che vive su isola del Pacifico, svolge come quasi tutti gli abitanti del villaggio l'attivit\u00e0 di pescatore. Un giorno, durante una battuta di pesca, Ti-Koyo trova un piccolo pescecane in un'insenatura e decide di prendersene cura, chiamandolo Manid\u00f9. Dopo alcuni anni, diventati ambedue grandi, si ritrovano e si dedicano a una fruttuosa attivit\u00e0: la pesca delle ostriche perlifere in una laguna segreta, loro rifugio fin dai tempi dell'infanzia.\nProduzione.\nIl film \u00e8 stato girato interamente nelle Isole Tuamotu, nella Polinesia Francese.\nLa produzione si avvalse della collaborazione dei tecnici subacquei della rivista Mondo Sommerso."}
{"id": "5834218", "revid": "767487", "url": "https://it.wikipedia.org/wiki?curid=5834218", "title": "Fr\u00e4ulein Doktor (film)", "text": "Fr\u00e4ulein Doktor \u00e8 un film del 1969 diretto da Alberto Lattuada. Narra, in maniera romanzata, le vicende della misteriosa spia tedesca, realmente esistita, \"Fr\u00e4ulein Doktor\", durante la prima guerra mondiale.\nProduzione.\nGran parte delle riprese del film \u00e8 stata realizzata in Jugoslavia ed in Ungheria: la passione del maresciallo Tito per il cinema e la disponibilit\u00e0 di un gran numero di comparse nei paesi dell'ex blocco comunista rendeva molto conveniente le scene di massa nelle battaglie campali in un periodo in cui non esistevano effetti speciali realizzabili con mezzi odierni; accadeva spesso che in tali contesti, nella maggior parte delle riprese di scene di guerra, le comparse fossero soldati di leva dell'esercito jugoslavo o del paese ospitante (e quindi comparse a costi estremamente ridotti).\nLe ricostruzioni storiche appaiono accurate per un film del 1969. Per esempio le divise degli eserciti sono fedeli: un particolare molto realistico \u00e8 l'elmetto dei soldati tedeschi che nel 1917 aveva gi\u00e0 la moderna forma a \"secchio di carbone\" (Stahlhelm, ben pi\u00f9 profondo del successivo noto modello utilizzato nella seconda guerra mondiale) e che aveva sostituito il tradizionale modello prussiano \"a chiodo\" (Pickelhaube) con cui la fanteria tedesca aveva iniziato la guerra nel 1914.\nLe vicende narrate nel film fanno riferimento a numerosi episodi accaduti sul teatro europeo durante la prima guerra mondiale, nonch\u00e9 al personaggio di Fr\u00e4ulein Doktor la cui identit\u00e0 \u00e8 attribuita a Elsbeth Shragmuller o ad Annamarie Lesser. Tuttavia il film non pu\u00f2 essere considerato una ricostruzione totalmente fedele degli avvenimenti che circondano la figura protagonista, anche a causa della scarsit\u00e0 di informazioni che la circondano. \u00c8 invece inverosimile il furto della formula del gas mostarda, presentato nel film come se durante il secondo decennio del XX secolo fosse ancora un progetto sperimentale francese, sebbene fosse noto fin dal 1822.\nDistribuzione.\nIl film \u00e8 stato distribuito in Italia ed in diversi altri paesi con il titolo \"Fr\u00e4ulein Doktor\", in Yugoslavia con il titolo \"Gospotika Doktor - spijunka bez imena\" e negli Stati Uniti con il titolo \"Nameless\" oppure \"Betrayal\"."}
{"id": "5834228", "revid": "767487", "url": "https://it.wikipedia.org/wiki?curid=5834228", "title": "Giulietta e Romanoff", "text": "Giulietta e Romanoff (\"Romanoff and Juliet\") \u00e8 un film del 1961 diretto da Peter Ustinov.\nIl film mescola, in modo satirico, la tragedia shakespeariana \"Romeo e Giulietta\" e la Guerra fredda.\nTrama.\nConcordia \u00e8 una nazione talmente minuscola e sconosciuta che le Nazioni Unite, di cui fa parte, ne vengono a conoscenza soltanto quando il suo voto diverrebbe decisivo per l'approvazione di una legge che trova contrapposti Unione Sovietica e Stati Uniti d'America. Ma il suo presidente, colto impreparato sull'argomento del voto, si astiene; ritornato in patria, gli ambasciatori delle due superpotenze tentano di comprargli il voto decisivo. Sul posto si trovano anche i figli degli ambasciatori, Giulietta e Igor, i quali provano un reciproco amore, impossibilitato dalla posizione delle rispettive famiglie. Notato ci\u00f2, il presidente tergiversa coi due delegati finch\u00e9 non riesce a far sposare i due giovani.\nProduzione.\nIl film \u00e8 la trasposizione cinematografica dell'omonima opera teatrale portata in scena dallo stesso Ustinov nel biennio 1957-58, con 389 rappresentazioni.\nGli esterni del film sono stati girati, nella quasi totalit\u00e0, a Todi, in Umbria, gli interni a Cinecitt\u00e0. Diverse scene sono state girate a Villa Sciarra, a Roma, come quella del primo incontro tra Giulietta e Romanoff presso la Fontana della Tartaruga."}
{"id": "5834230", "revid": "1289911", "url": "https://it.wikipedia.org/wiki?curid=5834230", "title": "Giuseppe Ausilio Bertoli", "text": "Biografia.\nGiuseppe Ausilio Bertoli \u00e8 nato a Grumolo delle Abbadesse, in provincia di Vicenza nel 1945. Ha studiato all'Universit\u00e0 di Trento, all'Universit\u00e0 Ca' Foscari Venezia e all'Universit\u00e0 di Urbino, dove si \u00e8 laureato in Sociologia con il professor Enrico Mascilli Migliorini, che gli ha pubblicato la tesi \u201cTipologia della comunicazione aziendale\u201d nei Quaderni di Sociologia della Comunicazione (1976). \u00c8 anche ricercatore sociale e pubblicista. Vive tra Vicenza e Padova.\nLa critica letteraria Rosanna Favilla ha scritto di lui: \u201cLe descrizioni minuziose, il gusto del particolare ossessivo, le paure metafisiche per gli accidenti minimi, l'inclinazione al paradosso fanno di Bertoli un erede diretto della tradizione scapigliata\u201d (v. Il veggente di Bovo, Solfanelli, 1991 ). Mentre l'italianista Elvio Guagnini: \u201cIl linguaggio di Bertoli vuole essere aderente a una quotidianit\u00e0 dalla quale, talvolta, emergono reperti gergali, una piccola babele linguistica corrispondente alla condizione linguistica dei nuovi attori internazionali della scena provinciale\u201d (v. Giostra mentale, Manni, 2001). Il critico Gianni Giolo ha invece scritto: \u201cLe sue storie sono tutte ambientate nel Nordest ricco e opulento che crede solo nel successo e nel denaro, e di questo mondo specioso e fatuo Bertoli \u00e8 il pi\u00f9 grande demistificatore\u201d (v. Scrittori di Vicenza, Editrice Veneta, 2004).\nIl critico Gianni Giolo ne ha illustrato l'opera letteraria sia nel volume \u201cScrittori di Vicenza\u201d, Vicenza, Editrice Veneta, 2004, sia nel saggio \u201cA ciascuno il suo\u201d, Torino, Genesi, 2015.\nPer i suoi libri di narrativa ha ricevuto diversi riconoscimenti, tra cui il Premio speciale \u201cFerdinando Palmieri 2018\u201d a Rovigo e il Premio alla carriera \u201cMaria Monteduro 2018\u201d a Santa Maria di Leuca.\nOpere.\nGiuseppe Ausilio Bertoli \u00e8 autore prolifico di racconti, romanzi e saggi, tra cui:\nMolti suoi racconti sono stati pubblicati sulla rivista L\u2019immaginazione di Manni Editori e sul quotidiano Il Giornale di Vicenza."}
{"id": "5834232", "revid": "287204", "url": "https://it.wikipedia.org/wiki?curid=5834232", "title": "Ottawa SkyHawks", "text": "Gli Ottawa SkyHawks sono stati una societ\u00e0 di pallacanestro canadese con sede a Ottawa, nell'Ontario.\nNacquero nel 2012 e disputarono unicamente la stagione 2013-14 della NBL Canada."}
{"id": "5834249", "revid": "767487", "url": "https://it.wikipedia.org/wiki?curid=5834249", "title": "Il cantastorie (film)", "text": "Il cantastorie (\"O Contador de Hist\u00f3rias\") \u00e8 un film del 2009 diretto da Luiz Villa\u00e7a.\nIl film ripercorre la vera storia di Roberto Carlos Ramos, un ragazzino brasiliano che da \"irrecuperabile\" trova la fortuna e la forza per dare una svolta alla propria esistenza apparentemente segnata.\nTrama.\nBelo Horizonte, 1978. Margherit, pedagoga francese, nell'ambito di ricerche per la sua professione prende a cuore la vicenda del tredicenne Roberto, soggetto problematico di una scuola-collegio per bambini di famiglie povere.\nDopo un difficile approccio riesce a portare a casa sua il bambino che per\u00f2, la deruba e fugge. Intenzionato a fare carriera nelle bande di giovani delinquenti della citt\u00e0, si propone a \"Capelli di fuoco\", un ragazzo che per lui \u00e8 una sorta di modello. Questo lo prende con s\u00e9 ma solo per violentarlo e brutalizzarlo. Ferito nel fisico e nell'animo, Roberto decide di suicidarsi ma non ci riesce. Allora d'istinto ritorna nella bella casa di Margherit dove, senza dire una parola, si barrica in bagno. Solo dopo pi\u00f9 di un giorno la donna, che ha rinunciato a chiamare la polizia ed avvisare la scuola, instaura un dialogo con Roberto. Con estrema pazienza riesce persino a fare un patto con lui. Il bambino le racconter\u00e0 la sua storia e lei lo manterr\u00e0 e non lo riporter\u00e0 in collegio.\nDopo circa un mese gli fa visita Capelli di fuoco ma Roberto ora ha ben chiaro da che parte stare. Margherit lo riempie di attenzioni ben oltre gli interessi della sua ricerca. Non ha avuto figli ed \u00e8 palese che Roberto le susciti quell'innato istinto materno che non ha mai potuto esprimere. D'altra parte Roberto una madre ce l'ha. Ultimo di nove figli, fu proprio lei a decidere di portarlo alla FEBEM, un'istituzione che prometteva anche i bambini pi\u00f9 poveri di realizzarsi con lo studio. Per toglierlo da un futuro sicuramente disagiato aveva scelto lui, potendo ogni famiglia iscrivervi un solo componente. Un sacrificio fatto per il suo bene ma che Roberto non aveva mai accettato.\nAlla scadenza del visto di sei mesi, Margherit deve incontrare il console francese. Roberto, nell'attesa che la donna ritorni a casa, intuita la sua imminente partenza, allaga la casa e distrugge tutte le registrazioni dei suoi racconti raccolte per la ricerca. Non accetta di essere abbandonato. Al ritorno a casa Margherit non solo non gli dice addio ma gli comunica raggiante che ha avuto il permesso di portarlo con s\u00e9 in Francia.\nRoberto pu\u00f2 cos\u00ec crescere lontano dalle tentazioni e studiare per assicurarsi un futuro migliore, con l'amore e le attenzioni di Margherit. Finiti gli studi, la stessa gli regala un biglietto aereo per tornare in Brasile, con la promessa di fare una cosa, tornare a trovare sua madre. Roberto riabbraccia cos\u00ec sua madre che vive sempre nella stessa baracca e che, orgogliosa, apprende che suo figlio \u00e8 diventato un professore, come nelle sue intenzioni. Roberto torna proprio alla FEBEM ad insegnare ai bambini pi\u00f9 sfortunati, come lo era stato lui... fino a 13 anni.\nProduzione.\nIl film \u00e8 stato realizzato con il contributo di istituzioni pubbliche e private rientrando nel progetto denominato \"Projeto Escola\" che combatte la dispersione scolastica e diffonde l'importanza dell'educazione nelle fasce pi\u00f9 povere ed emarginate della societ\u00e0 brasiliana."}
{"id": "5834274", "revid": "767487", "url": "https://it.wikipedia.org/wiki?curid=5834274", "title": "La nota blu", "text": "La nota blu (\"La note bleue\") \u00e8 un film del 1991 diretto da Andrzej \u017bu\u0142awski."}
{"id": "5834277", "revid": "729019", "url": "https://it.wikipedia.org/wiki?curid=5834277", "title": "Salvatore Vinci", "text": "Biografia.\nSalvatore Vinci era nato in provincia di Oristano nel 1952, era sposato e aveva una figlia undicenne all'epoca dei fatti. Abitava a Vercelli dove svolgeva servizio presso il Reparto Operativo del Gruppo Carabinieri. Fu ucciso nel corso di servizio antirapina appena dopo l'assalto a un furgone portavalori da parte di un gruppo di rapinatori.\nNel 1990, il Presidente della Repubblica Italiana confer\u00ec, con suo decreto in data 19 aprile, la Medaglia d'oro al valor civile alla memoria all'appuntato Salvatore Vinci per il comportamento tenuto in occasione dell'intervento in un servizio antirapina. La data di concessione della ricompensa \u00e8 il 19 aprile 1990 pubblicata sulla Gazzetta Ufficiale, serie generale n.147 del 25 giugno 1991.\nNel 1999, la caserma sede della Stazione carabinieri di Sorradile \u00e8 stata intitolata alla memoria del militare caduto nell'adempimento del dovere.\nNel 2014 il comune di Vercelli ha inteso ricordare la memoria dell'appuntato Vinci onorandolo con una cerimonia di intitolazione della via ove \u00e8 ubicato il Comando Provinciale Carabinieri.\nLa Sezione dell'Associazione nazionale carabinieri di San Giorgio Canavese \u00e8 stata intitolata alla memoria dell'Appuntato."}
{"id": "5834278", "revid": "767487", "url": "https://it.wikipedia.org/wiki?curid=5834278", "title": "Boris Godunov (film 1989)", "text": "Boris Godunov \u00e8 un film del 1989 diretto da Andrzej \u017bu\u0142awski, tratto dall'omonima opera lirica di Modest Petrovi\u010d Musorgskij."}
{"id": "5834298", "revid": "767487", "url": "https://it.wikipedia.org/wiki?curid=5834298", "title": "La femme publique", "text": "La femme publique \u00e8 un film francese del 1984 diretto da Andrzej \u017bu\u0142awski, tratto dall'omonimo romanzo di Dominique Garnier.\nTrama.\nLucas, regista appassionato di Dostoevskij, e Milan, esule dell'Est che rimpiange la moglie scomparsa, condividono l'ossessione per il corpo bellissimo e sconvolgente di Ethel."}
{"id": "5834301", "revid": "1019286", "url": "https://it.wikipedia.org/wiki?curid=5834301", "title": "Giambattista Marin", "text": ""}
{"id": "5834303", "revid": "1318789", "url": "https://it.wikipedia.org/wiki?curid=5834303", "title": "Venagrande", "text": "Venagrande \u00e8 una frazione del comune di Ascoli Piceno, in provincia di Ascoli Piceno, nelle Marche. Fino al 1866 apparteneva al comune di Montadamo, poi soppresso ed accorpato a quello di Ascoli Piceno. Il paese di Venagrande \u00e8 posto alle pendici sud-occidentali del Monte Ascensione e confina con la frazione di Colonnata, \u00e8 una delle frazioni pi\u00f9 popolose del comune di Ascoli Piceno.\nGeografia fisica.\nIl paese sorge nella valle del torrente Chiaro, nelle campagne nord-orientali della citt\u00e0 di Ascoli Piceno. Il paesaggio \u00e8 boscoso e ricco di crinali montuosi, strette valli e fossi impervi. Intorno al centro abitato di Venagrande si sviluppano diverse aree coltivate, uliveti, vigneti e aziende agricole. Particolarmente fertili sono le zone pianeggianti a ridosso del \"fosso di Polesio\", dove passa anche la strada provinciale 24, che collega la citt\u00e0 di Ascoli a Venagrande e alle frazioni limitrofe. La parte pi\u00f9 antica del paese sorge in posizione rialzata a circa 373 metri di altitudine, su di un colle tufaceo. Pi\u00f9 in basso invece si \u00e8 sviluppata negli ultimi decenni una zona pi\u00f9 moderna, con nuovi edifici ed abitazioni, nonch\u00e9 servizi commerciali e sociali.\nStoria.\nIl paese nasce probabilmente in epoca medievale, come conseguenza dell'incastellamento delle popolazioni agricole che abitavano le campagne del contado ascolano. Il nome originario del paese era \"Vena Carpignana\", toponimo di origine romana che indica che la zona era frequentata anche in tempi pi\u00f9 arcaici. Dopo un periodo di indipendenza all'interno dello stato di Ascoli, nel XV secolo il paese passa sotto l'amministrazione del podest\u00e0 di Montadamo, potente castello ascolano molto vicino a Venagrande. In epoca napoleonica assume definitivamente l'attuale denominazione di \"Venagrande\". Anche all'interno dello Stato Pontificio rimane sotto il controllo del municipio di Montadamo, fino a quando nel 1866, dopo l'Unit\u00e0 d'Italia, il comune viene soppresso e sia Venagrande sia Montadamo diventano frazioni di Ascoli Piceno. \nLa storia di Venagrande \u00e8 dunque molto legata a quella di Montadamo, come anche a quella di Polesio, paese non molto distante.\nGeografia antropica.\nCome gi\u00e0 detto il centro abitato si compone di due zone, una pi\u00f9 alta, che corrisponde al paese antico, con caratteristiche costruzioni di pietra, e l'altra pi\u00f9 a valle, che corrisponde alla parte pi\u00f9 moderna, con abitazioni e palazzine di recente costruzione. Intorno al paese sorgono molte case sparse e casolari di campagna, in particolare nelle vicine localit\u00e0 di \"Valle Caciano\", \"Carpignano\" e lungo la \"Via della Polveriera\". Complessivamente la frazione di Venagrande risulta avere 648 abitanti, di cui 610 nel centro abitato. La localit\u00e0 di case sparse \"Cignano\", a sud di Venagrande, possiede 82 abitanti.\nDati amministrativi.\nLa frazione \u00e8 sede della VI Circoscrizione dell'Amministrazione comunale ascolana in cui sono compresi anche i territori dei centri abitati di Casalena, Cignano, Montadamo, Morignano, Pagani, Polesio, Trivlgliano, Venapiccola. "}
{"id": "5834305", "revid": "767487", "url": "https://it.wikipedia.org/wiki?curid=5834305", "title": "Il diavolo (film 1972)", "text": "Il diavolo (\"Diabel\") \u00e8 un film del 1972 diretto da Andrzej \u017bu\u0142awski."}
{"id": "5834306", "revid": "767487", "url": "https://it.wikipedia.org/wiki?curid=5834306", "title": "La terza parte della notte", "text": "La terza parte della notte (\"Trzecia cz\u0119\u015b\u0107 nocy\") \u00e8 un film del 1971 diretto da Andrzej \u017bu\u0142awski."}
{"id": "5834312", "revid": "287204", "url": "https://it.wikipedia.org/wiki?curid=5834312", "title": "Heads Up (album)", "text": ""}
{"id": "5834314", "revid": "404449", "url": "https://it.wikipedia.org/wiki?curid=5834314", "title": "Cesare Colliva", "text": "Biografia.\nSuccessore del commissario prefettizio Renato Pascucci, fu podest\u00e0 di Bologna dal 10 luglio 1936 al 14 settembre 1939, quando si dimise."}
{"id": "5834316", "revid": "38120", "url": "https://it.wikipedia.org/wiki?curid=5834316", "title": "L'Hermine", "text": ""}
{"id": "5834317", "revid": "481666", "url": "https://it.wikipedia.org/wiki?curid=5834317", "title": "Heads Up", "text": ""}
{"id": "5834333", "revid": "404449", "url": "https://it.wikipedia.org/wiki?curid=5834333", "title": "Luciano Di Castri", "text": "Biografia.\nDopo la laurea in giurisprudenza, intraprese la carriera prefettizia ricoprendo incarichi minori nelle province di Lecce e Campobasso. Nel 1934 vice prefetto a Lucca. In seguito succedette al podest\u00e0 di Bologna, Cesare Colliva, allorch\u00e9 questi si dimise nel 1939, assumendo la carica di commissario prefettizio, che mantenne dal 16 settembre 1939 al 22 novembre dello stesso anno. In precedenza, a partire dal 1936, fu vicepodest\u00e0 della citt\u00e0 felsinea, ruolo che ricopr\u00ec fino al 1941. Tra il 1942 e il 1943 ricopr\u00ec poi vari incarichi come prefetto (che durante il fascismo era la massima autorit\u00e0 della provincia), a Catanzaro dal 1 settembre 1942 al 15 giugno 1943, a Viterbo dal 15 giugno 1943 al 20 agosto 1943, e dal 20 agosto 1943 a Modena, dove fu prefetto durante l'8 settembre e l'occupazione tedesca. Con la conseguente instaurazione della Repubblica Sociale Italiana, ben presto la stampa fascista cominci\u00f2 a fare pressioni su di lui, e, una volta istituita tra il 9 e il 12 ottobre la locale federazione del Partito Fascista Repubblicano, la reggenza della federazione ipotizz\u00f2 di affiancargli due commissari politici da essa nominati. Di Castri allora si ritir\u00f2 e il 16 ottobre 1943 fu nominato un reggente provvisorio della prefettura, mentre il successore, Bruno Calzolari, sar\u00e0 nominato soltanto il 30 ottobre successivo. Di Castri sar\u00e0 quindi messo a riposo dalle autorit\u00e0 della RSI. Dopo la guerra, dal 1 marzo 1946, fu prefetto a disposizione ad Agrigento."}
{"id": "5834337", "revid": "580197", "url": "https://it.wikipedia.org/wiki?curid=5834337", "title": "Zsanett Jakabfi", "text": "Dopo aver iniziato l'attivit\u00e0 agonistica in patria, con il , si \u00e8 legata dal 2009 alla squadra tedesca, con la quale ha rinnovato il contratto fino all'estate 2021, \u00e8 alla stagione 2020-2021 la seconda giocatrice pi\u00f9 longeva dietro ad Anna Bl\u00e4sse, con le biancoverdi dal 2007.\nPer otto volte votata come giocatrice ungherese dell'anno, ha inoltre vestito la maglia della nazionale ungherese dalle giovanili fino alla nazionale maggiore, senza mai ottenere risultati di rilievo (quello pi\u00f9 rappresentativo \u00e8 il quinto posto alla Cyprus Cup 2016), giocando in quest'ultima dal 2007 al 2020, anno in cui ha preso la decisione di abbandonare la nazionale, siglando 31 reti su 62 presenze.\nSi \u00e8 ritirata dal calcio giocato al termine della stagione 2020-2021 dopo aver giocato dodici stagioni consecutive con la maglia del ."}
{"id": "5834338", "revid": "92723", "url": "https://it.wikipedia.org/wiki?curid=5834338", "title": "Diocesi di Urbania e Sant'Angelo in Vado", "text": ""}
{"id": "5834340", "revid": "404449", "url": "https://it.wikipedia.org/wiki?curid=5834340", "title": "Enzo Fern\u00e9", "text": "Biografia.\nFu podest\u00e0 di Bologna dal 23 novembre 1939 al 26 agosto 1943, succedendo a Luciano Di Castri. Fern\u00e9 ebbe parte nello squadrismo e fu tra coloro che parteciparono alla marcia su Roma del 1922. "}
{"id": "5834341", "revid": "974799", "url": "https://it.wikipedia.org/wiki?curid=5834341", "title": "Festival cinematografico internazionale di Mosca 1977", "text": "La 10\u00aa edizione del Festival cinematografico internazionale di Mosca si \u00e8 svolta a Mosca dal 7 al 21 luglio 1977.\nIl Grand Prix fu assegnato al film ungherese \"Il quinto sigillo\" diretto da Zolt\u00e1n F\u00e1bri, al film sovietico \"Mimino\" diretto da Georgij Danelija e al film spagnolo \"Il ponte\" diretto da Juan Antonio Bardem."}
{"id": "5834365", "revid": "767487", "url": "https://it.wikipedia.org/wiki?curid=5834365", "title": "Westenfeld (Bochum)", "text": "Westenfeld \u00e8 un quartiere di Bochum nel borgo Bochum-Wattenscheid.\nA Westenfeld ci sono due scuole: Il liceo Hellweg-Schule Bochum e la scuola media Maria Sibylla Merian-Gesamtschule Bochum.\nNel centro sportivo di Westenfeld, il club di calcio SF Westenfeld 1965 disputa i suoi incontri in casa .\nLa comunit\u00e0 Westenfeld \u00e8 stata costituita il 1\u00ba aprile 1926.. Da questo giorno Westenfeld fa parte di Wattenscheid, che \u00e8 dal 1975 un quartiere di Bochum."}
{"id": "5834367", "revid": "436907", "url": "https://it.wikipedia.org/wiki?curid=5834367", "title": "La donna cannone (Lorenzo Fragola)", "text": "La donna cannone \u00e8 un singolo del cantante italiano Lorenzo Fragola, pubblicato il 10 febbraio 2016 come secondo estratto dal secondo album in studio \"Zero Gravity\".\nDescrizione.\nSi tratta di una reinterpretazione dell'omonimo brano inciso nel 1983 dal cantautore italiano Francesco De Gregori ed \u00e8 stata presentata per la prima volta dal vivo da Fragola durante la terza serata del Festival di Sanremo 2016 dedicata alle cover."}
{"id": "5834370", "revid": "287204", "url": "https://it.wikipedia.org/wiki?curid=5834370", "title": "Central Hockey League 1979-1980", "text": "La stagione 1979-1980 \u00e8 stata la 17\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via nove formazioni e al termine dei playoff i Salt Lake Golden Eagles conquistarono la loro seconda Adams Cup.\nSquadre partecipanti.\nRispetto alla stagione precedente si sciolsero i Kansas City Red Wings, fecero ritorno gli Houston Apollos, mentre si iscrissero i Birmingham Bulls, i Cincinnati Stingers e gli Indianapolis Checkers.\nStagione regolare.\nLegenda:\nNote:"}
{"id": "5834373", "revid": "544909", "url": "https://it.wikipedia.org/wiki?curid=5834373", "title": "La donna cannone", "text": ""}
{"id": "5834376", "revid": "830939", "url": "https://it.wikipedia.org/wiki?curid=5834376", "title": "Giuseppe della Scala", "text": "Biografia.\nEra figlio illegittimo di Alberto I della Scala, signore di Verona. \nFu nominato nel 1281 priore della Chiesa di San Giorgio in Braida in Verona con dispensa di papa Onorio IV a causa di problemi dalla nascita. Rinunci\u00f2 alla carica nel 1292 e, grazie al potere del padre, venne imposto al ruolo di abate dell'abbazia benedettina di San Zeno al posto di un abate \"vero\". Al riguardo, Dante Alighieri cita Giuseppe nel canto XVIII del Purgatorio della Divina Commedia:\nDiscendenza.\nGiuseppe ebbe due figli naturali:"}
{"id": "5834389", "revid": "1323158", "url": "https://it.wikipedia.org/wiki?curid=5834389", "title": "Palazzo Roberti", "text": "Palazzo Roberti \u00e8 un edificio storico situato nel centro storico di Bassano del Grappa, nella provincia di Vicenza.\nStoria.\nLa costruzione del palazzo risale alla fine del XVII secolo, a cui si sono aggiunte successive modifiche (come l'affresco del salone nobiliare). &lt;br&gt;\nNell'edificio, l'8 settembre 1796 e il 10 marzo 1797 soggiorn\u00f2 Napoleone Bonaparte durante la sua Campagna d'Italia (1796-1797). In ricordo dell'avvenimento \u00e8 posta una lapide all'esterno del palazzo.\n&lt;br&gt;L'ultimo restauro risale al 1998 da parte della famiglia Manfrotto, attuale proprietaria del palazzo.\nStile.\nIn stile rinascimentale veneto, l'edificio presenta una pavimentazione in stile veneziano e soffitto con travi di legno. Uno scalone in marmo porta al secondo piano dell'edificio dove si trova il salone nobiliare, con affreschi della scuola del Tiepolo.\nUso.\nDal 1991 il palazzo \u00e8 soggetto ad un vincolo del Ministero dei Beni Culturali (VII governo Andreotti, ministro Ferdinando Facchiano) che impone l'uso del primo piano come libreria."}
{"id": "5834400", "revid": "436907", "url": "https://it.wikipedia.org/wiki?curid=5834400", "title": "La donna cannone (singolo Francesco De Gregori)", "text": "La donna cannone \u00e8 un singolo del cantante italiano Francesco De Gregori, il secondo estratto dal ventunesimo album in studio \"Vivavoce\" e pubblicato il 10 novembre 2014.\nSi tratta di un riarrangiamento del suo omonimo brano inciso nel 1983 all'interno dell'EP \"La donna cannone\"."}
{"id": "5834403", "revid": "709565", "url": "https://it.wikipedia.org/wiki?curid=5834403", "title": "Riccardo Frizza", "text": "Biografia.\nHa studiato direzione d'orchestra con Gilberto Serembe all'Accademia Musicale Pescarese ed Armonia Contrappunto e Fuga con Elisabetta Brusa al Conservatorio Giuseppe Verdi e si \u00e8 perfezionato all'Accademia Chigiana di Siena nella classe di Gianluigi Gelmetti. \u00c8 particolarmente noto per la sua attivit\u00e0' di direttore d'opera oltre che del repertorio sinfonico nei pi\u00f9 importanti teatri del mondo.\nDal 1994 al 2000 \u00e8 stato direttore stabile dell'Orchestra Sinfonica di Brescia dove ha diretto l'integrale delle \"Sinfonie\" di Beethoven, e tantissime altre pagine del repertorio sinfonico. Ha diretto anche i \"Carmina Burana\" di Orff, lo \"Stabat Mater\" di Rossini e di Boccherini, il \"Magnificat\" di Bach, i \"Quattro pezzi sacri\" di Verdi, \"In Memoriam\" di Ruzicka, il \"Requiem\" e la \"Messa dell\"\"'Incoronazione\" di Mozart, ha anche diretto in prima mondiale lo \"Stabat Mater\" di Pilar Jurado.\nHa debuttato al Metropolitan Opera di New York nel 2009 con il Rigoletto di Giuseppe Verdi e al Teatro alla Scala nel 2013, in occasione delle celebrazioni verdiane, con una nuova produzione di Oberto, Conte di San Bonifacio, per la regia di Mario Martone, riscuotendo un ottimo successo di critica e pubblico.\nCarriera.\n2015/2016.\nDirige \"Tosca\" e \"La traviata\" alla Fenice di Venezia poi \"Norma\" al Th\u00e9\u00e2tre des Champs-Elys\u00e9es di Parigi, torna al Metropolitan Opera per \"Maria Stuarda\", \u00e8 poi impegnato al Teatro Massimo di Palermo in \"Lucia di Lammermoor\", al \"Gran Teatre del Liceu\" per \"I Capuleti e i Montecchi,\" al Teatro dell\u2019Opera di Roma e al Macerata Opera Festival per \"Linda di Chamonix\" e Otello. \n2016/2017.\nApre la stagione dell'Op\u00e9ra National de Paris con \"Lucia di Lammermoor,\" dirige Attila e \"Lucia di Lammermoor\" a Venezia, \"Norma\" al Lyric Opera di Chicago, \"Rigoletto\" al Gran Teatre del Liceu, \"I Puritani\" al M\u00fcpa Budapest e \"Aida\" al Macerata Opera Festival.\n2017/2018.\nIn questa stagione spiccano il \"Falstaff\" al Teatro Regio di Parma, lo \"Stabat Mater\" di Dvo\u0159\u00e1k al M\u00fcpa Budapest, \"La Traviata\" al New National Theater di Tokyo, \"Il Barbiere di Siviglia\" al Op\u00e9ra National de Paris, \"Norma\" al Tokyo Nikikai Opera, \"Luisa Miller\" all'Opernhaus Z\u00fcrich, \"L\u2019Elisir d\u2019amore\" e \"Norma\" al Teatro La Fenice e \"Il Pirata\" al Teatro alla Scala. \n2018/2019.\nTorna negli Stati Uniti per dirigere \"Roberto Devereux\" e \"Falstaff\" al San Francisco Opera e Dallas Opera, in Texas. In Europa, esegue \"Semiramide\" alla Fenice, il concerto inaugurale e \"Il Castello di Kenilworth\" al Donizetti Opera Festival di Bergamo, L\u2019Italiana in Algeri al Teatre del Liceu, \"I Lombardi alla prima crociata\" all'ABAO Bilbao Opera, \"Anna Bolena\" al Teatro dell\u2019Opera di Roma, \"Aida\" alla Fenice e \"La Traviata\" al Festival Castell de Peralada in Spagna. \n2019/2020.\nApre la stagione dell'Op\u00e9ra Bastille con \"I Puritani\", \"Lucia di Lammermoor\" a Bilbao, \"Lucrezia Borgia\" al Donizetti Festival, \"Le Tre Regine\" con Radvanovksy al Lyric Opera di Chicago, un \"Gala Strauss\" Budapest con la Hungarian Radio Symphony Orchestra, un concerto dedicato a Beethoven con l'orchestra del Maggio Musicale Fiorentino al Teatro Grande di Brescia, \"La sonnambula\" al M\u00fcpa, e il Requiem di Donizetti in commemorazione delle vittime della pandemia e trasmesso in diretta da Rai1, al concerto era presente anche il Presidente della Repubblica Sergio Mattarella. Partecipa alla serata \"Il cuore italiano della musica\" all'Arena di Verona insieme ai direttori Marco Armiliato, Andrea Battistoni e Francesco Ivan Ciampa.\nDal 2020 ad oggi.\nNella stagione 2020-2021 torna al Teatro La Fenice per dirigere \"Roberto Devereux\", al Donizetti Opera per Belisario e Marino Faliero, al Teatre del Liceu di Barcellona per Les Contes d\u2019Hoffmann, al Teatro del Maggio per \"Rigoletto\" e al Th\u00e9\u00e2tre des Champs-\u00c9lys\u00e9es per \"La sonnambula\". Dirige un concerto di belcanto a Montecarlo con Karine Deshayes e Marina Rebeka. \nA fine 2021 dirige \"La Cenerentola\" al Teatro Real di Madrid, \"L\u2019Elisir d\u2019amore\" del Donizetti Opera di Bergamo, \u201cOmaggio a Caruso\u201d all\u2019Accademia Nazionale di Santa Cecilia a Roma e i concerti con l\u2019Orchestra Haydn.\nNel 2022 \u00e8 atteso all'ABAO Bilbao Opera (\"La clemenza di Tito\"), al Teatro Malibran di Venezia (concerto sinfonico), Teatro San Carlo di Napoli (\"Le tre regine\" di Donizetti con Sondra Radvanovsky e \"Il barbiere di Siviglia\"), Teatro del Maggio Musicale Fiorentino (\"L\u2019amico Fritz\") e Metropolitan Opera di New York (\"Lucia di Lammermoor\")."}
{"id": "5834405", "revid": "1318658", "url": "https://it.wikipedia.org/wiki?curid=5834405", "title": "Joaqu\u00edn Pardo de Tavera", "text": " Sostenitore della causa filippina nel XIX secolo, divenne noto per la sua partecipazione agli eventi che portarono all'ammutinamento di Cavite nel 1872. A seguito di ci\u00f2 fu esiliato per 6 anni nelle Isole Marianne a causa delle sue ideologie favorevoli al trio del Gomburza.\nBiografia.\nJoaqu\u00edn Pardo de Tavera nacque a San Roque, Cavite, il 19 settembre 1829 da Juli\u00e1n Pardo de Tavera (1795\u2013...) e Juana Maria Gomez. Entrambi i suoi genitori erano di origine spagnola. Il padre era membro di una famiglia agiata proveniente da Toledo. Oltre a Joaqu\u00edn, dalla coppia nacquero Carmen e F\u00e9lix Pardo de Tavera (padre di Trinidad Pardo De Tavera).\nFrequent\u00f2 il Collegio di San Juan de Letran e l'Universit\u00e0 di Santo Tom\u00e1s, dove studi\u00f2 giurisprudenza. Tra i suoi professori vi furono Jose M. Jugo e Don Francisco de Marcaida. Ricevette la sua licenza di lavoro il 27 agosto 1857.\nIl 21 gennaio 1872 fu arrestato assieme a Jose Maria Basa, Antonio Maria Regidor, Crisanto de los Reyes e i frati Jos\u00e9 Burgos, Jacinto Zamora, Mariano G\u00f3mez.\nAssieme alla moglie lasci\u00f2 le Filippine per recarsi a Parigi: non avrebbe mai pi\u00f9 fatto ritorno nella sua terra d'origine. A Parigi visse con il nipote Trinidad Pardo De Tavera e Juliana Gorricho.\nEbbe tre figli: Eloisa, sposatasi con Daniel Earnshaw; Beatrice, sposatasi con Manuel de Yriarte; Joaquin Jr., il quale fu uno dei fondatori del National Bureau of Investigation.\nJoaquin Pardo de Tavera mor\u00ec nella capitale francese il 19 marzo 1884. Fu sepolto al cimitero di P\u00e8re-Lachaise."}
{"id": "5834407", "revid": "287204", "url": "https://it.wikipedia.org/wiki?curid=5834407", "title": "Jose Burgos", "text": ""}
{"id": "5834410", "revid": "287204", "url": "https://it.wikipedia.org/wiki?curid=5834410", "title": "Mariano Gomez", "text": ""}
{"id": "5834415", "revid": "729019", "url": "https://it.wikipedia.org/wiki?curid=5834415", "title": "Tommaso David", "text": "Maggiore del C.R.E.M., veterano della guerra italo-turca e della prima guerra mondiale, pluridecorato al valor militare, nel corso del 1941, durante la seconda guerra mondiale, si arruolo volontario nella Milizia Volontaria Anti Comunista della Dalmazia operando in azioni di contrasto alle attivit\u00e0 partigiane. Dopo l'armistizio dell'8 settembre 1943 ader\u00ec alla Repubblica Sociale Italiana e ricopr\u00ec l'incarico di comandante del \"Gruppo Servizi Autonomi\", il servizio di controspionaggio della RSI. Poco prima della fine delle ostilit\u00e0 fu convocato da Mussolini, che gli affid\u00f2 un plico di documenti, che secondo alcuni autori conteneva parte del Carteggio Churchill-Mussolini, relativo agli anni 1940-1945. Nel dopoguerra fu decorato con la Medaglia d'oro al valor militare a vivente, in relazione ai combattimenti sostenuti a Zaton, Gospa e Srimska l'8 dicembre 1942.\nBiografia.\nNacque ad Esperia il 28 febbraio 1875, e si arruol\u00f2 volontario nella Regia Marina nel 1896 come Allievo cannoniere. Prese parte alla guerra italo-turca (1911-1912) con il grado di capo cannoniere di 3\u00aa classe, imbarcato sulla nave da battaglia \"Napoli\", venendo decorato con una Medaglia di bronzo al valor militare per una brillante azione a Derna. Conseguito il diploma di Maestro d'Arme nel 1913, entr\u00f2 all'Accademia Navale di Livorno con il compito di insegnante degli Allievi Ufficiali. Con l'entrata in guerra del Regno d'Italia, il 24 maggio 1915, lasci\u00f2 l'Accademia per partecipare alle operazioni belliche, dapprima a bordo di unit\u00e0 navali, e poi in seno alla Brigata \"Marina\". Durante i combattimenti vicino a Palazzolo, nel 1917, si guadagn\u00f2 una seconda Medaglia di bronzo al valor militare e la promozione a sottotenente del C.R.E.M. per meriti di guerra.\nNel 1919, dietro sua domanda, pass\u00f2 in posizione ausiliaria riprendendo l'attivit\u00e0 educativa e di insegnamento all'Istituto Nautico di Gaeta, passando poi a quello di La Spezia, dove, dietro il suo personale interessamento, fu istituita la Scuola Magistrale per Maestri di scherma. Dopo aver partecipato alla Marcia su Roma, tra l'inizio del 1926 e l'estate del 1928 ricopr\u00ec la carica di Podest\u00e0 di Casalvieri.\nTra il 1935 e il 1937 prese parte, con il grado di capitano del C.R.E.M., alla guerra d'Etiopia, al cui termine fu collocato in posizione di riserva con il grado di 1\u00ba Capitano. Dedicatosi all'attivit\u00e0 commerciale, nel 1941, dopo la campagna di Jugoslavia, si trasfer\u00ec a Zara, in Dalmazia per impiantarvi degli allevamenti di militi. \nIn seguito all'inizio delle ostilit\u00e0 con l'Unione Sovietica, in Dalmazia iniziarono le operazioni della guerriglia partigiana, dapprima presero le armi i cetnici fedeli alla monarchia in esilio, e poi gli aderenti al partito comunista. Per contrastare tali attivit\u00e0 fu costituita la Milizia Volontaria Anti Comunista della Dalmazia, formata da due distinte unit\u00e0, inquadrate nella Divisione \"Dalmazia\". Dietro sua richiesta rientr\u00f2 in servizio attivo con il grado di maggiore del C.R.E.M., assumendo il comando della 2\u00aa Banda Anticomunista (BAC) \"Novegradi\". Si distinse particolarmente nel novembre-dicembre 1942, quando nella zona di Sebenico contrast\u00f2 efficacemente l'attivit\u00e0 di una formazione partigiana meritandosi la concessione della Medaglia d'argento al valor militare.\nAll'atto dell'armistizio dell'8 settembre 1943 si trovava impegnato in un'azione di rastrellamento, e rientrato immediatamente a Zara, trov\u00f2 i reparti del Regio Esercito in stato di discioglimento. Assunto il comando militare della citt\u00e0 collabor\u00f2 con i tedeschi al mantenimento dell'ordine pubblico, continuando anche le attivit\u00e0 antipartigiane, ma sempre sotto la bandiera italiana. I brillanti risultati ottenuti dal suo reparto diedero fastidio al comando militare tedesco, che approfitt\u00f2 di una sua visita in Italia a Benito Mussolini, impedendogli di rientrare in Dalmazia al termine della stessa. Entrato nella Guardia Nazionale Repubblicana con il grado di tenente colonnello, Mussolini lo nomin\u00f2 comandante del \"Gruppo Servizi Autonomi\", il servizio di controspionaggio della RSI, costituito a Roma Sotto il nome di copertura di Dott. De Santis, costitu\u00ec una speciale unit\u00e0 femminile, denominata \"Allevamento volpi argentate\", che oper\u00f2 in attivit\u00e0 di spionaggio e sabotaggio oltre le linee nemiche.\nIl carteggio Churchill-Mussolini.\nConsiderato un intimo di Mussolini, nell'aprile 1945 quest'ultimo lo convoc\u00f2 a Gardone e gli affid\u00f2 una borsa contenente importanti documenti e segreti di stato, tra cui il carteggio intercorso tra il duce e Winston Churchill. Al termine del conflitto, nel luglio 1945 si nascose, sotto il falso nome di professor Luigi Grossi, a Merano, dando lezioni di scherma e interessandosi anche ad altri sport. Per evitare di essere catturato ed estradato in Jugoslavia, a partire dai primi mesi del 1948 si trasfer\u00ec da un nascondiglio all'altro, rientrando a Merano solo nel novembre dello stesso anno. Si avvicin\u00f2 agli ambienti democristiani e nel 1949 cerc\u00f2 di farsi registrare all'anagrafe con il suo vero nome, ma fu immediatamente denunciato. Nel novembre 1951 fu sottoposto a processo per aver fornito false generalit\u00e0, ma egli si difese, asserendo di avere agito cos\u00ec per sfuggire alla vendetta dei partigiani jugoslavi, e disse di essere sottoposto a processo per il fatto di essere tuttora in possesso del carteggio Churchill-Mussolini. Il pretore di Merano dichiar\u00f2 estinto il fatto per sopravvenuta amnistia. Dopo l'assoluzione deleg\u00f2 un proprio fiduciario, Giacomo Stufferi, per trattare con il Presidente del Consiglio Alcide De Gasperi: secondo l'autore Teodoro Francesconi, David avrebbe consegnato personalmente la borsa con i documenti a De Gasperi, pretendendo in cambio l'aministia per i detenuti fascisti e la concessione della Medaglia d'oro al valor militare per i combattimenti sostenuti a Zaton l'8 dicembre 1942.\nNel giugno 1956, dopo la morte di De Gasperi, gli fu concessa l'ambita decorazione a vivente, in commutazione della precedente Medaglia d'argento. Ritiratosi definitivamente a vita privata, si spense a Genova il 12 novembre 1959."}
{"id": "5834424", "revid": "1971044", "url": "https://it.wikipedia.org/wiki?curid=5834424", "title": "Turn Up the Night", "text": "Turn up the night \u00e8 un brano del gruppo heavy metal britannico Black Sabbath, pubblicato per la prima volta nel Regno Unito nel 1981 come singolo dell'album \"Mob Rules\", il loro secondo album con il cantante americano Ronnie James Dio.\nIl brano, scritto dal cantante \"Ronnie James Dio\", dal chitarrista \"Tony Iommi\" e dal bassista Geezer Butler, \u00e8 uscito come secondo singolo dell'album.\nTracce del singolo.\nIl singolo pubblicato per il mercato britannico contiene le seguenti tracce:"}
{"id": "5834425", "revid": "111881463", "url": "https://it.wikipedia.org/wiki?curid=5834425", "title": "Rastrellamenti di Villa d'Ogna", "text": "I rastrellamenti di Villa d'Ogna furono due operazioni militari effettuate da soldati nazi-fascisti il 14 e il 22 luglio del 1944 ai danni della popolazione di Villa d'Ogna, durante la seconda guerra mondiale.\nL'incendio di Valzurio.\nCon queste parole l'allora curato di Villa d'Ogna don Giovanni Bonanomi raccontava l'inizio di quel tragico 14 luglio 1944. \nDopo aver dato alle fiamme la piccola contrada di Valzurio, sospettata di nascondere alcuni partigiani locali, i nazi-fascisti presero come ostaggi alcuni paesani. Tra gli ostaggi c'era anche il parroco di Valzurio don Zaccaria Tomasoni, scambiato probabilmente per il curato di Villa d'Ogna don Bonanomi, noto per essere aiutante dei partigiani locali.\nLe fucilazioni del 14 luglio 1944.\nNel pomeriggio del 14 luglio 1944, dopo perquisizioni, saccheggi e requisizioni, uno dei militari della R.S.I., guardando con il cannocchiale, not\u00f2 del movimento nei pressi della \"stalla Casale\": era il partigiano Carmelo Baronchelli, 34 anni, ex granatiere di Sardegna, reduce dal servizio militare. \nCarmelo stava scendendo dalla montagna in direzione del paese per assicurarsi che il suo curato, don Bonanomi, non fosse stato toccato dalle perquisizioni fasciste. Colto di sorpresa, cerc\u00f2 di nascondere le bombe a mano che teneva con s\u00e9, ma, dopo essere stato perquisito e disarmato, venne fucilato. Prima di morire riusc\u00ec a mettersi al collo la corona del Rosario e ad urlare a gran voce: \u201cViva l'Italia, viva la mia Italia\u201d.\nCarmelo Baronchelli fu la prima, ma non ultima, vittima di quel tragico giorno. Infatti il gruppo di militari, riunitisi al ponte di Villa d'Ogna, uccisero altre due persone: Luigi Pezzoli, contadino di 58 anni e Guerino Donda, giovane di Ardesio di 29 anni che passava di l\u00ec diretto a casa. Vennero entrambi catturati e trascinati presso il ponte per poi essere gettati nel canale adiacente e barbaramente uccisi.\nPartendo, i nazi-fascisti presero con s\u00e9 anche 2 ostaggi, Luigi Brusetti e Fortunato Speranza, i quali vennero deportati in Germania. Entrambi riuscirono a ritornare a casa, dopo un anno di prigionia.\nI funerali dei caduti vennero solennemente celebrati solo dieci mesi pi\u00f9 tardi, dopo la Liberazione del 25 aprile 1945.\nLe fucilazioni del 22 luglio 1944.\nOtto giorni dopo i tragici eventi del 14 luglio 1944, un'altra brigata fascista arriv\u00f2 a Villa d'Ogna per perlustrare la zona e per perquisire le case dei paesani. I militari cercavano i partigiani che qualche informatore aveva segnalato nel territorio di Villa d'Ogna.\nUn giovane portaordini, che avrebbe dovuto incontrarsi col curato don Bonanomi, incapp\u00f2 nei perlustratori repubblichini. Il giovane scapp\u00f2 e riusc\u00ec a raggiungere la frazione Festi Rasini dove si nascose facendo perdere le proprie tracce ai militari. \nTuttavia, in quella stessa frazione, si erano nascosti altri due partigiani: Vincenzo Caccia, di 24 anni e Giovanni Carissimi, di 27 anni. Entrambi erano sfuggiti alla deportazione in Germania, si erano aggregati ai partigiani ed erano da poco sposati. \nI due cercarono di sfuggire alle perquisizioni in corso, tentando di saltare sul tetto di casa. Ma i perquisitori li videro e li uccisero fra le grida delle loro spose e dei loro genitori."}
{"id": "5834426", "revid": "1776051", "url": "https://it.wikipedia.org/wiki?curid=5834426", "title": "Trashed (Black Sabbath)", "text": "Trashed \u00e8 un brano del gruppo heavy metal britannico Black Sabbath, pubblicato per la prima volta nel Regno Unito e Stati Uniti nel 1983 come singolo dell'album \"Born Again\", il loro album con il cantante Ian Gillan.\nIl brano, scritto dal cantante \"Ian Gillan\", dal chitarrista \"Tony Iommi\", dal bassista Geezer Butler e dal batterista Bill Ward \u00e8 uscito come primo singolo dell'album.\nIl brano.\nIl Testo di \"Trashed\" racconta di un episodio successo durante le sessioni di registrazione dell'album, in cui Gillan distrusse la macchina di Bill Ward facendo una corsa da ubriaco nel terreno dello studio di registrazione. In quell'occasione Gillan fin\u00ec su una gomma ribaltando la macchina sulla capote e fermandosi poco prima di finire dentro la piscina.\nIl pezzo \u00e8 stato registrato di nuovo da Gillan per il suo album \"Gillan's Inn\", con Tony Iommi, Ian Paice e Roger Glover. La stessa versione compare sulla raccolta del 2011 \"Ian Gillan &amp; Tony Iommi: WhoCares\".\nDal pezzo \u00e8 stato anche ricavato un video. Come le altre canzoni dell'album, \u00e8 stata suonata dal vivo solo durante i concerti fatti con Ian Gillan.\nTracce del singolo.\nIl singolo pubblicato per il mercato statunitense contiene le seguenti tracce:"}
{"id": "5834449", "revid": "1565034", "url": "https://it.wikipedia.org/wiki?curid=5834449", "title": "Beatificazioni per pontificato", "text": "In questa lista sono elencate, in ordine cronologico, le personalit\u00e0 beatificate formalmente o per equipollenza dai vari pontefici dopo l'istituzione della Congregazione dei riti, nel 1588.\nPontificato di Clemente VIII.\nNel corso del suo pontificato (1592-1605), papa Clemente VIII ha beatificato formalmente 2 servi di Dio nel corso di 2 distinte cerimonie.\nPontificato di Leone XI.\nDurante il suo pontificato, durato 26 giorni (1605-1605), papa Leone XI non ha beatificato alcun servo di Dio.\nPontificato di Paolo V.\nNel corso del suo pontificato (1605-1621), papa Paolo V ha beatificato formalmente 12 servi di Dio nel corso di 11 distinte cerimonie; ha inoltre concesso un indulto per la celebrazione della messa e dell'ufficio di un altro servo di Dio.\nPontificato di Gregorio XV.\nNel corso del suo pontificato (1621-1623), papa Gregorio XV ha beatificato formalmente un solo servo di Dio.\nPontificato di Urbano VIII.\nNel corso del suo pontificato (1623-1644), papa Urbano VIII ha beatificato formalmente 35 servi di Dio nel corso di 10 distinte cerimonie; ha beatificato, per equipollenza, anche altri 2 servi di Dio.\nPontificato di Innocenzo X.\nNel corso del suo pontificato (1644-1655), papa Innocenzo X ha beatificato, per equipollenza, 5 servi di Dio.\nPontificato di Alessandro VII.\nNel corso del suo pontificato (1655-1667), papa Alessandro VII ha beatificato formalmente 2 servi di Dio nel corso di 2 distinte cerimonie.\nPontificato di Clemente IX.\nNel corso del suo pontificato (1667-1669), papa Clemente IX ha beatificato formalmente un servo di Dio; ha beatificato, per equipollenza, anche un altro servo di Dio.\nPontificato di Clemente X.\nNel corso del suo pontificato (1670-1676), papa Clemente X ha beatificato formalmente 22 servi di Dio nel corso di 4 distinte cerimonie; ha beatificato, per equipollenza, anche altri 7 servi di Dio.\nPontificato di Innocenzo XI.\nNel corso del suo pontificato (1676-1689), papa Innocenzo XI ha beatificato formalmente 2 servi di Dio nel corso di 2 distinte cerimonie; ha beatificato, per equipollenza, anche altri 5 servi di Dio.\nPontificato di Alessandro VIII.\nNel corso del suo pontificato (1689-1691), papa Alessandro VIII ha beatificato, per equipollenza, un solo servo di Dio.\nPontificato di Innocenzo XII.\nNel corso del suo pontificato (1691-1700), papa Innocenzo XII ha beatificato, per equipollenza, 7 servi di Dio.\nPontificato di Clemente XI.\nNel corso del suo pontificato (1700-1721), papa Clemente XI ha beatificato formalmente un solo servo di Dio; ha inoltre beatificato, per equipollenza, 15 servi di Dio e ha concesso un indulto per la celebrazione della Messa e dell'ufficio di un altro servo di Dio.\nPontificato di Innocenzo XIII.\nNel corso del suo pontificato (1721-1724), papa Innocenzo XIII ha beatificato, per equipollenza, 3 servi di Dio.\nPontificato di Benedetto XIII.\nNel corso del suo pontificato (1724-1730), papa Benedetto XIII ha beatificato formalmente 6 servi di Dio nel corso di 6 distinte cerimonie.\nPontificato di Clemente XII.\nNel corso del suo pontificato (1730-1740), papa Clemente XII ha beatificato formalmente 2 servi di Dio nel corso di 2 distinte cerimonie; ha beatificato, per equipollenza, anche altri 6 servi di Dio.\nPontificato di Benedetto XIV.\nNel corso del suo pontificato (1740-1758), papa Benedetto XIV ha beatificato formalmente 6 servi di Dio nel corso di 6 distinte cerimonie; ha beatificato, per equipollenza, anche altri 23 servi di Dio.\nPontificato di Clemente XIII.\nNel corso del suo pontificato (1758-1769), papa Clemente XIII ha beatificato formalmente 3 servi di Dio nel corso di 3 distinte cerimonie; ha beatificato, per equipollenza, anche altri 20 servi di Dio.\nPontificato di Clemente XIV.\nNel corso del suo pontificato (1769-1774), papa Clemente XIV ha beatificato formalmente 2 servi di Dio nel corso di 2 distinte cerimonie; ha beatificato, per equipollenza, anche altri 12 servi di Dio (escludendo gli oltre 800 compagni di martirio Antonio Primaldo a Otranto).\nPontificato di Pio VI.\nNel corso del suo pontificato (1775-1799), papa Pio VI ha beatificato formalmente 19 servi di Dio nel corso di 19 distinte cerimonie; ha beatificato, per equipollenza, anche altri 17 servi di Dio.\nPontificato di Pio VII.\nNel corso del suo pontificato (1800-1823), papa Pio VII ha beatificato formalmente 8 servi di Dio nel corso di 8 distinte cerimonie; ha beatificato, per equipollenza, anche altri 75 servi di Dio.\nPontificato di Leone XII.\nNel corso del suo pontificato (1823-1829), papa Leone XII ha beatificato formalmente 5 servi di Dio nel corso di 5 distinte cerimonie; ha beatificato, per equipollenza, anche altri 15 servi di Dio.\nPontificato di Pio VIII.\nNel corso del suo pontificato (1829-1830), papa Pio VIII non ha celebrato nessuna beatificazione formale; ha beatificato, per equipollenza, 2 servi di Dio.\nPontificato di Gregorio XVI.\nNel corso del suo pontificato (1831-1846), papa Gregorio XVI ha beatificato formalmente 4 servi di Dio nel corso di 4 distinte cerimonie; ha beatificato, per equipollenza, anche altri 32 servi di Dio.\nPontificato di Pio IX.\nNel corso del suo pontificato (1846-1878), papa Pio IX ha beatificato formalmente 221 servi di Dio nel corso di 17 distinte cerimonie; ha beatificato, per equipollenza, anche altri 108 servi di Dio.\nPontificato di Leone XIII.\nNel corso del suo pontificato (1878-1903), papa Leone XIII ha beatificato formalmente 114 servi di Dio nel corso di 30 distinte cerimonie; ha beatificato, per equipollenza, anche altri 103 servi di Dio.\nPontificato di Pio X.\nNel corso del suo pontificato (1903-1914), papa Pio X ha beatificato formalmente 73 servi di Dio nel corso di 16 distinte cerimonie; ha beatificato, per equipollenza, anche altri 19 servi di Dio.\nPontificato di Benedetto XV.\nNel corso del suo pontificato (1914-1922), papa Benedetto XV ha beatificato formalmente 42 servi di Dio nel corso di 7 distinte cerimonie; ha beatificato, per equipollenza, anche altri 12 servi di Dio (72, considerando anche 60 dei compagni di martirio di Agostino Cennini di cui si ignora il nome).\nPontificato di Pio XI.\nNel corso del suo pontificato (1922-1939), papa Pio XI ha beatificato formalmente 496 servi di Dio nel corso di 42 distinte cerimonie; ha beatificato, per equipollenza, anche altri 16 servi di Dio.\nPontificato di Pio XII.\nNel corso del suo pontificato (1939-1958), papa Pio XII ha beatificato formalmente 169 servi di Dio nel corso di 44 distinte cerimonie.\nPontificato di Giovanni XXIII.\nNel corso del suo pontificato (1958-1963), papa Giovanni XXIII ha beatificato formalmente 5 servi di Dio nel corso di 5 distinte cerimonie.\nPontificato di Paolo VI.\nNel corso del suo pontificato (1963-1978), papa Paolo VI ha beatificato formalmente 61 servi di Dio nel corso di 30 distinte cerimonie; ha beatificato, per equipollenza, anche un altro servo di Dio.\nPontificato di Giovanni Paolo I.\nDurante il suo pontificato, durato 33 giorni (1978-1978), papa Giovanni Paolo I non ha beatificato alcun servo di Dio.\nPontificato di Giovanni Paolo II.\nNel corso del suo pontificato (1978-2005), papa Giovanni Paolo II ha beatificato formalmente 1338 servi di Dio nel corso di 147 distinte cerimonie; ha beatificato, per equipollenza, anche altri 4 servi di Dio; ha inoltre concesso un indulto per la celebrazione della messa e dell'ufficio di 3 servi di Dio.\nPontificato di Benedetto XVI.\nNel corso del suo pontificato (2005-2013), papa Benedetto XVI ha beatificato formalmente 869 servi di Dio nel corso di 115 distinte cerimonie.\nPontificato di Francesco.\nDal 2013 al 26 febbraio 2022, papa Francesco ha beatificato formalmente 1415 servi di Dio, dei quali 1.414 nel corso di 141 distinte cerimonie pubbliche e ha confermato il culto per equipollenza di 1 servo di Dio."}
{"id": "5834453", "revid": "767487", "url": "https://it.wikipedia.org/wiki?curid=5834453", "title": "Mammal", "text": "Mammal \u00e8 un film del 2016 diretto da Rebecca Daly.\nTrama.\nMargaret vive una vita solitaria, \u00e8 divorziata e ha recentemente perso il figlio. Un giorno fa la conoscenza di un giovane ragazzo di nome Joe, che vive sulla strada, e inizia a sviluppare con lui uno strano e morboso rapporto. Nel frattempo, deve anche fare i conti con il ritorno dell'ex marito Matt, il quale non ha ancora superato il dolore per la morte del figlio.\nDistribuzione.\nIl film \u00e8 stato proiettato in anteprima al Sundance Film Festival 2016 il 24 gennaio 2016, all'interno della rassegna \"World Cinema Dramatic Competition\", dove \u00e8 stato accolto con un buon successo di critica. Il film \u00e8 stato proiettato il 2 febbraio successivo nei Paesi Bassi per l'International Film Festival Rotterdam ed il 4 febbraio in Svezia al G\u00f6teborg International Film Festival.\nIl film \u00e8 stato distribuito nelle sale irlandesi il 1\u00ba aprile 2016 dalla Wildcard Distribution."}
{"id": "5834457", "revid": "78933107", "url": "https://it.wikipedia.org/wiki?curid=5834457", "title": "ARWU", "text": ""}
{"id": "5834466", "revid": "1543377", "url": "https://it.wikipedia.org/wiki?curid=5834466", "title": "2Next - Economia e Futuro", "text": "2Next - Economia e Futuro \u00e8 stata una trasmissione televisiva andata in onda dal 2013 al 2016 su Rai 2 il marted\u00ec in seconda serata e condotta da Annalisa Bruchi.\nContenuti.\nIl programma era un settimanale di approfondimento sui temi dell'economia, della finanza e della borsa.\nEsso si avvalse anche dei contributi di Dario Vergassola per la parte comica e di Mario Sechi per l'agenda della settimana, riguardo ai temi caldi dell'economia mondiale e nazionale."}
{"id": "5834479", "revid": "2730", "url": "https://it.wikipedia.org/wiki?curid=5834479", "title": "ATP Challenger Tour 2016", "text": "L'ATP Challenger Tour 2017 \u00e8 stata una serie di tornei internazionali maschili studiati per consentire a giocatori di seconda fascia di acquisire un ranking sufficiente per accedere ai tornei del circuito maggiore. Si sono tenuti 166 tornei con montepremi da 40.000 $ fino a 125.000 $. \u00c8 stata la 39\u00aa edizione del circuito Challenger, l'8\u00aa sotto questo nome."}
{"id": "5834483", "revid": "767487", "url": "https://it.wikipedia.org/wiki?curid=5834483", "title": "Il magnaccio", "text": "Il magnaccio \u00e8 un film del 1969 diretto da Franco De Rosis.\nTrama.\nLaura, una prostituta, ama il suo protettore Sergio, che per\u00f2 la maltratta fino al punto di farla diventare cieca per le botte subite."}
{"id": "5834488", "revid": "1645459", "url": "https://it.wikipedia.org/wiki?curid=5834488", "title": "Nakaba Suzuki", "text": "\u00c8 noto soprattutto per aver realizzato i manga \"Kongoh Bancho\" e \"The Seven Deadly Sins - Nanatsu no taizai\". In Giappone i suoi fumetti sono stati pubblicati su testate quali \"Weekly Sh\u014dnen Jump\", della casa editrice Sh\u016beisha, \"Weekly Sh\u014dnen Sunday\" della Shogakukan e \"Weekly Sh\u014dnen Magazine\" della K\u014ddansha.\nBiografia.\nSuzuki \u00e8 nato nel 1977 nella citt\u00e0 di Sukagawa, nella prefettura di Fukushima.\nIl primo manga che ha comprato \u00e8 stato \"Dr. Slump &amp; Arale\" di Akira Toriyama. Alle scuole elementari e medie \u00e8 stato un fan di \"Kinnikuman\", \"Ken il guerriero\" e \"Dragon Ball\". Ha fatto il suo debutto professionale nel 1994 con la storia \"Revenge\", che gli ha valso una menzione d'onore agli Sh\u016beisha's Hot Step Award.\nNel 2012 ha iniziato a scrivere il manga \"The Seven Deadly Sins - Nanatsu no taizai\", del quale sono state vendute pi\u00f9 di dieci milioni di copie e che, a partire dal 2014, \u00e8 stato adattato nell'omonimo anime, trasmesso da JNN.\nRiconoscimenti.\nNel 2015 ha ricevuto il Premio Kodansha, nella categoria sh\u014dnen, per \"The Seven Deadly Sins - Nanatsu no taizai\"."}
{"id": "5834490", "revid": "1363832", "url": "https://it.wikipedia.org/wiki?curid=5834490", "title": "Dinastia Liang", "text": "La dinastia Liang (; 502-557) o Liang Meridionale () fu la terza dinastia del Sud durante il periodo delle dinastie del Nord e del Sud in Cina, preceduta dalla dinastia Qi meridionale e seguita dalla dinastia Chen.\nLa dinastia Liang Occidentale (), fondata nel 555 da Liang Xuandi, un nipote del fondatore dei Liang Wudi, affermava di essere la vera discendente della dinastia Liang; divenne sottomessa ai successivi Wei Occidentali, Zhou e venne eliminata dalla dinastia Sui nel 587.\nEredit\u00e0 artistica.\nLe tombe di parecchi dei membri della famiglia Xiao, con i loro complessi scultorei in diversi stati di conservazione, si trovano nei pressi di Nanchino. Il miglior esempio superstite della statuaria monumentale del periodo Liang \u00e8, forse, l'insieme della Tomba di Xiao Xiu (475-518), un fratello dell'imperatore Wu, situato nel Distretto di Qixia ad est di Nanchino."}
{"id": "5834501", "revid": "486946", "url": "https://it.wikipedia.org/wiki?curid=5834501", "title": "European Geoparks Network", "text": ""}
{"id": "5834521", "revid": "767487", "url": "https://it.wikipedia.org/wiki?curid=5834521", "title": "L'uccello di Paradiso", "text": "L'uccello di Paradiso (\"Bird of Paradise\") \u00e8 un film del 1951 diretto da Delmer Daves. Prodotto e distribuito dalla Twentieth Century Fox, ha come interpreti principali Debra Paget, Louis Jourdan, Jeff Chandler, Everett Sloane.\nLa sceneggiatura, firmata dallo stesso regista, si basa su \"The Bird of Paradise\", lavoro teatrale di Richard Walton Tully andato in scena a New York l'8 gennaio 1912.\nProduzione.\nLe riprese del film, prodotto dalla Twentieth Century Fox, iniziarono a fine luglio 1950.\nDistribuzione.\nIl copyright del film, richiesto dalla Twentieth Century-Fox Film Corp., fu registrato il 14 marzo 1951 con il numero LP852. Distribuito dalla Twentieth Century Fox, il film venne presentato in prima a New York il 14 marzo e, a Los Angeles, il 23 marzo."}
{"id": "5834522", "revid": "741067", "url": "https://it.wikipedia.org/wiki?curid=5834522", "title": "L'uccello di paradiso", "text": ""}
{"id": "5834524", "revid": "741067", "url": "https://it.wikipedia.org/wiki?curid=5834524", "title": "L'uccello del paradiso", "text": ""}
{"id": "5834525", "revid": "339392", "url": "https://it.wikipedia.org/wiki?curid=5834525", "title": "Scuola Superiore di Studi Avanzati Sapienza", "text": ""}
{"id": "5834535", "revid": "270680", "url": "https://it.wikipedia.org/wiki?curid=5834535", "title": "Dinastia Liang meridionale", "text": ""}
{"id": "5834537", "revid": "270680", "url": "https://it.wikipedia.org/wiki?curid=5834537", "title": "Dinastia Liang Meridionale", "text": ""}
{"id": "5834554", "revid": "124123", "url": "https://it.wikipedia.org/wiki?curid=5834554", "title": "Andrea Fabiano", "text": "Biografia.\nInizia la sua carriera in Rai nel 1999, nella direzione marketing.\nNel 2015 viene nominato vice direttore di Rai 1, per poi divenirne direttore nel 2016, nominato dal direttore generale della Rai Antonio Campo Dall'Orto.\n\u00c8 il pi\u00f9 giovane direttore nella storia di Rai 1.\nDopo un anno e mezzo lascia la direzione di Rai 1 per passare a quella di Rai 2, divenendo anche in quel caso il pi\u00f9 giovane direttore nella storia di Rai 2 fino al 27 novembre 2018, quando gli subentra Carlo Freccero.\nIl 13 settembre 2019 viene nominato responsabile del settore multimedia di TIM."}
{"id": "5834556", "revid": "3115", "url": "https://it.wikipedia.org/wiki?curid=5834556", "title": "Newman College", "text": "Il Newman College \u00e8 un collegio universitario residenziale per studenti fuori sede affiliato all'Universit\u00e0 di Melbourne. Di ispirazione cattolica, \u00e8 gestito dalla Compagnia di Ges\u00f9 e impostato secondo il modello di coeducazione. \nL'istituzione \u00e8 dedicata all'importante figura del teologo John Henry Newman (1801 \u2013 1890): questi, dapprima prete anglicano ed esponente di spicco del Movimento di Oxford, approd\u00f2 poi alla conversione al cattolicesimo e giunse all'elevazione a cardinale nel 1879, a opera di papa Leone XIII, e alla proclamata beatitudine nel 2010. \nDurante l'anno accademico ospita studenti di varie nazionalit\u00e0: circa 200 allievi \"undergraduate\" e un'ottantina tra studenti magistrali e tutor. Sebbene improntato alla religione cattolica romana, al college vengono ammessi, senza alcun obbligo o restrizione, studenti appartenenti a ogni credo o confessione, comprese, in particolare, la religione islamica e l'ebraismo. \nStoria.\nLa costruzione del college avvenne tra il 1916 e il 1918. Costata 90.000 dollari australiani, fu finanziata per un terzo da una donazione iniziale di un laico cattolico di Sydney, Mr. Thomas Donovan, e per i rimanenti due terzi (oltre $60,000) tramite una colletta tra le parrocchie.\nGestito dai Gesuiti, il college prende il nome dal religioso John Henry Newman, teologo cristiano del XIX secolo e cardinale di Santa Romana Chiesa, che rivest\u00ec un ruolo importante nel Movimento di Oxford e che, dapprima anglicano, nel corso della sua esperienza spirituale e teologica si era convertito alla chiesa cattolica romana: fu creato cardinale un anno prima della morte, il 12 maggio 1879, da papa Leone XIII. \u00c8 stato proclamato beato da Benedetto XVI il 19 settembre 2010, durante il viaggio apostolico nel Regno Unito Il college continua a coltivarne la memoria organizzando vari eventi, come il \"Cardinal Newman Dinner\". Un suo ritratto \u00e8 esposto in una posizione ben in vista nella \"Dining Hall\", il locale che ospita il refettorio del collegio. \nNonostante la strettissima affiliazione con l'Universit\u00e0 di Melbourne, nel college soggiornano anche, in minor misura, studenti che frequentano alcuni atenei vicini: la RMIT University e la Monash University (il campus di Parkville della Monash che ospita la Facolt\u00e0 di Farmacia e Scienze farmaceutiche), entrambe strutture ubicate sulla \"Royal Parade\" della Universit\u00e0 Cattolica Australiana.\nIl sistema collegiale nacque come risposta alla natura laica e secolare dell'Universit\u00e0 di Melbourne, quando a ciascuna delle principali chiese cristiane furono concessi terreni a nord del campus principale per fondarvi istituzioni in cui insegnare religione. \nIl motto del college \u00e8 \"Luceat Lux Vestra\", una frase latina della \"Vulgata\" il cui significato \u00e8 \"Risplenda la vostra luce\", un passo biblico che proviene dal Vangelo di Matteo ().\nFin dalla sua apertura, la cura della gestione del college \u00e8 stata affidata in modo ininterrotto alla Compagnia di Ges\u00f9 che ne esprime, di diritto, il Rettore. Dal 2015, il college \u00e8 retto da padre Bill Uren, S.I., gi\u00e0 cappellano del collegio e poi Rettore, in un primo mandato durato dal 1987 al 1990. Nel secondo mandato ha sostituito Peter L'Estrange, S.I., che aveva tenuto quella carica dal 1991 al 2015, prima di essere chiamato al Campion Hall dell'Universit\u00e0 di Oxford.\nArchitettura.\nL'originario complesso architettonico, in stile neogotico con influenze dell'architettura di Chicago, fu costruito tra il 1916 e il 1918 su progetto dell'architetto americano Walter Burley Griffin (1867-1937), in associazione con l'australiano August Andrew Fritsch. \nLa costruzione, considerata una delle sue migliori prove progettuali, evidenzia un accostamento, considerato innovativo, tra strutture in cemento e finiture in pietra. Particolare e degna di nota \u00e8 anche la forma strutturale della cupola in calcestruzzo rinforzato, all'epoca una delle prime e pi\u00f9 grandi cupole, rimasta l'unica di questo tipo mai costruita. \nA Burley Griffin si deve pure, sempre in collaborazione con il suo socio Augustus Fritsch, il disegno del mobilio del college, compresi i letti originali e i peculiari arredi del refettorio (sedie, tavoli, e librerie). Il design dei mobili evidenzia la sua predilezione per superfici lignee piane ed essenziali, prive di finiture complesse, e la congenialit\u00e0 con l'uso di materiali tradizionali: in questo caso, legno in eventuale associazione con la pelle delle finiture imbottite, con ricorso esclusivo all'essenza di quercia (rovere). Molti di questi arredi sono ancora di uso quotidiano nel college, mentre alcuni pezzi hanno trovato posto in varie gallerie d'arte e collezioni private.\nIl valore storico-culturale e architettonico del complesso ha ricevuto un riconoscimento ufficiale con la sua inclusione nella Australian National Heritage List il 21 settembre 2005, una scelta motivata dal fatto che il Newman College rappresenta \"uno dei migliori esempi dell'architettura di Walter Burley Griffin in Australia\" e una \"significativa ed eccezionale espressione dello stile architettonico\" dello stesso architetto. L'originaria opera in pietra ha subito un processo di degradazione dovuto sia all'esposizione delle superfici agli elementi atmosferici, sia al naturale degrado della materia litica utilizzata, la pietra arenaria: questo stato di cose ha richiesto un sostanziale intervento di recupero architettonico condotto sotto la guida dell'Andronas Conservation Architecture, che ha ricevuto, nel 2010, il riconoscimento dell'\"Heritage Architecture Award\" conferito dall'\"Australian Institute of Architects\" (capitolo dello stato del Victoria).\nAmpliamenti successivi.\nL'originario complesso architettonico ha conosciuto interventi e ampliamenti nel corso dei decenni per adeguarlo a nuove esigenze o per ampliarne la capacit\u00e0 di accoglienza. \nChiesa dello Spirito santo.\nLa cappella concepita da Griffin non fu mai realizzata, dapprima per il sopraggiungere dei difficili anni che fecero seguito alla prima guerra mondiale e, in epoca appena successiva, per le ristrettezze economiche e finanziarie connesse alla Grande depressione del 1929. \nA causa di questo, per la celebrazione delle funzioni religiose il college si serv\u00ec per anni di un piccolo oratorio mentre bisogn\u00f2 attendere circa due decenni perch\u00e9 nel 1939 si ponesse mano alla costruzione dell'edificio religioso grazie a una donazione di un benefattore (Patrick Brennan di Yarram). Mettendo da parte l'originario disegno di Griffin, la nuova chiesa del collegio, dedicata allo Spirito santo, fu realizzata durante la seconda guerra mondiale: iniziata nel 1939, fu completata e consacrata tre anni pi\u00f9 tardi, nel 1942. A progettarla fu lo studio associato \"Connolly, Dale and Payne\", in cui il ruolo guida fu interpretato dal progettista principale, Thomas Payne, prolifico autore di edifici religiosi, esperto nell'uso della opera in pietra.\n\"Kenny building\" e \"Donovan building\".\nAl progettista Thomas Payne si deve anche il design di due nuove ali del collegio, inaugurate nelle due decadi successive per ampliare l'offerta residenziale: la \"Kenny wing\", fu inaugurata nel 1958 e dedicata a un benefattore laico autore di cospicui finanziamenti; la \"Donovan wing\" fu inaugurata tre anni pi\u00f9 tardi, nel 1961, e dedicata a Thomas Donovan, il benefattore laico a cui si deve un grande contributo economico iniziale all'epoca della nascita del college.\nAllan &amp; Maria Myers Academic Centre.\nL\"'Allan &amp; Maria Myers Academic Centre\" (o \"St Mary's Newman Academic Centre\") \u00e8 un edificio che si \u00e8 aggiunto all'originario complesso concepito da Burley Griffin. La struttura si trova a met\u00e0 strada con il St Mary's College, con cui \u00e8 condivisa. Fu completata nel 2004 su progetto dello studio di architettura \"Edmond and Corrigan\", che vedeva associati i coniugi Peter Russell Corrigan e Margaret (Maggie) Leonie Edmond.\nIl centro offre un programma di eventi pubblici e ospita una biblioteca che contiene numerose opere acquisite dai due college nel corso della loro storia, messe a disposizione del pubblico a fini di studio e ricerca. L'accesso in libreria per gli studenti residenti \u00e8 garantito 7 giorni su 7 per 24 ore al giorno, mentre l'orario di apertura al generale pubblico esterno \u00e8 pi\u00f9 ristretto: dal luned\u00ec al venerd\u00ec, dalle 9:00 alle 17:00, su appuntamento. L'ingresso \u00e8 consentito dalle reception del \"Newman College\" (al numero 887 di Swanston St.) e del Mary's College (n. 871 di Swanston St).\nCollezioni librarie.\nI nuclei pi\u00f9 rilevanti della dotazione libraria e documentale del centro sono la sezione irlandese (\"Newman College Irish collection\") e la \"Manuscript studies collection\".\n\"Manuscript studies collection\".\nLa collezione \u00e8 dedicata allo studio dei manoscritti dell'arte medievale e rinascimentale: si compone di libri e materiali raccolti in oltre mezzo secolo di attivit\u00e0 di insegnamento e ricerca della studiosa d'arte Margaret Manion, professoressa emerita a Melbourne.\nCollezione O'Donnell.\nLa \"Newman College Irish collection\" (chiamata anche \"O'Donnell Collection\"), \u00e8 una collezione per gli studi irlandesi creata nel 1924 tramite un lascito al collegio. In origine consisteva di circa 700 libri e 300 fascicoli, molti in lingua irlandese, che avevano costituito la biblioteca personale di Nicholas O'Donnell, uno studioso di lingua irlandese a Melbourne dei primi del XX secolo. Circa met\u00e0 della collezione \u00e8 costituito da opere storiche. Il resto ha a che vedere con lingua, letteratura, biografia, religione, politica, viaggi e descrizioni, con alcune opere di musica, oltre a qualcuna su pedagogia e istruzione.\nOgni anno viene assegnata la \"O'Donnell Fellowship\", una borsa di studio conferita a un visiting scholar per permettergli di compiere ricerche nella Collezione O'Donnell detenuta dal college.\nVita studentesca.\nClub studenteschi.\nTutti gli ospiti undergraduate sono accettati come membri del \"Newman College Students' Club\" (NCSC), un'associazione studentesca interna, gestita con statuto di autogoverno, che organizza eventi ordinari e speciali della vita interna del college o in relazione con altri collegi. \nIl club studentesco governato da un comitato esecutivo (il \"general committee\": comitato generale), un organo selezionato tramite elezioni che si indicono ogni anno. Presidente, tesoriere, e \"functions representative\", sono cariche a elezione diretta, mentre altre varie responsabilit\u00e0 vengono assegnate dal presidente a membri eletti nel comitato generale. Tra le responsabilit\u00e0 distribuite con mandato ai membri comitali vi sono il vice-presidente, il segretario, il servizio di comunit\u00e0, la cultura e gli sport femminili e maschili.\nAttivit\u00e0 extra-curriculari.\nIl college pone una notevole enfasi sulla partecipazione ad attivit\u00e0 che si affianchino a quelle curricolari, con sport e arti drammatiche a giocare un ruolo importante nella vita degli ospiti. Nel 2011 \u00e8 stata prodotta la rappresentazione teatrale di \"A Chorus of Disapproval\" di Alan Ayckbourn. In molte occasioni, durante tutto l'anno, vengono organizzate delle \"soir\u00e9e\" intercollegiali in cui gli studenti posso mettere in mostra i loro talenti, con l'assegnazione del \"Peter L'Estrange SJ Prize\" alla fine di ogni anno accademico ai migliori attori del collegio. Vi \u00e8 poi il \"Very Reverend Michael Scott SJ Prize\", una competizione artistica annuale a cui il college concorre come importante protagoniste di sfide sportive, soprattutto nel calcio, nel netball, nel softball, e nel tennis.\nGli studenti del Newman hanno anche una grande cultura sportiva, avendo vinto pi\u00f9 della met\u00e0 dei tornei calcistici a cui il collegio ha partecipato. Nel 2011, il college ha vinto i tornei intercollegiali di hockey maschile, calcio, basketball.\nDaniel Mannix Memorial Lecture.\nLa \"Memorial Lecture\" dedicata all'arcivescovo Daniel Mannix ha avuto inizio nel 1977. Mannix, terzo arcivescovo cattolico di Melbourne, ebbe un ruolo guida nella fondazione del college e nel miglioramento delle opportunit\u00e0 per studenti cattolici.\nCene formali.\nCene di gala o in contesti formali si svolgono in varie occasioni nel corso dell'anno accademico, alle ore 18:30, nei giorni di marted\u00ec, mercoled\u00ec, e gioved\u00ec. La partecipazione non \u00e8 obbligatoria, ma tutti i membri del collegio devono indossare un abbigliamento accademico e rispettare un \"dress code\" elegante del tipo \"western business\" (giacca e cravatta). Vi sono numerose occasioni, durante l'anno accademico, che richiedono il rispetto di un codice di abbigliamento formale del tipo \"black tie dress code\", tra cui il Club degli Studenti, le cene di addio (chiamate con la formula latina di commiato \"Valete\"), le cerimonie di laurea. Alle cene formali si osservano le tradizionali formalit\u00e0, con gli studenti che entrano nella sala e stanno sul posto fino all'arrivo dei membri del tavolo d'onore: il rettore, i membri della \"Senior Common Room\" e altri ospiti invitati - che entrano in processione e, dopo che ha suonato la campanella, viene recitata la preghiera di ringraziamento. \u00c8 considerato scortese a lasciare la sala prima della preghiera di grazia finale. le cene formali sono seguiti da incontri dello \"Students' Club\" nel coffee lounge adiacente alla sala da pranzo.\n\"Senior Common Room\".\nTutti i membri dell'amministrazione del collegio, insieme ai tutor, accademici ospiti, e studenti postgraduate (e qualche studente undergraduate pi\u00f9 anziano), compongono la \"Senior Common Room\" (SCR). Al pari della \"Junior Common Room\", la SCR elegge ogni anno un presidente, un segretario, e un tesoriere, che, tra le altre funzioni in portafoglio, organizzano numerosi eventi durante l'anno.\nLa \"Senior Common Room\" \u00e8 responsabile dell'organizzazione del \"Michael Scott Art Prize\" e del \"Newman Tracts Publication\".\nSeminari pubblici.\nIl Newman College ospita con regolarit\u00e0 seminari di studio sulla lingua e letteratura irlandese: l'iniziativa, aperta al pubblico e a chiunque voglia assistervi, d\u00e0 l'opportunit\u00e0 agli studiosi che vi prendono parte di presentare il loro risultati su un'ampia gamma di argomenti.\nAmministrazione.\nA sovrintendere sulla governance dell'istituzione \u00e8 il Consiglio del collegio, organo presieduto, di diritto, dall'arcivescovo cattolico di Melbourne. Dell'organo amministrativo fanno parte il Rettore, altri tre vescovi diocesani dello stato del Victoria (dalle diocesi di Sandhurst, Ballarat, e Sale), \"alumni\" del college e membri dell'universit\u00e0. I componenti del consiglio sono di nomina arcivescovile. Ogni anno il rettore sceglie due \"alumni\" a ricoprire, nell'organo, la funzione di rappresentanti degli studenti.\nIl presidente del Club studentesco ha un ruolo di osservatore che relaziona al consiglio sulla vita nel college.\nNel 2012, il consiglio del collegio ha istituito le cariche di \"provost\" e \"deputy provost and dean\" cui spetta l'incarico di sovrintendere dell'amministrazione quotidiana e del mantenimento del college. Il rettore rimane, in via ufficiale, a capo del college e deve essere sempre un prete gesuita.\nAltre figure amministrative sono il cappellano, il \"business manager\", il \"services manager\", il \"senior tutor\"."}
{"id": "5834561", "revid": "115148739", "url": "https://it.wikipedia.org/wiki?curid=5834561", "title": "Simply Marivana", "text": "Simply Marivana \u00e8 un album in formato digital download della cantautrice Marivana Viscuso uscito il 6 febbraio 2016. \u00c8 anche autrice e produttrice del disco con la sua etichetta Marivana Inc.."}
{"id": "5834564", "revid": "1505830", "url": "https://it.wikipedia.org/wiki?curid=5834564", "title": "Ilaria Dallatana", "text": "Biografia.\nLaureata in Lettere moderne all'Universit\u00e0 Cattolica di Milano, intraprende sin da subito la sua carriera nel mondo della comunicazione. Inizia con l'apprendistato nel reparto marketing di Reti Televisive Italiane.\nIn seguito dopo una breve parentesi lavorativa a Madrid, impegnata nella riorganizzazione di Telecinco, fa il suo ritorno in Italia lavorando presso le reti Mediaset come responsabile delle produzioni.\nFonda, poi, con Giorgio Gori e Francesca Cannetta, \"Magnolia\", societ\u00e0 di produzione che importa in Italia famosi reality come \"L'isola dei famosi\", \"L'eredit\u00e0\", \"SOS Tata\".. Lascia la societ\u00e0 nel 2014.\nIl 18 febbraio 2016 viene nominata dal DG Rai, Antonio Campo Dall'Orto, direttore di Rai 2: \u00e8 la prima donna nella storia della Rai. Nell'ottobre 2017 lascia l'incarico in Rai per motivi personali.\nNel luglio 2020 fonda una sua nuova casa di produzione, la Blu Yazmine."}
{"id": "5834574", "revid": "767487", "url": "https://it.wikipedia.org/wiki?curid=5834574", "title": "Missione suicidio", "text": "Missione suicidio (\"Beachhead\") \u00e8 un film del 1954 diretto da Stuart Heisler.\nIl film racconta un episodio della Campagna di Bougainville.\nTrama.\n1943, vigilia della battaglia di Bougainville. Su un'isola dell'arcipelago delle Isole Salomone vive il colono francese Rouchard, informatore segreto del governo statunitense, il quale comunica via telegrafo a una pattuglia dei marines il posizionamento degli sbarramenti di mine poste dai giapponesi. Dubbioso circa il fatto di non aver ricevuto ulteriori contatti dal colono, l'esercito incarica quattro marines ad addentrarsi nella foresta alla sua ricerca per accertarsi dell'autenticit\u00e0 del telegramma.\nProduzione.\nIl film \u00e8 stato girato nell'isola di Kauai, nelle Hawaii."}
{"id": "5834575", "revid": "767487", "url": "https://it.wikipedia.org/wiki?curid=5834575", "title": "Plan Sur", "text": "Il Plan Sur di Valencia, anche conosciuto come Soluci\u00f3n Sur, \u00e8 il nome usato per indicare il nuovo tracciato del corso del fiume Turia nella sua parte terminale. Esso \u00e8 infatti il troncone finale del corso d'acqua, da Quart de Poblet sino allo sbocco nel Mar Mediterraneo, presso il porto di Valencia."}
{"id": "5834597", "revid": "938", "url": "https://it.wikipedia.org/wiki?curid=5834597", "title": "Vitalij Agejev", "text": ""}
{"id": "5834599", "revid": "938", "url": "https://it.wikipedia.org/wiki?curid=5834599", "title": "Vitaly Aheyev", "text": ""}
{"id": "5834600", "revid": "149485", "url": "https://it.wikipedia.org/wiki?curid=5834600", "title": "Curling ai II Giochi olimpici giovanili invernali", "text": "I tornei di curling dei II Giochi olimpici giovanili invernali si sono svolte alla Kristins Hall di Lillehammer, in Norvegia, dal 12 al 21 febbraio 2016."}
{"id": "5834603", "revid": "938", "url": "https://it.wikipedia.org/wiki?curid=5834603", "title": "Olga Partala", "text": ""}
{"id": "5834604", "revid": "938", "url": "https://it.wikipedia.org/wiki?curid=5834604", "title": "Georgij Pogosov", "text": ""}
{"id": "5834605", "revid": "938", "url": "https://it.wikipedia.org/wiki?curid=5834605", "title": "Heorgij Pohosov", "text": ""}
{"id": "5834606", "revid": "78934941", "url": "https://it.wikipedia.org/wiki?curid=5834606", "title": "SS 296", "text": ""}
{"id": "5834611", "revid": "78934949", "url": "https://it.wikipedia.org/wiki?curid=5834611", "title": "SS 297", "text": ""}
{"id": "5834612", "revid": "938", "url": "https://it.wikipedia.org/wiki?curid=5834612", "title": "Andrij Pogrebnjak", "text": ""}
{"id": "5834613", "revid": "78934977", "url": "https://it.wikipedia.org/wiki?curid=5834613", "title": "Stazione di Casaletto-Battaglia", "text": ""}
{"id": "5834614", "revid": "938", "url": "https://it.wikipedia.org/wiki?curid=5834614", "title": "Anna Garina", "text": ""}
{"id": "5834616", "revid": "938", "url": "https://it.wikipedia.org/wiki?curid=5834616", "title": "Grigorij Kriss", "text": ""}
{"id": "5834619", "revid": "938", "url": "https://it.wikipedia.org/wiki?curid=5834619", "title": "Hrihorij Kriss", "text": ""}
{"id": "5834621", "revid": "767487", "url": "https://it.wikipedia.org/wiki?curid=5834621", "title": "La morte scarlatta viene dallo spazio", "text": "La morte scarlatta viene dallo spazio (\"They Came from Beyond Space\") \u00e8 un film del 1967 diretto da Freddie Francis.\nTrama.\nMeteoriti provenienti dalla Luna precipitano sul suolo britannico. Gli scienziati andati a investigare, vengono soggiogati da una forza aliena che ne fa i suoi schiavi. Il gruppo inizia a lavorare a un missile, mentre in citt\u00e0 scoppia un'epidemia di scarlattina che uccide tutti.\nIl dottor Curtis, che si salva dal dominio extraterrestre a causa di una placca cranica d'argento, cerca di liberare i colleghi, ma rimane intrappolato sul razzo che lo porta sulla Luna. Qui, discutendo con gli alieni, riesce a giungere a un pacifico accordo.\nProduzione.\nLa produzione riutilizz\u00f2 buona parte dei set e oggetti di scena del film \"Daleks - Il futuro fra un milione di anni\" (\"Daleks' Invasion Earth 2150 A.D.\") dell'anno precedente cos\u00ec da ridurre i costi."}
{"id": "5834629", "revid": "767487", "url": "https://it.wikipedia.org/wiki?curid=5834629", "title": "Supercoppa di Cina 2012", "text": "La Supercoppa di Cina 2012 \u00e8 stata la decima edizione della Supercoppa di Cina.\nSi \u00e8 svolta il 25 febbraio 2012 allo University Town Stadium di Guangzhou, tra il Guangzhou Evergrande, vincitore della Chinese Super League, e il Tianjin Teda, vincitore della Coppa della Cina.\nLa vittoria del trofeo \u00e8 andata al Guangzhou Evergrande, che ha sconfitto per 2-1 il Tianjin Teda grazie a una doppietta di Cl\u00e9o. Per il Tianjin Teda ha segnato Wang Xinxin."}
{"id": "5834631", "revid": "767487", "url": "https://it.wikipedia.org/wiki?curid=5834631", "title": "Veruschka, poesia di una donna", "text": "Veruschka, poesia di una donna, anche conosciuto con il titolo di Veruschka, \u00e8 un film italiano del 1971 diretto da Franco Rubartelli e interpretato da Veruschka.\nTrama.\nVera \u00e8 una modella tedesca che nel pieno del successo attraversa una crisi esistenziale che la porta ad allontanarsi dal proprio amante e agente. Tenta di ritrovare l'amore della giovent\u00f9, Michael, rifugiandosi nella casa dove \u00e8 cresciuta, in Germania. Ma anche qui \u00e8 infelice e prova desideri di morte, cercando di estraniarsi dalla realt\u00e0 attraversa l'uso di droghe. L'amante la raggiunge e la riporta in Italia, ma la loro ritrovata unione dura poco e si interrompe nuovamente, quando Vera desidera fuggire dal successo. Alla fine i due si ritrovano ancora una volta e proprio quando lei sembra aver trovato la risposta alle proprie angosce interiori i due muoiono in un incidente stradale.\nProduzione.\nFranco Rubartelli era all'epoca del film compagno della nota modella protagonista della pellicola, grazie ai suoi scatti, infatti, Veruschka era stata portata all'apice della fama.\nDistribuzione.\nIl film \u00e8 stato distribuito in Italia a partire dal 2 aprile 1971.\nIn home video il film \u00e8 stato distribuito solamente in VHS con rapporto immagine di 4:3 negli anni ottanta dalla Creazioni Home Video (CHV), scomparendo in seguito sia dall'home video che dai palinsesti televisivi. Non \u00e8 mai stato pubblicato in alcun formato digitale.\nColonna sonora.\nLa colonna sonora del film \u00e8 stata composta da Ennio Morricone e interpretata da Edda Dell'Orso. La colonna sonora completa del film \u00e8 stata pubblicata per la prima volta solamente nel 1995 in CD dalla Point Records, e comprende 14 tracce. In seguito ristampata varie volte in CD e in LP da Easy Tempo, GDM e Dagored, con un numero di tracce superiori, da 21 a 24. Prima dell'edizione in CD del 1995, solamente il tema dei titoli del film era apparso in alcune compilation e raccolte di Ennio Morricone."}
{"id": "5834632", "revid": "400694", "url": "https://it.wikipedia.org/wiki?curid=5834632", "title": "Veruschka - poesia di una donna", "text": ""}
{"id": "5834633", "revid": "404449", "url": "https://it.wikipedia.org/wiki?curid=5834633", "title": "Cappella di San Michele (Fattoria della Fratta)", "text": ""}
{"id": "5834655", "revid": "2036644", "url": "https://it.wikipedia.org/wiki?curid=5834655", "title": "Supercoppa di Cina 2013", "text": "La Supercoppa di Cina 2013 \u00e8 stata l'undicesima edizione della Supercoppa di Cina.\nSi \u00e8 svolta il 3 marzo 2013 al Tianhe Stadium di Guangzhou, tra il Guangzhou Evergrande, vincitore della Chinese Super League e della Coppa di Cina, e il Jiangsu Sainty, secondo classificato nella Chinese Super League.\nLa vittoria del trofeo \u00e8 andata al Jiangsu Sainty, che ha sconfitto per 2-1 il Guangzhou Evergrande grazie all'autorete di Zhang Linpeng e al gol di Sjarhej Kryvec. Per il Guangzhou ha segnato Dar\u00edo Conca."}
{"id": "5834659", "revid": "861861", "url": "https://it.wikipedia.org/wiki?curid=5834659", "title": "Cattedrale di San Demetrio Megalomartire", "text": ""}
{"id": "5834662", "revid": "729019", "url": "https://it.wikipedia.org/wiki?curid=5834662", "title": "Roberto Mancini (poliziotto)", "text": "\u00c8 conosciuto per essere stato il primo poliziotto che con la sua squadra ha indagato sullo sversamento illegale di rifiuti speciali e tossici nei territori della Campania, che verranno poi indicati come \"terra dei fuochi\", e sulle attivit\u00e0 della camorra collegate.\nBiografia.\nFrequenta il Liceo Ginnasio Statale Augusto di Roma e qui collabora con il collettivo studentesco di estrema sinistra; per le sue idee politiche verr\u00e0 in seguito soprannominato \"il poliziotto comunista\" o \"il poliziotto con il Manifesto\". Terminati gli studi si arruola nella Polizia di Stato nel 1980.\nLa sua pi\u00f9 importante attivit\u00e0 \u00e8 legata ad indagini sulla camorra e traffico di rifiuti. A partire dal 1994, insieme alla sua squadra, comincia a svolgere delicate indagini sul clan dei Casalesi, fino a produrre una preziosa informativa che nel 1996 consegna alla direzione distrettuale antimafia di Napoli. L'indagine vede coinvolto l'avvocato Cipriano Chianese principale intermediario tra le aziende e i Casalesi nello smaltimento illecito di rifiuti pericolosi nelle discariche abusive tra Caserta e Napoli.\nDopo diversi anni, durante i quali le indagini vengono ostacolate e lo stesso Mancini trasferito, il pubblico ministero Alessandro Milita riapre le indagini, convocando Mancini a testimoniare nel processo per disastro ambientale e inquinamento delle falde acquifere in Campania. Il procedimento, ora in Corte di assise, inizia nel 2011 e vede tra i principali imputati il \"broker dei rifiuti\", ovvero l'avvocato Cipriano Chianese. Tra il 1998 e il 2001 Mancini collabora con la Commissione rifiuti della Camera, svolgendo numerose missioni in Italia e all'estero.\nIl contatto ravvicinato con rifiuti tossici e radioattivi durante la sua attivit\u00e0 investigativa lo porta a contrarre il linfoma non-Hodgkin, che gli viene diagnosticato nel 2002.\nA seguito della certificazione del comitato di verifica del Ministero delle Finanze, attestante che il suo tumore del sangue dipende da \"causa di servizio\", gli venne riconosciuto un indennizzo di euro, giudicati dal Mancini stesso insufficienti anche per il rimborso delle sole spese mediche.\nMorir\u00e0 il 30 aprile 2014, lasciando la moglie e una figlia; ai funerali, che si tennero a Roma presso la Basilica di San Lorenzo al Verano, parteciparono numerosi rappresentanti della Polizia di Stato e il parroco del rione Parco Verde di Caivano, don Maurizio Patriciello, e oggi riposa nel Cimitero Monumentale del Verano di Roma.\nRiconoscimenti.\nNel settembre 2014, in seguito a manifestazioni, petizioni, l'impegno di alcuni amici, della famiglia e di alcuni parlamentari, a Roberto Mancini viene finalmente riconosciuto lo status di \u201cvittima del dovere\u201d che certifica la connessione tra la malattia e il servizio prestato, riconoscendo il suo importantissimo lavoro e il sostegno alla sua famiglia."}
{"id": "5834671", "revid": "228587", "url": "https://it.wikipedia.org/wiki?curid=5834671", "title": "Festival cinematografico internazionale di Mosca 1979", "text": "La 11\u00aa edizione del Festival cinematografico internazionale di Mosca si \u00e8 svolta a Mosca dal 14 al 28 agosto 1979.\nIl Grand Prix fu assegnato al film polacco \"Il cineamatore\" diretto da Krzysztof Kie\u015blowski, al film italiano \"Cristo si \u00e8 fermato a Eboli\" diretto da Francesco Rosi e al film spagnolo \"Sette giorni di gennaio\" diretto da Juan Antonio Bardem."}
{"id": "5834685", "revid": "125594016", "url": "https://it.wikipedia.org/wiki?curid=5834685", "title": "Societ\u00e0 Polisportiva Giulianova 1978-1979", "text": "Questa pagina raccoglie le informazioni riguardanti la Societ\u00e0 Polisportiva Giulianova nelle competizioni ufficiali della stagione 1978-1979."}
{"id": "5834737", "revid": "767487", "url": "https://it.wikipedia.org/wiki?curid=5834737", "title": "Associazione Calcio Monopoli 1978-1979", "text": "Questa pagina raccoglie le informazioni riguardanti l'Associazione Calcio Monopoli nelle competizioni ufficiali della stagione 1978-1979."}
{"id": "5834749", "revid": "44876", "url": "https://it.wikipedia.org/wiki?curid=5834749", "title": "Associazione Calcio Pro Vasto 1978-1979", "text": "Questa pagina raccoglie le informazioni riguardanti l'Associazione Calcio Pro Vasto nelle competizioni ufficiali della stagione 1978-1979."}
{"id": "5834751", "revid": "287204", "url": "https://it.wikipedia.org/wiki?curid=5834751", "title": "Col du Grand Ballon", "text": "Il Col du Grand Ballon \u00e8 un passo di montagna dei Vosgi, in Alsazia.\nToponimo.\nIl nome del colle viene dalla vicina cima del Grand Ballon, la pi\u00f9 alta della zona.\nViabilit\u00e0.\nIl colle \u00e8 alto 1343\u00a0m e si trova nel dipartimento dell'Alto Reno. Fa comunicare Willer-sur-Thur con Le Markstein, una localit\u00e0 sciistica a cavallo dei comuni di Lautenbach e Oderen.\nLa Route des Cr\u00eates (cio\u00e8 \"Strada delle Creste\") transita per il valico.\nTour de France.\nLa salita al colle fu inserita nel Tour de France per la prima volta nel Tour de France del 1969\nIl colle \u00e8 stato attraversato dal Tour de France in altre sette occasioni, l'ultima nel 2014."}
{"id": "5834753", "revid": "345280", "url": "https://it.wikipedia.org/wiki?curid=5834753", "title": "MTV8", "text": ""}
{"id": "5834757", "revid": "767487", "url": "https://it.wikipedia.org/wiki?curid=5834757", "title": "Societ\u00e0 Sportiva Vis Pesaro 1978-1979", "text": "Questa pagina raccoglie le informazioni riguardanti la Societ\u00e0 Sportiva Vis Pesaro nelle competizioni ufficiali della stagione 1978-1979."}
{"id": "5834770", "revid": "339392", "url": "https://it.wikipedia.org/wiki?curid=5834770", "title": "Mana (patriarca nestoriano)", "text": ""}
{"id": "5834777", "revid": "767487", "url": "https://it.wikipedia.org/wiki?curid=5834777", "title": "Unione Sportiva Casertana 1978-1979", "text": "Questa pagina raccoglie le informazioni riguardanti l'Unione Sportiva Casertana nelle competizioni ufficiali della stagione 1978-1979.\nRosa.\n "}
{"id": "5834792", "revid": "287204", "url": "https://it.wikipedia.org/wiki?curid=5834792", "title": "Charme And Shake", "text": "Charme And Shake \u00e8 il primo album solista di Bengi, pubblicato per la Irma Records con lo pseudonimo Bengi Jumping.\nTracce.\nCD (Irma IRM 857).\nNota: sulla copertina del disco i titoli delle tracce 7 e 8 sono invertiti."}
{"id": "5834793", "revid": "1396213", "url": "https://it.wikipedia.org/wiki?curid=5834793", "title": "Guardiani della Galassia Vol. 2", "text": "Guardiani della Galassia Vol. 2 (\"Guardians of the Galaxy Vol. 2\") \u00e8 un film del 2017 scritto e diretto da James Gunn.\nBasato sugli omonimi personaggi dei fumetti Marvel Comics, il film \u00e8 il sequel di \"Guardiani della Galassia\" (2014) e la quindicesima pellicola del Marvel Cinematic Universe, ed \u00e8 prodotto dai Marvel Studios e distribuito da Walt Disney Studios Motion Pictures. Il film \u00e8 interpretato da Chris Pratt, Zoe Saldana, Dave Bautista, Vin Diesel, Bradley Cooper, Michael Rooker, Karen Gillan, Pom Klementieff, Elizabeth Debicki, Chris Sullivan, Sean Gunn, Sylvester Stallone e Kurt Russell. In \"Guardiani della Galassia Vol. 2\", i Guardiani aiutano Peter Quill a scoprire l'identit\u00e0 di suo padre.\nLa pellicola venne annunciata al San Diego Comic-Con International 2014, poco prima dell'uscita del primo film. Nel giugno 2015 venne rivelato il titolo ufficiale del film.\nTrama.\nNel 1980, Meredith Quill e il suo fidanzato fanno un'escursione nei boschi del Missouri, dove lui pianta un seme alieno nel terreno.\nTrentaquattro anni dopo, i Guardiani della Galassia - Star-Lord, Gamora, Drax, Rocket e Baby Groot - vengono ingaggiati dai Sovereign per difendere delle preziose batterie da un mostro inter-dimensionale. Completato il lavoro, i Guardiani si recano da Ayesha, regina dei Sovereign, per ricevere la loro ricompensa: Nebula, catturata dai Sovereign qualche mese dopo la battaglia di Xandar. I Guardiani partono a bordo della \"Milano\", ma vengono attaccati dai Sovereign poich\u00e9 Rocket ha rubato alcune delle batterie. Precipitano sul pianeta Berhert, mentre un misterioso essere a bordo di un'astronave distrugge la flotta che li insegue, per poi incontrare i Guardiani rivelando di essere Ego, il padre di Peter, il quale invita il figlio, accompagnato da Gamora e Drax, sul suo pianeta, lasciando Rocket e Groot a riparare l'astronave e a tenere prigioniera Nebula.\nNel frattempo Yondu Udonta, radiato dai Ravager per aver trafficato bambini, viene incaricato da Ayesha di catturare i Guardiani. Yondu e il suo gruppo li rintracciano e catturano Rocket; tuttavia Yondu \u00e8 restio a consegnarli ad Ayesha, cos\u00ec il suo subordinato Taserface d\u00e0 il via a un ammutinamento con l'aiuto di Nebula che, nel frattempo, ha convinto con l'inganno Groot a liberarla. Peter, Gamora e Drax arrivano sul pianeta di Ego, dove incontrano Mantis, un'aliena con poteri empatici. Ego spiega loro di essere un Celestiale e rivela di essere lui stesso il pianeta, mentre la forma umana \u00e8 solo un avatar usato per viaggiare per il cosmo. Ego spiega a Peter che lui ha il suo stesso potere. Drax diventa amico di Mantis, la quale si lascia sfuggire che Ego nasconde un segreto. Taserface e i Ravager ammutinati imprigionano Rocket e Yondu, mentre Nebula parte con l'intento di uccidere Gamora, ritenuta responsabile delle torture subite da parte di Thanos. Groot libera Rocket e Yondu con l'aiuto del Ravager Kraglin, fedele a Yondu. Il gruppo fugge e distrugge l'astronave, uccidendo tutti i Ravager ribelli.\nNebula arriva sul pianeta di Ego e affronta Gamora. Dopo una lotta, le due cadono all'interno di una grotta nella quale scoprono centinaia di scheletri. Nel frattempo Ego spiega che, durante i suoi viaggi, ha piantato dei semi per terraformare i pianeti da lui visitati in estensioni di se stesso, ma di non poterli attivare senza l'aiuto di un altro Celestiale. Per questo motivo Ego ingravid\u00f2 centinaia di donne sparse nel cosmo e assunse Yondu per portargli i bambini, sperando che almeno uno di loro avesse il gene celestiale; gli scheletri trovati da Nebula e Gamora sono infatti i suoi figli, uccisi dal padre in quanto non portatori del gene, ed \u00e8 per questo motivo che Yondu, scoperta la verit\u00e0, tenne Peter con s\u00e9. Ora che ha scoperto che Peter ha ereditato i suoi geni, Ego lo usa per attivare i semi, che cominciano a crescere e distruggere tutto quanto intorno a loro. Peter, tenuto in uno stato ipnotico, riesce a liberarsi quando scopre che Ego caus\u00f2 il cancro che uccise sua madre, temendo che il suo attaccamento per la donna potesse fargli abbandonare la sua causa.\nIntanto, Mantis informa Gamora, Drax e Nebula dei piani di Ego, e il gruppo si reca in soccorso di Peter. Sul pianeta arrivano anche Rocket, Groot, Yondu e Kraglin. Mantis spiega loro che l'unico modo per uccidere Ego \u00e8 distruggere il nucleo centrale all'interno del pianeta. I Guardiani salvano Peter e si gettano nelle viscere del pianeta, ma vengono raggiunti dalla flotta dei Sovereign, avvisati da un Taserface morente, e da Ego stesso. Rocket crea una bomba usando le batterie rubate e la affida a Groot, mentre Peter usa i suoi poteri per distrarre Ego e il resto dei Guardiani fugge dal pianeta. La bomba esplode uccidendo il Celestiale e facendo perdere a Quill i suoi poteri. Yondu si sacrifica per salvare Peter, intrappolato nel pianeta che sta collassando. Nebula si riconcilia con Gamora e parte con l'intento di uccidere Thanos. I Guardiani spargono le ceneri di Yondu nello spazio e vengono raggiunti dagli altri gruppi di Ravager, venuti a rendergli omaggio.\nNelle scene durante i titoli di coda, Kraglin impara a controllare la freccia telecinetica di Yondu; il Ravager Stakar Ogord riunisce la vecchia squadra di Yondu; Ayesha crea un essere artificiale per sconfiggere i Guardiani chiamato Adam; Groot cresce ed entra nella fase adolescenziale, venendo rimproverato da Peter; un gruppo di Osservatori ascolta i racconti delle avventure sulla Terra di un astronauta.\nPersonaggi.\nLaura Haddock e Gregg Henry riprendono i rispettivi ruoli di Meredith Quill e di suo padre dal primo film. Seth Green d\u00e0 nuovamente voce a Howard il papero. Evan Jones, Jimmy Urine, Stephen Blackehart, Steve Agee, Mike Escamilla, Joe Fria, Terence Rosemore e Tommy Flanagan interpretano rispettivamente Retch, Half-Nut, Brahl, Gef, Scrote, Oblo, Narblik e Tullk, membri della squadra di Ravager di Yondu.\nMichael Rosenbaum, Ving Rhames e Michelle Yeoh appaiono in ruoli minori nei panni di Martinex, Charlie-27 e Aleta Ogord, membri della vecchia squadra di Yondu e Stakar basata sui Guardiani della Galassia originali. Fanno parte della squadra anche i personaggi in computer grafica Krugarr e Mainframe, quest'ultimo doppiato in originale da Miley Cyrus.\nStan Lee appare in un cameo nei panni di un astronauta che parla con un gruppo di Osservatori. Riguardo al cameo di Lee, Gunn afferm\u00f2 di averlo inserito facendo allusione alla teoria secondo cui Lee interpreta lo stesso personaggio in tutti i suoi cameo nei film del MCU; Gunn spieg\u00f2: \"le persone pensano che Stan Lee sia Uatu e che tutti i suoi cameo facciano parte del suo essere un Osservatore. Per cui ho pensato fosse divertente il fatto che Lee sia uno che lavora per gli osservatori\". Lee gir\u00f2 diverse versioni della scena, inclusa una in cui fa riferimento al suo cameo in \"Deadpool\", che sarebbe stata la prima menzione dei film degli X-Men in un film del MCU. David Hasselhoff appare in un cameo come una delle forme umane assunte da Ego. Jeff Goldblum appare brevemente nei panni del Gran Maestro durante i titoli di coda. Rob Zombie ha un cameo vocale nei panni di un Ravager.\nProduzione.\nSviluppo.\nNel maggio 2014 il CEO della Walt Disney Company Bob Iger parl\u00f2 della possibilit\u00e0 di trasformare \"Guardiani della Galassia\" in un franchise, affermando: \"Non vediamo l'ora di presentare al mondo queste nuove storie Marvel, con un grande cast e i nuovi personaggi di \"Guardiani della Galassia\"... crediamo abbia un forte potenziale come franchise\". In un'altra intervista dichiar\u00f2: \"Non voglio dire che abbiamo tra le mani un altro \"Avengers\", ma l'obiettivo \u00e8 certamente quello\". James Gunn, regista e co-sceneggiatore di \"Guardiani della Galassia\", disse di essere interessato a tornare per un'eventuale sequel. Il mese seguente Kevin Feige, produttore e presidente dei Marvel Studios, afferm\u00f2: \"Se \"Guardiani della Galassia\" funzioner\u00e0, se la risposta del pubblico sar\u00e0 positiva, ci sono sicuramente delle idee e una direzione in cui ci piacerebbe andare\".\nNel luglio 2014 la co-sceneggiatrice di \"Guardiani della Galassia\" Nicole Perlman conferm\u00f2 lo sviluppo del sequel, e conferm\u00f2 inoltre che Gunn sarebbe tornato come regista e co-sceneggiatore. Al San Diego Comic-Con International 2014 il film fu annunciato ufficialmente, e la data di uscita venne fissata al 28 luglio 2017. Il mese seguente Gunn afferm\u00f2 che almeno un nuovo Guardiano presente nei fumetti sarebbe apparso nel film, e rivel\u00f2 di aver gi\u00e0 cominciato a lavorare al sequel. A ottobre 2014 Gunn conferm\u00f2 che i cinque protagonisti sarebbe tornati, e la data di uscita venne anticipata al 5 maggio 2017.\nA novembre Michael Rooker annunci\u00f2 il suo ritorno nei panni di Yondu, affermando di non vedere l'ora di esplorare nuovi aspetti del personaggio. A marzo 2015 Gunn rivel\u00f2 che il film sarebbe stato girato al Atlanta, Georgia, e che ci sarebbero stati diversi nuovi nomi nella troupe, e conferm\u00f2 inoltre il ritorno di suo fratello Sean nei panni di Kraglin e di Karen Gillan nei panni di Nebula. Parlando del suo rapporto con la Marvel, Gunn afferm\u00f2: \"Abbiamo un rapporto fantastico, mi lasciano molto spazio per fare le mie cose, e io ascolto con attenzione i loro suggerimenti e le loro idee. Non mi hanno mai obbligato ad aggiungere un personaggio o ad inserire un elemento nella trama... quando la Marvel si fida di te - e penso di essermi guadagnato la loro fiducia negli ultimi due anni - ti d\u00e0 un ampio margine di manovra\". Nello stesso mese Vin Diesel conferm\u00f2 che sarebbe tornato per dare voce a Groot, e Gunn rivel\u00f2 che il film sarebbe stato distribuito in 3D.\nSceneggiatura.\nDopo l'annuncio del sequel, Gunn afferm\u00f2 di avere molte idee sulla storia e sui personaggi, e di avere gi\u00e0 scritto diverse cose. Parlando del suo approccio al film, Gunn afferm\u00f2: \"Probabilmente non strutturer\u00f2 il film alla stessa maniera del primo. Una delle ragioni per cui il pubblico ha amato il primo film \u00e8 il suo essere nuovo e diverso, quindi il secondo film sar\u00e0 nuovo e diverso rispetto al primo\".\nPrima di iniziare a scrivere la sceneggiatura, Gunn disse di volersi concentrare sul padre di Peter Quill, su Yondu, Drax, Nebula, Kraglin e il Collezionista, e di voler espandere la cultura Xandariana, Kree, Kryloriana quella dei Ravager. Disse inoltre di voler aggiungere pi\u00f9 personaggi femminili nel film, anche se specific\u00f2 di non volere personaggi terrestri come Carol Danvers in modo da concentrarsi su Quill come unico personaggio proveniente dalla Terra. Inoltre Gunn disse che nel sequel non sarebbero apparsi n\u00e9 Richard Rider n\u00e9 Sam Alexander, spiegando: \"Non voglio Nova al momento perch\u00e9 penso che sia importante che Quill sia l'unico terrestre. \u00c8 importante per tutti coloro che vanno al cinema e non semplicemente per quella manciata di fan di Nova [e Carol Danvers]\".\nNel maggio 2015, parlando dei personaggi del film, Gunn rivel\u00f2 che ci sarebbero stati meno personaggi rispetto al primo film, anche se durante una delle stesure della sceneggiatura aveva aggiunto due nuovi personaggi principali,\nMantis e Adam Warlock. Tuttavia proseguendo con la stesura della sceneggiatura Gunn decise di rimuovere Adam Warlock e tenere solo Mantis per evitare di affollare troppo il film, affermando che \"Mantis era pi\u00f9 organica alla storia\" rispetto ad Adam Warlock. Aggiunse inoltre che \"una delle cose principali di \"Guardiani della Galassia\" non \u00e8 aggiungere personaggi solo per rendere il film pi\u00f9 grosso, ma al contrario concentrarsi sui personaggi che gi\u00e0 conosciamo per esplorarli meglio... penso che in questi film di supereroi tutto si stia allargando troppo irregolarmente. E anche nei fumetti di supereroi in generale. Ci sono cos\u00ec tanti personaggi che non riesci a concentrarti su uno di essi e a conoscerlo davvero, e io voglio davvero conoscere meglio i personaggi che abbiamo gi\u00e0 presentato\". Gunn rivel\u00f2 che Adam Warlock sarebbe apparso in futuro e sarebbe stato un \"elemento molto importante [dell'universo cosmico del MCU]\".\nFeige disse che il mistero del padre di Quill sarebbe stato centrale nel film: \"Penso sia molto importante. Abbiamo introdotto il mistero alla fine del primo film per una ragione ben precisa\". Gunn disse di voler fare il modo che la figura di Yondu fosse ben definita, specie in riferimento al suo rapporto con Quill e con il padre, e afferm\u00f2 che il padre di Quill non sarebbe stato J'son come nei fumetti. Parlando di Thanos, Gunn spieg\u00f2: \"Apparir\u00e0 nel film se servir\u00e0 alla storia, altrimenti non apparir\u00e0. Thanos non \u00e8 l'aspetto pi\u00f9 importante di \"Guardiani 2\", questo \u00e8 certo. Ci saranno i Guardiani e altre minacce che i Guardiani affronteranno, ma non ci sar\u00e0 Thanos\". Feige afferm\u00f2 in seguito che Thanos non sarebbe apparso nel film, poich\u00e9 sarebbe stato conservato per un ritorno pi\u00f9 grande.\nParlando di un possibile crossover con i Vendicatori, Gunn disse: \"Abbiamo parlato di tutte le possibilit\u00e0 per un crossover e pi\u00f9 o meno so qual \u00e8 il piano generale. Per\u00f2 tutto pu\u00f2 cambiare in ogni secondo. Ci\u00f2 potrebbe o non potrebbe includere l'incontro tra un paio di Vendicatori e un paio di Guardiani, o di tutti i Vendicatori e tutti i Guardiani... stanno tutti nello stesso universo e hanno tutti delle grandi personalit\u00e0 che, in un modo o nell'altro, finiranno per incrociarsi\". In seguito, parlando di come il film si sarebbe collegato alle altre pellicole della Fase Tre del Marvel Cinematic Universe, Gunn dichiar\u00f2: \"Non mi sento legato a quelle cose. Penso riguardi solo i Guardiani e quello che stanno facendo. Non siamo dei subordinati dei Vendicatori. \"Guardiani 2\" non \u00e8 un film fatto per avvicinarci ad \"Avengers: Infinity War\". \u00c8 qualcosa fatto nella direzione di futuri film cosmici, per cui non penso sia qualcosa che mi interessa pi\u00f9 di tanto\". Feige aggiunse che il film \"riguarda pi\u00f9 i personaggi, la loro evoluzione come eroi, come famiglia e come gruppo di personaggi chiamato Guardiani della Galassia. Il modo in cui il film finisce e lo stato del gruppo alla fine del film preparer\u00e0 il pubblico per gli eventi futuri, ma non c'\u00e8 niente che va esplicitamente in direzione di \"Infinity War\".\nA dicembre 2014 Gunn rivel\u00f2 di aver terminato la storia, affermando: \"Sta ancora prendendo forma, ma penso che siamo a buon punto. Sono molto emozionato al riguardo\". A inizio febbraio 2015 Gunn rivel\u00f2 che in poche settimane avrebbe consegnato il soggetto alla Marvel, e rivel\u00f2 che la storia non sarebbe stata basata su alcuna storia dei fumetti. A inizio aprile 2015 Gunn disse di aver consegnato alla Marvel uno \"\"scriptment\", un documento di 70 pagine scritto a met\u00e0 tra un trattamento e una sceneggiatura che racconta ogni parte del film\", e che presto avrebbe cominciato a scrivere la sceneggiatura.\nPre-produzione.\nIl 2 giugno 2015 Gunn annunci\u00f2 di aver terminato la prima bozza della sceneggiatura, e rivel\u00f2 che il titolo del film non sarebbe stato un semplice \"Guardiani della Galassia 2\". La stessa settimana conferm\u00f2 il ritorno di Zoe Saldana, Dave Bautista e Bradley Cooper come Gamora, Drax e Rocket. A fine mese Gunn annunci\u00f2 il titolo del film, \"Guardians of the Galaxy Vol. 2\", spiegando di aver cercato moltissimi titoli per il film ma che \"poich\u00e9 \"Guardiani della Galassia\" \u00e8 gi\u00e0 di suo un titolo molto lungo, sarebbe stato strano aggiungere altre parole. \"Vol. 2\" \u00e8 il titolo che mi piace di pi\u00f9, ed \u00e8 quello che ho scritto sulla copertina della sceneggiatura, e fortunatamente alla Marvel \u00e8 piaciuto\".\nA settembre 2015 Feige disse che gli annunci sul cast sarebbero stati fatti entro la fine dell'anno, e a ottobre 2015 Pom Klementieff venne scelta per interpretare Mantis; Matthew McConaughey venne contattato per il ruolo dell'antagonista, ma rifiut\u00f2.\nNel dicembre 2015 Gunn disse di aver contattato John C. Reilly per fargli riprendere il suo di Rhomann Dey, e Kurt Russell entr\u00f2 in trattative iniziali per interpretare il padre di Peter Quill. Nel gennaio 2016 Gunn annunci\u00f2 di aver completato la sceneggiatura. Dopo la morte di David Bowie, Gunn, grande estimatore del cantante, rivel\u00f2 che c'erano state delle discussioni per farlo apparire in un cameo. Benicio del Toro, interprete di Taneleer Tivan nel primo film, disse che non sarebbe tornato nel sequel, ma di essere interessato a riprendere il personaggio in futuro. A inizio febbraio entr\u00f2 nel cast Steve Agee, e Gunn afferm\u00f2 che il film non avrebbe riguardato le Gemme dell'Infinito e che non ci sarebbero stati camei degli Avengers.\nRiprese.\nLe riprese cominciarono l'11 febbraio 2016 ai Pinewood Atlanta Studios nella contea di Fayette, Georgia, con Henry Braham come direttore della fotografia e Scott Chambliss come scenografo. Il Georgia International Convention Center venne usato come teatro di posa aggiuntivo a causa dell'inizio della pre-produzione di \"\", anch'esso girato ai Pinewood Studios. Gunn spieg\u00f2 che diversi membri della troupe del primo film, tra cui il direttore della fotografia Ben Davis e lo scenografo Charles Wood, avevano firmato per lavorare a \"Guardiani della Galassia Vol. 2\" e a \"Doctor Strange\", ma a causa del posticiparsi delle riprese di quest'ultimo non poterono tornare per \"Vol. 2\". Il film fu il primo girato con una macchina da presa a risoluzione 8K, la Red Weapon 8K.\nIl 17 febbraio 2016 la Marvel annunci\u00f2 ufficialmente l'inizio delle riprese confermando inoltre l'ingresso nel cast di Russell, Elizabeth Debicki e Chris Sullivan. Nell'aprile 2016 Gunn rivel\u00f2 che Reilly non sarebbe tornato nel film, e conferm\u00f2 che anche del Toro non sarebbe apparso. Inizialmente Glenn Close avrebbe dovuto riprendere il ruolo di Nova Prime Irani Rael dal primo film, tuttavia Gunn spieg\u00f2 in seguito di aver eliminato il suo personaggio poich\u00e9 non entrava \"organicamente\" nella storia. Nell'aprile 2016 si tennero delle riprese a Cartersville, Georgia. Le riprese principali terminarono il 16 giugno 2016.\nPost-produzione.\nNel luglio 2016, al San Diego Comic-Con International, vennero confermati i ruoli di Russell come Ego, Debicki come Ayesha e Sullivan come Taserface, e venne rivelata la presenza nel film di Sylvester Stallone e di diversi interpreti dei Ravager. Nell'agosto 2016 Gunn conferm\u00f2 che il film avrebbe avuto una scena dopo i titoli di coda. In seguito Gunn rivel\u00f2 che ci sarebbero state quattro scene durante i titoli di coda e una dopo i titoli di coda, tutte quante scritte e dirette da lui. Nel novembre 2016 Gillan rivel\u00f2 che erano in corso delle riprese aggiuntive del film. Nel marzo 2017 Gunn rivel\u00f2 la presenza nel cast di Michael Rosenbaum.\nFred Raskin e Craig Wood tornano dal primo film come montatori. Parlando delle scene tagliate dal film, Gunn rivel\u00f2 che Nathan Fillion sarebbe dovuto apparire in un cameo nei panni di Simon Williams in una serie di locandine di film fittizi, inclusi film in cui Williams interpreta Arkon e Tony Stark. Nonostante la scena sia stata in seguito tagliata, Gunn afferm\u00f2 di considerare il cameo di Fillion canonico all'interno del MCU.\nEffetti visivi.\nGli effetti visivi del film vennero curati da Framestore, Weta Digital, Trixter, Method Studios, Animal Logic, Scanline VFX, Lola VFX, Luma e Cantina Creative. La Framestore si occup\u00f2 nuovamente di creare Rocket e Baby Groot come nel primo film. Lola si occup\u00f2 di ringiovanire digitalmente Russell nel flashback iniziale, dopo aver fatto dei lavori simili in altri film del MCU. Per creare il personaggio, Lola prese come riferimento l'aspetto di Russell in \"La fantastica sfida\" del 1980. Russell gir\u00f2 le scene del flashback con dei marcatori visivi applicati sul volto; inoltre la produzione us\u00f2 l'attore Aaron Schwartz come ulteriore riferimento per via delle sue espressioni facciali simili a quelle di Russell.\nWeta Digital si occup\u00f2 del personaggio di Ego durante il combattimento con Peter Quill, creando un avatar digitale di Russell in diverse inquadrature. La Weta si occup\u00f2 inoltre della parte interna del pianeta di Ego. Il design pianeta \u00e8 ispirato all'arte frattale di Hal Tenny, assunto da Gunn proprio come designer del pianeta, ed \u00e8 composto da \"oltre un trilione di poligoni\"; Gunn lo defin\u00ec \"il pi\u00f9 grande effetto visivo mai realizzato. Non c'\u00e8 niente che si avvicini ad esso\".\nColonna sonora.\nNell'agosto 2014 James Gunn disse di avere diverse idee sulle canzoni da inserire nell'\"Awesome Mix Vol. 2\" di Quill. Nell'aprile 2015 Gunn rivel\u00f2 di sentirsi un po' sotto pressione riguardo alla scelta della canzoni poich\u00e9 \"cos\u00ec tante persone hanno amato quelle del primo film e abbiamo ottenuto il disco di platino e cose cos\u00ec. Ma penso che la colonna sonora del secondo film sia migliore\".\nAd agosto 2015 venne confermato il ritorno di Tyler Bates per comporre le musiche del film. Come accaduto per il primo film, Bates scrisse in anticipo parte della colonna sonora in modo da permettere a Gunn di girare seguendo il ritmo della musica. Le registrazioni della colonna sonora iniziarono nel gennaio 2017 agli Abbey Road Studios di Londra.\n\"Guardians of the Galaxy Vol. 2: Awesome Mix Vol. 2\" e l'album con la colonna sonora di Bates vennero pubblicati da Hollywood Records il 21 aprile 2017.\nPromozione.\nNel giugno 2016 la Marvel annunci\u00f2 che il merchandise del film sarebbe stato pi\u00f9 ampio di quello del primo film, e che Groot avrebbe avuto un ruolo centrale per attirare il pubblico pi\u00f9 ampio possibile. Tra i partner della campagna figurano Hasbro, Lego, Funko e LB Kids. Gunn afferm\u00f2 di essersi assicurato che i personaggi femminili avessero un ampio spazio nel merchandise, a differenza del primo film. Nel luglio 2016 Gunn e il cast del film presentarono la pellicola al San Diego Comic-Con International, mostrando scene dal film e presentando i nuovi personaggi.\nIl 19 ottobre 2016 venne pubblicata un'anteprima del teaser trailer del film. Il 3 dicembre 2016, in occasione della Comic Con Experience in Brasile, venne distribuito il teaser trailer del film, anche in italiano. Il trailer ottenne 81 milioni di visualizzazioni nelle prime ventiquattr'ore.\nNel febbraio 2017, in occasione del Super Bowl LI, venne pubblicato un nuovo trailer del film. Alla fine del mese venne presentato al \"Jimmy Kimmel Live!\" un ulteriore trailer del film.\nDistribuzione.\nLa premi\u00e8re mondiale di \"Guardiani della Galassia Vol. 2\" si \u00e8 tenuta il 19 aprile 2017 al Dolby Theatre di Los Angeles. Il film \u00e8 stato distribuito nelle sale cinematografiche italiane il 25 aprile 2017, il 28 aprile nel Regno Unito e il 5 maggio 2017 negli Stati Uniti, anche in 3D e IMAX. Inizialmente la data di uscita era fissata al 28 luglio 2017.\nEdizione italiana.\nLa direzione del doppiaggio e i dialoghi italiani sono stati curati da Marco Guadagno, per conto della Dubbing Brothers Int. Italia.\nEdizioni home video.\n\"Guardiani della Galassia Vol. 2\" \u00e8 stato distribuito da Walt Disney Studios Home Entertainment l'8 agosto 2017 in download digitale e il 22 agosto 2017 in DVD, Blu-ray e Ultra HD Blu-ray. \u00c8 il primo film Disney a essere pubblicato in formato Ultra HD Blu-ray.\nAccoglienza.\nIncassi.\n\"Guardiani della Galassia Vol. 2\" ha incassato in Nord America e nel resto del mondo, per un incasso complessivo di , a fronte di un budget di produzione di $200 milioni.\nIl film \u00e8 l'ottavo maggior incasso del 2017 e il quinto maggiore incasso nel Nord America del 2017.\nNel suo giorno d'esordio in Nord America il film ha incassato $56,1 milioni in 4.347 schermi, inclusi $17 milioni alle anteprime del gioved\u00ec sera. Nel primo weekend di programmazione il film ha incassato $146,5 milioni, di cui $13 milioni nel circuito IMAX; \u00e8 il terzo miglior weekend d'esordio del 2017, dietro a \"La bella e la bestia\" e \"\".\nIl film ha debuttato il 25 aprile in Australia, Italia e Nuova Zelanda, aprendo al primo posto in tutti e tre i mercati, per un esordio internazionale di $6,6 milioni comprese le anteprime del luned\u00ec sera. Tra il 26 e il 27 aprile il film \u00e8 stato distribuito in altri 27 territori, tra cui Francia, Germania e Brasile, portando l'incasso totale internazionale a $22,3 milioni. Nel primo week-end di programmazione il film ha aperto al primo posto in tutti i territori a eccezione di Portogallo, Turchia e Vietnam e incassando complessivamente $106 milioni, di cui $5 milioni nel circuito IMAX. Nel secondo week-end di programmazione il film ha aperto al primo posto del botteghino in Cina ($48,6 milioni), Russia ($11,6 milioni) e Sud Corea ($13,3 milioni), dove il solo incasso del primo week-end ha superato l'incasso totale del primo film. Al 7 maggio 2017 i mercati maggiori erano Cina ($49,5 milioni), Regno Unito ($35,7 milioni), Germania ($18,4 milioni), Australia ($17,2 milioni) e Francia ($16,1 milioni).\nCritica.\nIl film \u00e8 stato accolto positivamente dalla critica cinematografica. Su Rotten Tomatoes ha un indice di gradimento dell'85% con un voto medio di 7,3 su 10 basato su 423 recensioni. Il commento del sito recita: \"La trama piena d'azione, gli stupefacenti effetti visivi e l'umorismo irriverente di \"Guardiani della Galassia Vol. 2\" arricchiscono un sequel che \u00e8 divertente quasi quanto il suo predecessore -- anche se meno innovativo\". Su Metacritic ha un voto medio di 67 su 100 basato su 48 recensioni.\nBrian Truitt di \"USA Today\" ha scritto che \"esattamente come il primo film, \"Guardiani della Galassia Vol. 2\" \u00e8 una gemma di follia vincente in cui ci si pu\u00f2 meravigliosamente immedesimare\". Chris Hewitt di \"Empire\" ha dato al film quattro stelle su cinque, scrivendo che \"Gunn ce l'ha fatta nuovamente, creando un sequel che tiene il focus sui personaggi che amiamo e aumentando al tempo stesso la portata del film\". Peter Bradshaw del \"Guardian\" ha apprezzato il film, scrivendo che \"c'\u00e8 tanto da apprezzare nel film, ma c'\u00e8 una strana aria di inconsistenza, \u00e8 quasi un sequel senza trama\". Owen Gleiberman di \"Variety\" ha scritto: \"Inquadratura per inquadratura, dialogo per dialogo, \"Guardiani della Galassia Vol. 2\" \u00e8 un seguito stravagante e arguto, realizzato con lo stesso incanto virtuosistico del primo. Eppure questa volta si percepisce quanta fatica abbia fatto James Gunn per intrattenervi\". Chris Nashawaty di \"Entertainment Weekly\" ha dato al film B-, definendolo \"pi\u00f9 brillante della maggior parte dei film, ma non tanto quanto il primo film. \u00c8 pi\u00f9 divertente di molti altri film, ma non divertente quanto il primo [...] che era cos\u00ec originale, imprevedibile, irriverente, stupido e sublime che \"Guardiani Vol. 2\" non riesce fare a meno di risultare un passo indietro\". Pete Hammond di \"Deadline.com\" ha apprezzato il film, affermando che i Guardiani della Galassia sono \"il migliore e il pi\u00f9 divertente gruppo di personaggi tra tutti i film Marvel\", anche se ha lamentato l'uso eccessivo di effetti visivi e sonori che rischiano di mettere in ombra i personaggi.\nTodd McCarthy dell\"'Hollywood Reporter\" \u00e8 stato pi\u00f9 critico, affermando che il film \"sembra il secondo giro su delle montagne russe che sono davvero divertenti la prima volta ma che ora hanno un sapore di gi\u00e0 visto\". Alle stesse conclusioni arriva \"Fumettologica\" che lo definisce \"un secondo [capitolo] meno buono o se non altro meno originale\". Bryan Bishop di \"The Verge\" ha scritto che al film \"manca la combinazione di cuore e spirito che aveva reso l'originale una cos\u00ec piacevole sorpresa\", spiegando che \"paragonato al suo predecessore, [il film] ha un nucleo emotivo vuoto, e la narrazione sembra impacciata. Questo film non ha assolutamente alcuno scopo, neppure come ponte per i prossimi capitoli della storia Marvel\". Anche Scott Mendelson di \"Forbes\" non ha apprezzato particolarmente il film, scrivendo: \"\"Guardiani della Galassia Vol. 2\" comincia e finisce cos\u00ec come sperato, ma inciampa un po' nel mezzo. Come molte altre \"parti 2\" del MCU, questo secondo capitolo \u00e8 diviso tra il desiderio di essere un film pi\u00f9 tradizionalista e incentrato sui personaggi (visto che non \u00e8 n\u00e9 una storia di origini n\u00e9 un finale) e esigenze finanziarie di un film con un mega-budget che ci si aspetta regali brividi e grandi conseguenze narrative\".\nSequel.\nNel novembre 2014 Gunn disse che gi\u00e0 durante la lavorazione del primo film aveva steso delle idee riguardo al sequel e a un possibile terzo film. Nel giugno 2015 Gunn rivel\u00f2 di non essere sicuro di tornare per un terzo film dei \"Guardiani della Galassia\", affermando che il tutto sarebbe dipeso da come si sarebbe sentito dopo la realizzazione di \"Guardiani della Galassia Vol. 2\". Nell'aprile 2016, parlando del futuro del MCU, Kevin Feige afferm\u00f2 che \"\u00e8 ancora tutto da decidere per il 2020 e oltre, ma sicuramente \"Guardiani 3\" \u00e8 uno di quei film. Non so quale sar\u00e0 l'ordine esatto\". Nel marzo 2017 Gunn afferm\u00f2 che un terzo film \"ci sar\u00e0 sicuramente\", reiterando di non avere ancora deciso se tornare o meno alla regia. Il mese seguente Gunn annunci\u00f2 che sarebbe tornato per scrivere e dirigere \"Guardiani della Galassia Vol. 3\". Nel luglio 2018 Gunn \u00e8 stato licenziato dalla Disney e dalla Marvel, sollevandolo dai suoi ruoli per il terzo film, la cui produzione \u00e8 stata sospesa, ed \u00e8 stato annunciato che non sarebbe ripresa prima del 2021. Nel marzo 2019 \u00e8 stato annunciato che James Gunn \u00e8 stato riassunto come regista del film. Il film verr\u00e0 distribuito il 5 maggio 2023 negli Stati Uniti. Le riprese sono iniziate nel novembre 2021."}
{"id": "5834798", "revid": "486946", "url": "https://it.wikipedia.org/wiki?curid=5834798", "title": "Hangzhou Greentown Football Club", "text": ""}
{"id": "5834800", "revid": "62004", "url": "https://it.wikipedia.org/wiki?curid=5834800", "title": "Colin McKay", "text": "Carriera.\nHa iniziato la carriera inizialmente nel team Peralta di Stacy Peralta, successivamente nel 1991 insieme al compagno Danny Way ha fatto parte del brand di tavole originale Plan B.\nNel 1995 \u00e8 passato al brand di tavole Girl apparendo successivamente nel video chocolate.\nNel 2000 durante gli X Games nella categoria best trick ha lottato fino all'ultimo con Bob Burnquist per la vittoria finale.\nNel 2005 con la rinascita del team Plan B sia Danny Way che Colin tornarono sotto questo brand insieme a Paul Rodr\u00edguez, Jereme Rogers e P.J Ladd.\nColin \u00e8 sponsorizzato oltre alla Dc Skate Shoes dalla Nixon, Plan B e dalla Independent Trucks.\nVideogiochi.\nColin Mckay \u00e8 apparso nel videogioco ESPN X games skateboarding e nelle tre edizioni EA Sports di Skate oltre a Evolution Skateboarding (2001) e Mtv Sports: Skateboarding."}
{"id": "5834806", "revid": "287204", "url": "https://it.wikipedia.org/wiki?curid=5834806", "title": "Central Hockey League 1980-1981", "text": "La stagione 1980-1981 \u00e8 stata la 18\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via nove formazioni e al termine dei playoff i Salt Lake Golden Eagles conquistarono la loro terza Adams Cup.\nSquadre partecipanti.\nRispetto alla stagione precedente si sciolsero i Cincinnati Stingers mentre si iscrissero i Wichita Wind.\nStagione regolare.\nLegenda:\nNote:"}
{"id": "5834811", "revid": "1305772", "url": "https://it.wikipedia.org/wiki?curid=5834811", "title": "Sweet Love", "text": ""}
{"id": "5834819", "revid": "1543377", "url": "https://it.wikipedia.org/wiki?curid=5834819", "title": "Ballaghadereen GAA", "text": "Ballaghaderreen GAA \u00e8 un club di sport gaelici affiliato alla Gaelic Athletic Association con sede nell'omonimo villaggio Ballaghaderreen. La squadra in passato giocava anche a hurling, ma attualmente allestisce solamente squadre di calcio gaelico. Nonostante il villaggio di Ballaghaderreen sia a livello amministrativo parte della Contea di Roscommon, il club \u00e8 tuttavia affiliato al \"board\" della vicina Contea di Mayo: tale situazione, molto controversa ed anomala, dipende dal fatto che originariamente, alla fondazione del club avvenuta nel 1885, il villaggio era in realt\u00e0 ancora parte a livello amministrativo del Mayo ed era nota come \"Faugh A Ballagh\" e soltanto tre anni dopo, nel 1898, fu trasferita col territorio circostante al Roscommon. La popolazione locale ha sempre sentito la propria appartenenza alla vecchia contea ed il club GAA chiese ed ottenne di rimanere nel board dove gi\u00e0 era iscritto, continuando a competere nel Mayo. Il fatto assume importanza anche a livello locale, posto che i giocatori affiliati al club vanno poi a giocare per la selezione di contea del Mayo e non del Roscommon, come ad esempio Andy Moran. Non solo ma il villaggio \u00e8 inserito in un contesto geografico dove la rivalit\u00e0 fra le due contee \u00e8 particolarmente forte e sentita, col controsenso che nell'abitato durante le principali manifestazioni sportive sventolino in maniera ostentata le bandiere rosso-verdi della contea vicina e rivale.\nBallaghadeerreen ha fornito vari giocatori di livello alla selezione del Mayo e vinto il campionato di contea tre volte. Nel 2012 raggiunse la finale del Connacht, incontrando il prestigioso St. Brigids GAA Club, del board del Roscommon, generando l'unico caso della storia dove due squadre della stessa contea, anche se solo a livello amministrativo, si sono affrontate nella finale provinciale."}
{"id": "5834820", "revid": "31269", "url": "https://it.wikipedia.org/wiki?curid=5834820", "title": "Hans-Helmut Dickow", "text": "Sul piccolo schermo, lavor\u00f2 in una novantina di differenti produzioni, a partire dalla seconda met\u00e0 degli anni cinquanta. Tra i suoi ruoli principali, figurano quello di Kn\u00f6bel nel film TV \"Das Missverst\u00e4ndliche im Leben des Herrn Kn\u00f6bel\" (1968), quello di Hermann Honnef nel film TV \"Das Projekt Honnef\" (1977), ecc.; era inoltre la voce tedesca di Doc in \"Fraggle Rock\".\nA teatro, lavor\u00f2, tra l'altro, in opere di Goethe, Schiller e Kleist."}
{"id": "5834823", "revid": "736476", "url": "https://it.wikipedia.org/wiki?curid=5834823", "title": "Hans Helmut Dickow", "text": ""}
{"id": "5834825", "revid": "1568601", "url": "https://it.wikipedia.org/wiki?curid=5834825", "title": "Canale Lynn", "text": "Il canale Lynn (inglese: \"Lynn Canal\") \u00e8 un braccio di mare del Pacifico nord-orientale. Fa parte dell'Inside Passage, un insieme di fiordi, canali e insenature che separano fra loro e con la terraferma le isole dell'arcipelago Alexander, nell'Alaska sud-orientale.\nGeografia fisica.\nIl canale va dalla penisola Chilkat a nord, fino al Chatham Strait a sud. A nord della penisola Chilkat, il canale si biforca ed i due rami che ne conseguono prendono il nome di Chilkat Inlet a ovest, ed Chilkoot Inlet a est. Anche all'estremit\u00e0 sud il canale si biforca presso la punta nord dell'Isola Admiralty: un ramo prosegue in direzione sud infilandosi fra la penisola formata dalla punta sud delle Chilkat Range e l'isola Admiralty, e collegandosi quindi al Chatham Strait mentre l'altro ramo, che prende il nome di Favorite Channel, piega leggermente a sud-est, finendo nello Stephens Passage. Per la sua profondit\u00e0 (600 metri), \u00e8 il fiordo pi\u00f9 profondo del Nord America.\nLe principali isole del canale sono:\nA circa met\u00e0 canale, sul lato orientale, si trova la baia di \"Berners\" \"Berners Bay\" \nAi lati del canale si affacciano i seguenti gruppi montuosi: Chilkat Range, Takshanuk Mountains e Coast Mountains.\nAccessi e centri abitati.\nIl canale collega, tramite i traghetti dell'\"Alaska Marine Highway\", i centri abitati di Haines e Skagway a Juneau (capitale dell'Alaska). Il canale via terra \u00e8 accessibile da due strade (tramite il \"Chilkoot Inlet\") in corrispondenza ai due centri abitati: l'autostrada \"Klondike Highway\", con arrivo a Skagway, e l'autostrada \"Haines Highway\" con arrivo a Haines.\nIn conseguenza all'aumento del traffico marittimo (ogni anno il canale \u00e8 percorso da centinaia di navi crociera) la Guardia Costiera degli Stati Uniti ha installato diversi fari tra cui Eldred Rock Light, Sentinel Island Light e Point Sherman Light.\nStoria.\nIl Canale Lynn deve il suo nome all'esploratore britannico George Vancouver che lo nomin\u00f2 cos\u00ec nel 1794 per ricordare il porto britannico di King's Lynn, nella contea di Norfolk, dove era nato.\nFauna marina.\nIl canale \u00e8 frequentato da molte forme di fauna marina:\nNel canale inoltre si possono trovare quasi tutti i tipi di salmone e di halibut."}
{"id": "5834826", "revid": "287204", "url": "https://it.wikipedia.org/wiki?curid=5834826", "title": "Central Hockey League 1981-1982", "text": "La stagione 1981-1982 \u00e8 stata la 19\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via nove formazioni e al termine dei playoff gli Indianapolis Checkers conquistarono la loro prima Adams Cup.\nSquadre partecipanti.\nRispetto alla stagione precedente si sciolsero i Birmingham Bulls e gli Houston Apollos, mentre si iscrissero i Cincinnati Tigers e i Nashville South Stars.\nStagione regolare.\nNorthern Division\nSouthern Division\nLegenda:\nNote:"}
{"id": "5834827", "revid": "990583", "url": "https://it.wikipedia.org/wiki?curid=5834827", "title": "Ballet de l'Op\u00e9ra de Paris", "text": ""}
{"id": "5834828", "revid": "461603", "url": "https://it.wikipedia.org/wiki?curid=5834828", "title": "Zhongguo Renmin Jiefangjun Bayi Zuqiu Julebu", "text": ""}
{"id": "5834834", "revid": "93556", "url": "https://it.wikipedia.org/wiki?curid=5834834", "title": "Sundar Pichai", "text": "Nel 2019 risulta il manager pi\u00f9 pagato d'America con 280 milioni di dollari, nel 2020 \u00e8 incluso dalla rivista \"Time\" tra le 100 persone pi\u00f9 influenti.\nBiografia.\nPichai \u00e8 nato a Madurai, Tamil Nadu, India, dove ha passato la sua infanzia. Suo padre \u00e8 stato un ingegnere elettrico presso la General Electric e ha diretto un'azienda operante nel medesimo settore. Pichai si \u00e8 laureato in ingegneria dei metalli presso l'Istituto Indiano di Tecnologia di Kharagpur. Ha inoltre conseguito un Master of Science all'Universit\u00e0 di Stanford e un Master in business administration alla Wharton School of the University of Pennsylvania.\nCarriera.\nPichai ha lavorato nel campo dell'ingegneria nel product management presso la Applied Materials e come consulente amministrativo alla McKinsey &amp; Company. Pichai \u00e8 entrato in Google nel 2004, dove ha curato la gestione di alcuni prodotti dell'azienda come Google Chrome, Chrome OS e Google Drive. Ha anche supervisionato lo sviluppo di diverse applicazioni come Gmail e Google Maps. Nel novembre 2009, Pichai ha presentato Chrome OS e il Chromebook, la cui fase di sperimentazione \u00e8 iniziata nel 2011 per concludersi l'anno successivo, quando tali prodotti vennero commercializzati. Nel marzo del 2013 Pichai ha iniziato a sovraintendere anche ad Android, il sistema operativo per mobile di Google. Nel 2014 voci lo davano come uno dei candidati all'amministrazione di Microsoft. \nPichai \u00e8 stato nominato amministratore delegato di Google il 10 agosto 2015 dopo essere diventato precedentemente \"Product Chief\" dal precedente CEO, Larry Page, il 24 ottobre 2014. Ha ricoperto il suo ruolo a partire dal 2 ottobre 2015, una volta completata l'apertura della Alphabet, una holding del colosso statunitense.\nVita privata.\n\u00c8 sposato con Anjali Pichai, ingegnere chimico, conosciuta presso l'Istituto Indiano di Tecnologia di Kharagpur, con cui ha avuto due figli."}
{"id": "5834838", "revid": "729019", "url": "https://it.wikipedia.org/wiki?curid=5834838", "title": "Parco delle sculture (Siracusa)", "text": "Il parco delle sculture di Siracusa o \"Parco 01\" \u00e8 un'esposizione permanente di sculture e installazioni d'arte lungo la scogliera prospiciente alla pista ciclabile Rossana Maiorca.\nIl parco \u00e8 stato inaugurato il 12 dicembre 2015 ed \u00e8 stato interamente finanziato da fondi europei atti alla promozione del territorio e dell'arte. Alla direzione artistica del progetto (chiamato \"Rebuilding the future\") nonch\u00e9 alla scelta degli artisti e delle opere site specific ha contribuito Marco Pierini con il sostegno del Comune di Siracusa. La scelta del logo del parco \u00e8 avvenuta attraverso un sondaggio online.\nSono state scelte le opere di 10 artisti: Davide Bramante, Francesco Carone, Vittorio Corsini, Federico Gori, James Harris, Helena Hladilov\u00e1 e Namsal Siedlecki, Adalberto Mecarelli, Ignazio Mortellaro, Moira Ricci e Michele Spanghero."}
{"id": "5834849", "revid": "584834", "url": "https://it.wikipedia.org/wiki?curid=5834849", "title": "Parco naturale regionale Costa Otranto - Santa Maria di Leuca e Bosco di Tricase", "text": ""}
{"id": "5834851", "revid": "585241", "url": "https://it.wikipedia.org/wiki?curid=5834851", "title": "Vincenza Bossio", "text": ""}
{"id": "5834857", "revid": "124123", "url": "https://it.wikipedia.org/wiki?curid=5834857", "title": "Francis Alonzo Bartlett", "text": "Biografia.\nBartlett si laure\u00f2 presso il Massachusetts Agricultural College (ora Universit\u00e0 del Massachusetts Amherst) nel 1905, dove in seguito accett\u00f2 un titolo dottorale onorifico.\nInsegn\u00f2 per due anni Orticoltura presso l'Hampton Institute in Virginia, prima che un benefattore di quell'istituto si convincesse a riportarlo nell'area di New York, dove in quel periodo molti alberi da ombra e ornamentali di gran valore erano in sofferenza e morenti. Bartlett accett\u00f2 la sfida costituendo nel 1907 la societ\u00e0 Bartlett Tree Expert Company.\nNel 1913, Bartlett fond\u00f2 i Bartlett Arboretum and Gardens presso la sua residenza a North Stamford, Connecticut, al fine di disporne per l'addestramento del personale della sua societ\u00e0.\nNel 1927, l'attivit\u00e0 scientifica era cos\u00ec intensa da giustificare la costituzione dei Bartlett Tree Research Laboratories, dapprima ubicati a North Stamford e, dal 1965, trasferiti in una vasta propriet\u00e0 a Charlotte, North Carolina.\nBartlett fu il primo ad utilizzare potenti apparecchiature di irrorazione per la gestione delle infestazioni in agricoltura e il primo a sviluppare pratici metodi di cablaggio e sostegno per rinforzare alberi strutturalmente deboli."}
{"id": "5834858", "revid": "124123", "url": "https://it.wikipedia.org/wiki?curid=5834858", "title": "John Ingleby", "text": "Biografia.\nNato nel 1749 a Halkyn, Galles, da Hugh e Ann Davies, pass\u00f2 quasi la totalit\u00e0 della sua esistenza nel villaggio natale. Aveva dieci fratelli.\nLa sua famiglia si era trasferita dalla Cornovaglia ed aveva una fonderia di piombo: dopo la morte del padre, l'impresa familiare dichiara bancarotta. Dai registri parrocchiali, risulta avere avuto una bottega di miniature ed avere dipinto alcuni acquerelli commissionati da Thomas Pennant. Mor\u00ec nel 1808.\nCuriosit\u00e0.\n\u00c8 presente, presso la National Library of Wales, una sua ricca raccolta di paesaggi del Galles del Nord dipinti ad acquerello."}
{"id": "5834860", "revid": "123799123", "url": "https://it.wikipedia.org/wiki?curid=5834860", "title": "Caso O. J. Simpson", "text": "Il caso O. J. Simpson \u00e8 stato un famoso processo penale relativo all'accusa nei confronti di O. J. Simpson, celebre ex giocatore di football americano e attore, dell'omicidio dell'ex moglie Nicole Brown Simpson e del cameriere Ronald Lyle Goldman, avvenuto il 12 giugno 1994.\nUfficialmente noto come \"People of the State of California v. Orenthal James Simpson\", il processo venne condotto presso la Corte Superiore della Contea di Los Angeles.\nAl termine della vicenda giudiziaria, descritta come il processo pi\u00f9 pubblicizzato nella storia statunitense, il verdetto emesso il 3 ottobre 1995 assolse Simpson dall'accusa. Viene poi giudicato colpevole nella causa civile intentata dalle famiglie delle vittime due anni dopo.\nStoria.\nNicole Brown e O.J. Simpson si erano sposati il 2 febbraio 1985, cinque anni dopo il ritiro di Simpson dal football americano professionistico. La coppia aveva avuto due figli, Brooke Sydney Simpson (nata il 17 ottobre 1985) e Justin Ryan Simpson (nato il 6 agosto 1988). Il matrimonio era durato sette anni durante i quali, precisamente nel 1989, Simpson era stato accusato di violenze coniugali. La Brown aveva chiesto quindi il divorzio il 25 febbraio 1992, motivandolo con \u00abdifferenze inconciliabili\"\u00bb\".\nAlle 00:10 del 13 giugno 1994, Nicole Brown Simpson e il venticinquenne Ronald Lyle Goldman furono trovati uccisi di fronte al condominio dove la Brown risiedeva, all'875 di South Bundy Drive, nella zona di Brentwood. Secondo le prime ricostruzioni, Nicole, che era andata a cena con la madre al vicino ristorante Mezzaluna, aveva telefonato al locale per segnalare che la madre aveva dimenticato sul tavolo i suoi occhiali da sole: Ron Goldman, che lavorava nel ristorante come cameriere, si era quindi offerto di riportarglieli.\nI cadaveri erano a terra in un lago di sangue: la donna aveva ricevuto 12 coltellate e aveva la testa quasi mozzata, oltre a ferite da difesa sulle mani. La ferita attraverso il collo l'aveva lasciata con la bocca aperta, attraverso la quale si poteva vedere la laringe, e anche la vertebra C3 \u00e8 stata incisa. Sul corpo del giovane vennero rinvenuti i segni di 20 coltellate. Entrambe le vittime erano morte diverse ore prima di essere ritrovate. I due figli di Nicole e O. J. dormivano in casa al momento del crimine e nessun testimone assistette all'omicidio. Le prove trovate e raccolte sulla scena del crimine portarono la polizia a sospettare di Simpson, su cui gravavano precedenti denunce da parte della moglie per maltrattamenti domestici. Henry Chang-Yu Lee fu uno degli investigatori del caso.\nIl Los Angeles Police Department cerc\u00f2 subito di contattare Simpson e scopr\u00ec che questi aveva preso un aereo diretto da Los Angeles a Chicago alle 23:45. Alla notizia della morte dell'ex moglie, Simpson torn\u00f2 a Los Angeles nel pomeriggio del 13 giugno, fu ammanettato e portato alla centrale di polizia per essere interrogato, ma fu rilasciato poche ore dopo. Il 14 giugno Simpson assunse come avvocato Robert Shapiro.\nIn seguito al ritrovamento in giardino di macchie di sangue compatibili con quello di Simpson, i sospetti della polizia continuarono ad aumentare e nella notte tra il 16 e il 17 giugno fu formulata esplicitamente l'accusa di duplice omicidio di primo grado.\nIntorno alle 8.30 del 17 giugno, la polizia telefon\u00f2 a Shapiro, informandolo delle accuse a carico di Simpson e chiedendo che l'accusato si consegnasse spontaneamente entro le 11, termine dopo il quale sarebbe stato considerato un fuggitivo. Shapiro si rec\u00f2 a casa dell'amico Robert Kardashian nella San Fernando Valley, nella California meridionale, dove O. J. Simpson aveva passato la notte, e ricevette una seconda telefonata in cui gli veniva esplicitamente richiesto il luogo in cui il suo assistito si trovava. Shapiro forn\u00ec l'informazione alla polizia e giustific\u00f2 il ritardo con alcune visite mediche a cui Simpson si stava sottoponendo, poich\u00e9 gli era stata diagnosticata una forte depressione.\nQuando la polizia giunse sul posto alle 11, trov\u00f2 Shapiro, Kardashian e alcuni medici, ma non Simpson, che nel frattempo era scappato dalla porta sul retro insieme all'amico ed ex compagno di squadra Al Cowlings. Shapiro e Kardashian tennero una conferenza stampa annunciando la fuga e ipotizzando che Simpson potesse spingersi fino a tentare il suicidio. Intorno alle 14 il comandante David Gascon della polizia di Los Angeles annunci\u00f2 pubblicamente che Simpson era ricercato per duplice omicidio.\nNel frattempo la polizia si mise sulle tracce dei due fuggitivi e intercett\u00f2 la Ford Bronco bianca di Cowlings sull'Autostrada 405, diretta verso la Contea di Orange, dando cos\u00ec inizio a un lento inseguimento sulle autostrade di Los Angeles (poi definito dai media \"The Bronco Chase\"), ripreso in diretta TV e seguito da circa 75 milioni di telespettatori (la NBC interruppe addirittura la diretta della partita tra Houston Rockets e New York Knicks, gara 5 delle NBA Finals 1994 e dell'inaugurazione del Campionato mondiale di calcio 1994, per trasmettere l'inseguimento), durante il quale O. J., che aveva con s\u00e9 una pistola, minacci\u00f2 pi\u00f9 volte di suicidarsi e che termin\u00f2 quando lo stesso Simpson decise di tornare a casa sua, dove arriv\u00f2 alle 19.45. Cowlings scese dall'auto, mentre Simpson rimase ancora in macchina per circa un'ora, minacciando di uccidersi, finch\u00e9 non si arrese e fu arrestato.\nProcesso.\nIl processo cominci\u00f2 con il giuramento dei membri della corte il 9 novembre del 1994 e con la prima udienza il 24 gennaio 1995. La giuria di dodici persone, dopo alcuni cambiamenti rispetto alla prima formazione, fu costituita da sette afroamericani, quattro caucasici e un ispanico.\nL'accusa fu rappresentata da Marcia Clark e dal giovane Christopher Darden. Simpson affid\u00f2 invece la sua difesa a una squadra di legali di altissimo prestigio (per questo ribattezzata \"dream team\"), guidata da Johnnie Cochran e che includeva anche Robert Shapiro, F. Lee Bailey, Alan Dershowitz, Robert Kardashian (gi\u00e0 amico personale di Simpson), Gerald Uelmen, John Yahoe, e Carl E. Douglas, pi\u00f9 due avvocati specializzati in prova del DNA: Barry Scheck e Peter Neufeld. Il giudice era Lance A. Ito.\nLa strategia dell'accusa puntava prevalentemente a dimostrare il carattere violento di Simpson, facendolo apparire come un cattivo padre e marito, viste le passate denunce della moglie Nicole per maltrattamenti e mai rassegnatosi alla separazione. Il movente, secondo l'accusa, sarebbe stato quindi la gelosia.\nLa difesa puntava invece a sfatare la credibilit\u00e0 delle prove raccolte a carico dell'imputato, ma soprattutto introdusse un elemento che via via sarebbe diventato il filo conduttore dell'intera linea difensiva: la discriminazione razziale. Simpson era ricco e famoso, ma, soprattutto, nero, e per questo i poliziotti coinvolti, prevalentemente bianchi, secondo la difesa l'avrebbero voluto incastrare. Bianco era, in particolare, l'investigatore che trov\u00f2 i guanti insanguinati, Mark Fuhrman, il quale si era reso colpevole in passato di insulti e discriminazioni razziali. La difesa trov\u00f2 dei nastri registrati nei quali Fuhrman si scagliava verbalmente contro i neri con epiteti piuttosto pesanti e dichiarava che quando c'\u00e8 la certezza della colpevolezza \"\u00ab...in qualche modo le prove saltano fuori\"\u00bb. Dopo la diffusione dei nastri, il detective Fuhrman fu richiamato sul banco dei testimoni dalla difesa ma si avvalse della facolt\u00e0 di non rispondere per tutte le domande che gli furono poste, tra cui quella se avesse piazzato o manomesso prove sulla scena del crimine. Cos\u00ec una delle prove cardine dell'accusa, i guanti insanguinati, perse molta credibilit\u00e0 dopo che gli avvocati di Simpson insinuarono il sospetto che Fuhrman li avesse messi deliberatamente sulla scena del crimine.\nUn altro colpo alla tesi dell'accusa arriv\u00f2 quando l'inesperto procuratore Darden decise di far provare a Simpson i suddetti guanti, contro il parere dei suoi superiori e della collega Clark, che ritenevano che si potessero essere ristretti a causa del sangue e dell'umidit\u00e0. I guanti si rivelarono troppo stretti per le mani di Simpson. Divenne celebre, al riguardo, la frase dell'avvocato Cochran \u00ab\"if it doesn't fit, you must acquit\"\u00bb (se non calzano, dovete assolverlo). Tra l'altro, nel 2014, Alan Dershowitz rivel\u00f2 che, in base alla legge della California, l'accusa avrebbe potuto chiedere al giudice di far indossare i guanti a Simpson \"a porte chiuse\", senza cio\u00e8 la presenza della giuria, decidendo poi, in base all'esito della prova, se farglieli provare anche durante il processo.\nQuanto al sangue rinvenuto nell'auto e sotto le unghie delle vittime, la difesa riusc\u00ec a dimostrare che il test del DNA non era stato effettuato attenendosi scrupolosamente alla procedura raccomandata dai manuali, sicch\u00e9 c'era la \"remota possibilit\u00e0\" che esso fosse stato alterato e/o manipolato. Il 26 e 27 settembre l'accusa pronunci\u00f2 l'arringa conclusiva, mentre il 27 e 28 fu la volta della difesa.\nVerdetto.\nLa celebrit\u00e0 di Simpson e il lungo processo televisivo attirarono l'attenzione nazionale sul cosiddetto \"processo del secolo\". Entro la fine del processo penale, dei hanno mostrato forti differenze nella valutazione della colpevolezza o dell'innocenza di Simpson tra statunitensi bianchi e neri.\nIl 3 ottobre 1995, dopo 253 giorni di processo, la giuria emise il verdetto in meno di quattro ore, sentenziando l'innocenza di O.J. Simpson.\nGli analisti e l'opinione pubblica rimasero sconcertati dalla velocit\u00e0 con cui i giurati raggiunsero l'unanimit\u00e0, anche perch\u00e9 era ritenuta possibile una durata di diversi giorni della camera di consiglio. La difesa era riuscita, quindi, a offrire alla giuria la possibilit\u00e0 di dichiarare che \"tecnicamente\" non esistevano elementi per condannare Simpson \"\u00ab...oltre ogni ragionevole dubbio\"\u00bb.\nLo stesso Alan Dershowitz ha dichiarato in proposito \"\u00ab...non siamo stati noi a vincere. Sono loro [l'accusa] che hanno perso, commettendo i peggiori errori possibili\"\u00bb.\nPresunta confessione di Glen Rogers.\nIl serial killer Glen Edward Rogers, detenuto nel braccio della morte, nel 2012 avrebbe confessato al fratello Clay e a un criminologo di essere il vero autore del duplice omicidio, affermando quindi l'innocenza di O.J. Simpson, come stabilito all'epoca dal processo. La rivelazione fa parte di un documentario su Rogers, \"My Brother the Serial Killer\", in cui l'uomo confessa molti altri delitti, oltre a quelli per cui \u00e8 stato condannato. Rogers per\u00f2 ha detto di aver agito per rubare dei gioielli su incarico di Simpson stesso, che gli diede l'incarico da portare a termine ad ogni costo (anche secondo le sue parole \"uccidendo quella stronza\"), senza per\u00f2 ordinare esplicitamente e premeditatamente l'omicidio. Le dichiarazioni di Rogers non hanno avuto seguito legale.\nProcesso civile.\nIn seguito, entrambe le famiglie Brown e Goldman hanno citato in giudizio Simpson per danni in un processo civile per \"wrongful death\". Il 18 settembre 1996 iniziarono cos\u00ec le udienze, e questa volta nella giuria dominavano i bianchi, otto su dodici. Il 26 novembre, dopo tre giorni di deposizione, l'alibi dell'imputato vacillava. Un mese dopo la giuria si riun\u00ec in camera di consiglio. Il 31 gennaio viene rimossa l'unica giurata nera tra i dodici, sostituita da un asiatico.\nIl 4 febbraio 1997 la giuria emise all'unanimit\u00e0 il verdetto ribaltando quello penale e giudicando Simpson responsabile dei due omicidi e assegnando alle loro famiglie un risarcimento di 8,5 milioni di dollari (per un totale di 17 milioni di dollari). La giuria impose a Simpson anche il pagamento di altri 25 milioni di dollari quale risarcimento danni punitivi (\"punitive damages\") alle due famiglie delle vittime, per un totale di 67 milioni di dollari.\nIn forza di questa condanna, nell'agosto del 2007 i diritti del suo libro \"If I Did It\" - l'ipotetico racconto in prima persona di come avrebbe commesso il duplice omicidio - furono assegnati alla famiglia Goldman, insieme a tutti i diritti pubblicitari e di sfruttamento della sua immagine legati al libro. Nel settembre 2007 i Goldman cambiarono il titolo al libro in \"If I Did It: Confessions of the Killer\" e lo ripubblicarono, facendone un bestseller nel giro di qualche giorno.\nIl 21 febbraio 2008 un tribunale di Los Angeles ha confermato il rinnovo della sentenza civile contro di lui.\nSviluppi successivi.\nNel 2016, un ex poliziotto di Los Angeles, al momento in pensione, ha consegnato alla polizia un coltello da caccia a serramanico, che era stato ritrovato nel 1998 da un operaio durante la demolizione della vecchia casa di O. J. Simpson, sepolto nel giardino dell'edificio, e che sarebbe potuta essere l'arma del delitto, mai ritrovata. I test eseguiti sull'arma hanno per\u00f2 escluso collegamenti tra il coltello e il delitto."}
{"id": "5834862", "revid": "287204", "url": "https://it.wikipedia.org/wiki?curid=5834862", "title": "Central Hockey League 1982-1983", "text": "La stagione 1982-1983 \u00e8 stata la 20\u00aa edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via sei formazioni e al termine dei playoff gli Indianapolis Checkers conquistarono la loro seconda Adams Cup.\nSquadre partecipanti.\nRispetto alla stagione precedente si sciolsero i Cincinnati Tigers, i Dallas Black Hawks, i Fort Worth Texans e gli Oklahoma City Stars, si trasferirono i Nashville South Stars, mentre si iscrissero i Birmingham South Stars e i Colorado Flames.\nStagione regolare.\nLegenda:\nNote:"}
{"id": "5834864", "revid": "767487", "url": "https://it.wikipedia.org/wiki?curid=5834864", "title": "Quel caldo maledetto giorno di fuoco", "text": "Quel caldo maledetto giorno di fuoco \u00e8 un film del 1968 diretto da Paolo Bianchini.\nTrama.\nRichard Gatling, ideatore della mitragliatrice, offre la sua invenzione al Governo Federale. Ma Gatling viene rapito da due sicari che uccidono tre soldati nordisti. La Pinkerton invia Tarpas per ritrovare Gatling con la mitragliatrice."}
{"id": "5834866", "revid": "287204", "url": "https://it.wikipedia.org/wiki?curid=5834866", "title": "Guangdong Hongyuan Zuqiu Julebu Jinsangzi Houbao Dui", "text": "Il Guangdong Hongyuan Zuqiu Julebu Jinsangzi Houbao Dui (), a volte tradotto come \"Guangdong Hongyuan Football Club\", \u00e8 stata una squadra di calcio cinese con sede a Canton. La societ\u00e0 \u00e8 stata fondata nel novembre 1958, con il nome di \"Guangdong Sheng Zuqiu Dui\"."}
{"id": "5834868", "revid": "461603", "url": "https://it.wikipedia.org/wiki?curid=5834868", "title": "Guangdong Hongyuan F.C.", "text": ""}
{"id": "5834869", "revid": "461603", "url": "https://it.wikipedia.org/wiki?curid=5834869", "title": "Guangdong Hongyuan", "text": ""}
{"id": "5834870", "revid": "461603", "url": "https://it.wikipedia.org/wiki?curid=5834870", "title": "Guangdong Hongyuan Zuqiu Julebu", "text": ""}
{"id": "5834871", "revid": "461603", "url": "https://it.wikipedia.org/wiki?curid=5834871", "title": "Guangdong Hongyuan Football Club", "text": ""}
{"id": "5834876", "revid": "916580", "url": "https://it.wikipedia.org/wiki?curid=5834876", "title": "Brassica rupestris", "text": "Il cavolo rupestre (Brassica rupestris ) \u00e8 una pianta erbacea della famiglia delle Brassicacee, endemica della Sicilia.\nDescrizione.\n\u00c8 una specie erbacea perenne, con portamento suffruticoso, con fusti legnosi alti sino a 150\u00a0cm.\nLe foglie basali sono lirate, glabre o talora ricoperte da una corta peluria, lunghe da 15 a 40\u00a0cm, mentre le foglie cauline sono ovate e gradualmente pi\u00f9 piccole.\nI fiori, di colore giallo, posseggono, come tutte le crucifere, 4 petali e 6 stami e sono riuniti a formare densi racemi.\nIl frutto \u00e8 una siliqua a sezione quadrangolare, pi\u00f9 o meno curva, lunga 40\u2013100\u00a0mm, con un becco di circa 10\u00a0mm.\nIl numero cromosomico di \"Brassica rupestris\" \u00e8 2n=18 .\nDistribuzione e habitat.\nQuesta specie \u00e8 endemica della Sicilia centro-occidentale . In passato \u00e8 stata segnalata anche in Calabria e Campania ma tale presenza non \u00e8 pi\u00f9 stata confermata.\nCresce sulle rupi calcaree, da 200 a 1.200\u00a0m di altitudine.\nTassonomia.\nSono note due sottospecie:"}
{"id": "5834877", "revid": "767487", "url": "https://it.wikipedia.org/wiki?curid=5834877", "title": "VH1 Storytellers (Bruce Springsteen)", "text": "VH1 Storytellers \u00e8 un DVD contenente la registrazione di una puntata dell'omonimo programma televisivo dell'emittente VH1 trasmessa il 23 aprile del 2005 e dedicata al cantautore statunitense Bruce Springsteen.\nRealizzato per la promozione dell'album \"Devils &amp; Dust\", che usc\u00ec qualche giorno dopo nei negozi, il programma fu registrato presso il Two River Theater di Red Bank nel New Jersey il 4 aprile. Il DVD, che contiene tutto lo spettacolo con una durata superiore rispetto a quanto trasmesso, fu messo in commercio nel settembre dello stesso anno.\nDi fronte a un ristretto pubblico, Springsteen interpret\u00f2 in versione acustica alcune delle sue nuove canzoni e altre tratte dal suo repertorio, sul modello di quanto stava per fare nell'imminente tourn\u00e9e mondiale inaugurata il 21 aprile. Durante l'esibizione, com'era nel \"format\" del programma, il cantautore introdusse le canzoni descrivendone la genesi, il loro significato, con citazioni, aneddoti, riflessioni personali e rispose alle domande del pubblico. In alcuni brani fu accompagnato dalla moglie Patti Scialfa, corista della E Street Band."}
{"id": "5834878", "revid": "115852018", "url": "https://it.wikipedia.org/wiki?curid=5834878", "title": "Ariodante (nome)", "text": "Origine e diffusione.\nNome dalla diffusione scarsissima, fu creato da Ludovico Ariosto per il personaggio di Ariodante del suo \"Orlando furioso\", e reso pi\u00f9 celebre dall'opera di H\u00e4ndel \"Ariodante\", ispirata alla stessa vicenda.\nL'etimologia del nome \u00e8 dubbia. Si \u00e8 ipotizzato che possa essere stato creato combinando il nome Dante con vari elementi, quali ad esempio il nome Ario, il termine italiano \"aria\" (nel senso di \"melodia\") o la radice germanica \"harja\" (\"esercito\", \"armata\").\nOnomastico.\nIl nome \u00e8 adespota, ossia privo di santo patrono; l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5834884", "revid": "102507389", "url": "https://it.wikipedia.org/wiki?curid=5834884", "title": "Le canzoni di Giorgio Gaber", "text": "Le canzoni di Giorgio Gaber \u00e8 il secondo album discografico di Giorgio Gaber, pubblicato dall'etichetta discografica Dischi Ricordi nel febbraio del 1964.\nIl disco raccoglie brani gia editi negli anni precedenti solo come singoli, fu ripubblicato su CD nel 2004 (e 2012) dalla casa discografica Sony BMG."}
{"id": "5834894", "revid": "21880", "url": "https://it.wikipedia.org/wiki?curid=5834894", "title": "Brassica bivoniana", "text": ""}
{"id": "5834900", "revid": "287204", "url": "https://it.wikipedia.org/wiki?curid=5834900", "title": "Central Hockey League 1983-1984", "text": "La stagione 1983-1984 \u00e8 stata la 21\u00aa e ultima edizione della Central Hockey League, lega di sviluppo creata dalla National Hockey League per far crescere i giocatori delle proprie franchigie. La stagione vide al via cinque formazioni e al termine dei playoff i Tulsa Oilers conquistarono la loro terza Adams Cup.\nSquadre partecipanti.\nRispetto alla stagione precedente si sciolsero i Birmingham South Stars, mentre i Wichita Wind divennero i Montana Magic.\nStagione regolare.\nLegenda:\nNote:"}
{"id": "5834904", "revid": "599013", "url": "https://it.wikipedia.org/wiki?curid=5834904", "title": "Aaron Blunck", "text": "Biografia.\nIn Coppa del Mondo ha esordito il 9 dicembre 2011 a Copper Mountain (22\u00ba), dove ha anche ottenuto il primo podio l'11 gennaio 2013 (2\u00ba) e la prima vittoria il 20 dicembre dello stesso anno.\nIn carriera ha partecipato a due edizioni dei Giochi olimpici invernali, (7\u00ba nell'halfpipe) e (7\u00ba nell'halfpipe), e a tre dei Campionati mondiali laureandosi campione a Sierra Nevada 2017 e a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nHP = halfpipe"}
{"id": "5834913", "revid": "363629", "url": "https://it.wikipedia.org/wiki?curid=5834913", "title": "Carmageddon TDR 2000", "text": "Carmageddon TDR 2000 (noto anche come Carmageddon: Total Destruction Racing 2000 o Carmageddon 3: TDR 2000 in Nord America), \u00e8 un simulatore di guida con elementi d'azione. \u00c8 il sequel di \"\", sviluppato da Torus Games e pubblicato in Europa il 1\u00ba settembre 2000, e il 14 dicembre in Nord America.\nVersione per Game Boy Color.\nUna versione per Game Boy Color, con 20 veicoli e 9 aree composte da due gare e due missioni ciascuna (per un totale di 36 livelli di gioco), era in fase di sviluppo, ma la stessa Torus Games, sviluppatrice anche della conversione, cancell\u00f2 il progetto per ragioni ignote.\nEspansioni.\nNel 2001 venne rilasciata un'espansione ufficiale, \"The Nosebleed Pack\", che aggiungeva nuove mappe e ambientazioni, veicoli, potenziamenti e una miglioria nella modalit\u00e0 multiplayer. In seguito fu distribuita come patch gratuita.\nColonna sonora.\nLe tracce 1-3 sono composte e prodotte da John 5 sotto lo pseudonimo \"Plague\", mentre le tracce 4-6 sono composte e prodotte dagli Utah Saints."}
{"id": "5834918", "revid": "658312", "url": "https://it.wikipedia.org/wiki?curid=5834918", "title": "Convento di San Lorenzo (Salerno)", "text": ""}
{"id": "5834920", "revid": "63756", "url": "https://it.wikipedia.org/wiki?curid=5834920", "title": "Salmo 52", "text": "Il salmo 52 (51 secondo la numerazione greca) costituisce il cinquantaduesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5834923", "revid": "1305772", "url": "https://it.wikipedia.org/wiki?curid=5834923", "title": "Taking One for the Team", "text": "Taking One for the Team \u00e8 il quinto album in studio del gruppo musicale canadese Simple Plan, pubblicato il 19 febbraio 2016 dalla Atlantic Records.\nIl disco.\nLargamente anticipato dal singolo \"Boom!\", pubblicato nell'agosto 2015 ancora a met\u00e0 delle sessioni di registrazione del disco, l'album e la sua data di pubblicazione sono stati annunciati ufficialmente il 30 novembre 2015. Un altro singolo, \"Saturday\", era gi\u00e0 stato pubblicato nel giugno dello stesso anno, ma \u00e8 stato successivamente smentito dal batterista Chuck Comeau che sarebbe stato inserito nel nuovo album.\nIn aggiunta a \"Boom!\", nel settembre e nell'ottobre 2015 vengono pubblicati rispettivamente \"I Don't Wanna Be Sad\" e \"I Don't Wanna Go to Bed\", quest'ultimo realizzato in collaborazione con il rapper Nelly e accompagnato da un video ufficiale. Un ultimo singolo in anticipazione del disco, \"Opinion Overload\", \u00e8 stato pubblicato nel febbraio 2016, anch'esso accompagnato da un video musicale. Nel marzo 2016 una versione di \"Singing in the Rain\" senza la partecipazione dei R. City viene pubblicata come quinto singolo dell'album, seguito il mese successivo da un video ufficiale.\nTracce.\nTesti e musiche dei Simple Plan, eccetto dove indicato."}
{"id": "5834924", "revid": "729019", "url": "https://it.wikipedia.org/wiki?curid=5834924", "title": "Stazione di Parghelia", "text": "La stazione di Parghelia \u00e8 una stazione ferroviaria posta sulla vecchia tratta costiera della ferrovia Tirrenica Meridionale; serve l'omonima citt\u00e0.\nStoria.\nLa stazione fu aperta il 6 giugno 1894 all'attivazione della tratta Ricadi\u2013Pizzo della ferrovia Tirrenica Meridionale.\nDal 1972, con l'apertura della variante diretta Eccellente\u2013Rosarno, l'importanza della stazione di Parghelia \u00e8 diminuita in quanto la vecchia linea costiera \u00e8 utilizzata quasi esclusivamente dal traffico regionale.\nStrutture e impianti.\nNel 2018 ha all'attivo 2 binari con servizio prevalentemente passeggeri; vi fermano tutti i treni regionali."}
{"id": "5834925", "revid": "63756", "url": "https://it.wikipedia.org/wiki?curid=5834925", "title": "Salmo 53", "text": "Il salmo 53 (52 secondo la numerazione greca) costituisce il cinquantatreesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5834926", "revid": "63756", "url": "https://it.wikipedia.org/wiki?curid=5834926", "title": "Salmo 54", "text": "Il salmo 54 (53 secondo la numerazione greca) costituisce il cinquantaquattresimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5834928", "revid": "21880", "url": "https://it.wikipedia.org/wiki?curid=5834928", "title": "Brassica drepanensis", "text": ""}
{"id": "5834929", "revid": "767487", "url": "https://it.wikipedia.org/wiki?curid=5834929", "title": "Dinastia Qi meridionale", "text": "La dinastia Qi Meridionale (), regn\u00f2 nella Cina del sud dal\u00a0479\u00a0al\u00a0502 durante il periodo delle\u00a0Dinastie del Nord e del Sud. Fu preceduta dalla dinastia Song del Sud (420-479) e seguita dalla dinastia Liang."}
{"id": "5834931", "revid": "76963", "url": "https://it.wikipedia.org/wiki?curid=5834931", "title": "Julius Kronberg", "text": ""}
{"id": "5834934", "revid": "716642", "url": "https://it.wikipedia.org/wiki?curid=5834934", "title": "Qingdao Hailifeng Zuqiu Julebu", "text": "Il Qingdao Hailifeng Zuqiu Julebu (), a volte tradotto come \"Qingdao Hailifeng Football Club\", \u00e8 una squadra di calcio cinese con sede a Tsingtao. La squadra giocava le sue partite allo Yizhong Sports Center. La societ\u00e0 \u00e8 stata fondata il 17 febbraio 1994, con il nome di \"Qingdao JVC Zhengyi Zuqiu Julebu\".\nStoria.\nNel 1999 ha conquistato un terzo posto in China League Two, la terza divisione cinese."}
{"id": "5834936", "revid": "461603", "url": "https://it.wikipedia.org/wiki?curid=5834936", "title": "Qingdao Hailifeng", "text": ""}
{"id": "5834938", "revid": "461603", "url": "https://it.wikipedia.org/wiki?curid=5834938", "title": "Qingdao Hailifeng Football Club", "text": ""}
{"id": "5834939", "revid": "461603", "url": "https://it.wikipedia.org/wiki?curid=5834939", "title": "Qingdao Hailifeng F.C.", "text": ""}
{"id": "5834947", "revid": "47767", "url": "https://it.wikipedia.org/wiki?curid=5834947", "title": "Lo\u00efc", "text": ""}
{"id": "5834948", "revid": "47767", "url": "https://it.wikipedia.org/wiki?curid=5834948", "title": "Llu\u00eds", "text": ""}
{"id": "5834950", "revid": "287204", "url": "https://it.wikipedia.org/wiki?curid=5834950", "title": "Lluis", "text": ""}
{"id": "5834951", "revid": "106908", "url": "https://it.wikipedia.org/wiki?curid=5834951", "title": "Luis", "text": ""}
{"id": "5834953", "revid": "916580", "url": "https://it.wikipedia.org/wiki?curid=5834953", "title": "Brassica napobrassica", "text": ""}
{"id": "5834965", "revid": "228587", "url": "https://it.wikipedia.org/wiki?curid=5834965", "title": "Luigi (disambigua)", "text": ""}
{"id": "5834966", "revid": "486946", "url": "https://it.wikipedia.org/wiki?curid=5834966", "title": "Qingdao Jonoon", "text": ""}
{"id": "5834969", "revid": "62748", "url": "https://it.wikipedia.org/wiki?curid=5834969", "title": "Birtwhistle", "text": ""}
{"id": "5834970", "revid": "287204", "url": "https://it.wikipedia.org/wiki?curid=5834970", "title": "Radiotelescopio FAST - Five hundred meter Aperture Spherical Telescope", "text": "Il FAST, acronimo di Five hundred meter Aperture Spherical Telescope (\"Telescopio con apertura sferica di cinquecento metri\"; in cinese: \u4e94\u767e\u7c73\u53e3\u5f84\u7403\u9762\u5c04\u7535\u671b\u8fdc\u955c), \u00e8 un radiotelescopio collocato nel sudovest della Cina, posizionato nella concavit\u00e0 di un bacino naturale (cinese: \u5927\u7a9d\u51fc\u6d3c\u5730; letteralmente: \"depressione Da Wo Dang\") nella contea di Pingtang, nella provincia del Guizhou.\nIl progetto per la costruzione del FAST ha avuto inizio nel 2011 ed \u00e8 stato completato a settembre 2016. Attualmente \u00e8 il radiotelescopio pi\u00f9 grande e pi\u00f9 sensibile al mondo, tre volte pi\u00f9 sensibile del radiotelescopio dell'Osservatorio di Arecibo. Il suo costo previsto di 700 milioni di yuan (circa 110 milioni di dollari statunitensi o 100 milioni di euro) \u00e8 lievitato fino a raggiungere il valore finale di 1,2 miliardi di yuan (circa 160 milioni di euro).\nStoria.\nLa prima proposta del radiotelescopio fu fatta nel 1994. Il progetto fu approvato dalla Commissione nazionale per lo sviluppo e la riforma della Repubblica popolare cinese a giugno 2007. Il 26 dicembre 2008 si \u00e8 tenuta la cerimonia di posa della prima pietra nel sito di costruzione. La costruzione vera e propria, iniziata a marzo 2011, si \u00e8 conclusa nel 2016. Il radiotelescopio \u00e8 stato poi attivato a settembre 2016.\nDescrizione.\nFAST \u00e8 composto da pannelli triangolari ed ha un design simile a quello del Radiotelescopio di Arecibo. \nI pannelli sono microforati per fare passare l'acqua piovana e la luce solare.\nUtilizza una depressione carsica naturale come supporto per la parabola del telescopio. Come suggerito dal nome, ha un diametro di 500 metri (1600\u00a0ft). A differenza dalla parabola dello strumento di Arecibo, che ha una curvatura sferica fissa (e quindi un complesso sistema per contrastare l'aberrazione sferica), FAST usa una superficie ottica attiva che modifica di continuo per creare una parabola allineata il meglio possibile con la porzione desiderata di cielo. FAST ha una dimensione effettiva utilizzabile della parabola di 300\u00a0m (paragonata al diametro effettivo di Arecibo, pari a 200\u00a0m). \u00c8 capace di coprire il cielo all'interno di un angolo di 40\u00b0 dallo zenith (comparato ai 20\u00b0 gradi di Arecibo). Lo spettro di frequenza di funzionamento si estende da 70\u00a0MHz a 3,0\u00a0GHz, con una precisione di puntamento di 4 secondi d'arco.\nLo sfruttamento di una depressione carsica, larga a sufficienza per consentire di ospitare i 500 metri della parabola del telescopio e abbastanza profonda da consentire uno zenith di 40\u00b0, ha facilitato la costruzione della parabola, riducendo i tempi per i lavori di sbancamento. La cabina di ricezione del segnale \u2014 sospesa a 140\u00a0m sopra il riflettore \u2014 \u00e8 sostenuta e guidata da cavi e da servomeccanismi con l'aggiunta di un robot secondario che serve da sistema di regolazione fine per gli spostamenti di precisione.\nIl responsabile scientifico del progetto \u00e8 Nan Rendong (cinese: \u5357\u4ec1\u4e1c), ricercatore dell'Osservatorio astronomico nazionale della Cina, che fa parte della Accademia cinese delle scienze.\nCollaborazioni.\nAd ottobre 2016 il FAST ha annunciato una collaborazione con il progetto SETI Breakthrough Listen al fine di rilevare segnali artificiali provenienti dalla stella KIC 8462852 (stella di Tabby), progetto avviato in seguito a differenze anomale di luminosit\u00e0 rilevate dal telescopio Kepler.\nA fine 2020 il coordinatore del comitato scientifico di FAST ha dichiarato che, in un'ottica di apertura e collaborazione internazionale, dal 2021 accetter\u00e0 le richieste da parte di scienziati stranieri che desiderano utilizzare lo strumento per le loro ricerche; tale apertura, se confermata e supportata adeguatamente consentirebbe di attenuare il contraccolpo sulla ricerca radioastronomica a seguito del crollo del radiotelescopio di Arecibo avvenuto pochi mesi prima."}
{"id": "5834972", "revid": "270680", "url": "https://it.wikipedia.org/wiki?curid=5834972", "title": "Dinastia Qi", "text": ""}
{"id": "5834973", "revid": "270680", "url": "https://it.wikipedia.org/wiki?curid=5834973", "title": "Qi del Sud", "text": ""}
{"id": "5834975", "revid": "270680", "url": "https://it.wikipedia.org/wiki?curid=5834975", "title": "Dinastia Qi del Sud", "text": ""}
{"id": "5834982", "revid": "2036644", "url": "https://it.wikipedia.org/wiki?curid=5834982", "title": "Chongqing Zuqiu Julebu", "text": "Il Chongqing Zuqiu Julebu (), a volte tradotto come \"Chongqing Football Club\", \u00e8 stata una squadra di calcio cinese con sede a Chongqing. La squadra giocava le sue partite al Chongqing Olympic Sports Center. La societ\u00e0 \u00e8 stata fondata il 30 dicembre 2010."}
{"id": "5834984", "revid": "461603", "url": "https://it.wikipedia.org/wiki?curid=5834984", "title": "Chongqing Football Club", "text": ""}
{"id": "5834986", "revid": "461603", "url": "https://it.wikipedia.org/wiki?curid=5834986", "title": "Chongqing F.C.", "text": ""}
{"id": "5834987", "revid": "461603", "url": "https://it.wikipedia.org/wiki?curid=5834987", "title": "Chongqing FC", "text": ""}
{"id": "5834988", "revid": "47767", "url": "https://it.wikipedia.org/wiki?curid=5834988", "title": "Misha", "text": ""}
{"id": "5835013", "revid": "486946", "url": "https://it.wikipedia.org/wiki?curid=5835013", "title": "Mi\u0161a", "text": ""}
{"id": "5835015", "revid": "122246", "url": "https://it.wikipedia.org/wiki?curid=5835015", "title": "Tourcoing Lille M\u00e9tropole Volley-Ball 2012-2013", "text": "Questa voce raccoglie le informazioni riguardanti il Tourcoing Lille M\u00e9tropole Volley-Ball nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5835016", "revid": "486946", "url": "https://it.wikipedia.org/wiki?curid=5835016", "title": "Tour Cycliste International du Haut-Var", "text": ""}
{"id": "5835017", "revid": "486946", "url": "https://it.wikipedia.org/wiki?curid=5835017", "title": "Tour Cycliste International du Haut Var", "text": ""}
{"id": "5835018", "revid": "204322", "url": "https://it.wikipedia.org/wiki?curid=5835018", "title": "FIA GT1 World Championship", "text": ""}
{"id": "5835023", "revid": "767487", "url": "https://it.wikipedia.org/wiki?curid=5835023", "title": "Zhao Faqing", "text": ""}
{"id": "5835025", "revid": "767487", "url": "https://it.wikipedia.org/wiki?curid=5835025", "title": "Andy Kirk (musicista)", "text": ""}
{"id": "5835028", "revid": "287204", "url": "https://it.wikipedia.org/wiki?curid=5835028", "title": "Tour du Haut-Var 2016", "text": "Il Tour du Haut-Var 2016, ufficialmente \"Tour Cycliste International du Haut-Var\", quarantottesima edizione della corsa, valida come prova dell'UCI Europe Tour 2016 categoria 2.1, si \u00e8 svolta in due tappe, dal 20 al 21 febbraio 2016, su un percorso di complessivi 361,8\u00a0km che si snoda interamente nel dipartimento del Var, con partenza da Le Cannet-des-Maures e arrivo a Draguignan, in Francia.\n\u00c8 stata vinta dal francese Arthur Vichot, che ha concluso la gara in 9h08'14\", alla velocit\u00e0 media di 39,62 km/h.\nPercorso.\nLa corsa si snoda su due tappe insidiose e impegnative che per\u00f2 non si concludono in salita. Nella prima delle due frazioni da Le Cannet-des-Maures a Bagnols-en-For\u00eat l'ultima salita sar\u00e0 infatti posta a 20 chilometri dalla conclusione mentre il giorno dopo la salita della c\u00f4te de Tuilli\u00e8res \u00e8 posta a 15 chilometri dal traguardo."}
{"id": "5835029", "revid": "122246", "url": "https://it.wikipedia.org/wiki?curid=5835029", "title": "Gaz\u00e9lec Football Club Ajaccio Volley-Ball 2012-2013", "text": "Questa voce raccoglie le informazioni riguardanti il Gaz\u00e9lec Football Club Ajaccio Volley-Ball nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5835030", "revid": "503404", "url": "https://it.wikipedia.org/wiki?curid=5835030", "title": "Ill\u00ef\u010d\u00efvs'k", "text": ""}
{"id": "5835066", "revid": "57342", "url": "https://it.wikipedia.org/wiki?curid=5835066", "title": "Tiruma\u1e45kaiy\u0101\u1e3bv\u0101r", "text": "Tiruma\u1e45kaiy\u0101\u1e3bv\u0101r ((in caratteri tami\u1e3b: \u0ba4\u0bbf\u0bb0\u0bc1\u0bae\u0b99\u0bcd\u0b95\u0bc8\u0baf\u0bbe\u0bb4\u0bcd\u0bb5\u0bbe\u0bb0\u0bcd; lett. l'\"\u0101\u1e3bv\u0101r del Tiruma\u1e45kai\") possiede, nell'ambito delle biografie degli \"\u0101\u1e3bv\u0101r\", una storia particolare. Gi\u00e0 nei suoi inni egli stesso accenna a una vita violenta, sregolata e dedita ai vizi. \nLe agiografie che lo riguardano lo indicano come manifestazione di \u015a\u0101raga, l'arco di Vi\u1e63\u1e47u, apparso a Tirukku\u1e5faiyal\u016br, sotto il terzo asterismo lunare dell'ottavo mese, detto K\u0101rttikai, nell'anno 397 del \"Kaliyuga\", gli studiosi ritengono invece assegnabile la sua figura all'VIII secolo d.C.\nIl padre, un condottiero delle armate del regno dei Cola, gli avrebbe dato il nome di N\u012bla\u1e49 (\"lo Scuro\") in onore del dio K\u1e5b\u1e63\u1e47a, \"avat\u0101ra\" Vi\u1e63\u1e47u, ma anche perch\u00e9 appartenente alla casta degli \"\u015b\u016bdra\" ovvero alla comunit\u00e0 dei predoni detti \"ka\u1e37\u1e37ar\".\nIl giovane N\u012bla\u1e49 segu\u00ec le orme paterne, divenendo anch'egli un condottiero del medesimo esercito e, distinguendosi per i servizi resi, il sovrano si decise ad affidargli il governatorato della sua regione nativa, il Tiruv\u0101lin\u0101\u1e6du.\nN\u012bla\u1e49 si abbandon\u00f2 quindi a una vita dissoluta, non facendosi mancare i piaceri di corte e le frequentazioni con le cortigiane. Tutto questo finch\u00e9 non incontr\u00f2 Tirum\u0101makal\u1e37, una splendida \"apsaras\" costretta a prendere le sembianze umane avendo smarrito la via del ritorno dopo essersi bagnata con le compagne celesti presso un lago. \nTirum\u0101makal\u1e37 venne raccolta da una famiglia di pii vi\u1e63\u1e47uiti che la allevarono nelle sue vesti terrene, dandogli come nuovo nome quello di Kumutavalli, dai fiori di loto che si era attardata a raccogliere nel lago.\nGli informatori di N\u012bla\u1e49 scorsero tale bellezza e la indicarono prontamente al loro capo, sempre in cerca di nuove avventure amorose. N\u012bla\u1e49 la raggiunse e spinto dalla bellezza della giovane la chiese in sposa, ottenendone la mano. Ma Kumutavalli rifiut\u00f2 il matrimonio spiegando che avrebbe sposato esclusivamente un ardente devoto di Dio. \nN\u012bla\u1e49 era ormai talmente sedotto dalla giovane \"apsaras\", che subito si rec\u00f2 presso un tempio per farsi devoto di Vi\u1e63\u1e47u il quale gli apparve di persona, e di persona impresse i sacri \"tilaka\" sul suo corpo. \nNon contenta di ci\u00f2 che aveva ottenuto, Kumutavalli chiese ancora a N\u012bla\u1e49 di sfamare 1008 devoti poveri, mangiando esclusivamente i loro avanzi e bevendo l'acqua con cui gli aveva lavato i piedi. \nTale era l'impegno economico di quest nuovo compito, che il condottiero non pot\u00e9 pi\u00f9 pagare il tributo al proprio sovrano, anzi, si ribell\u00f2 all'autorit\u00e0 finch\u00e9 non venne catturato con l'inganno e quindi imprigionato. \nGli apparve allora Vi\u1e63\u1e47u che consigli\u00f2 a N\u012bla\u1e49 di chiamare il sovrano facendogli rinvenire sotto terra un tesoro con cui avrebbe saldato i propri debiti.\nIl miracolo commosse il re che liber\u00f2 il suo ex governatore. Ma tale ancora era l'impegno nei confronti dei poveri che N\u012bla\u1e49 si ricopr\u00ec nuovamente di debiti, ricorrendo quindi alle ruberie per farvi fronte. Intervenne nuovamente Vi\u1e63\u1e47u che si risolse ad apparirgli come un ricco brahmano lungo una strada in cui si appostava N\u012bla\u1e49 con la sua banda di predoni.\nRapinato di ogni avere, Vi\u1e63\u1e47u fece in modo da rendere talmente pesante il bottino che questo non poteva essere trascinato via, allora fu minacciato da N\u012bla\u1e49 che lo scambi\u00f2 per un mago, ma Dio, recitando il suo stesso sacro mantra, \"O\u1e43 namo N\u0101r\u0101ya\u1e47\u0101ya\", gli apparve in tutta la sua maest\u00e0 divina e quindi lo convert\u00ec nuovamente facendogli scegliere una nuova e pi\u00f9 onesta attivit\u00e0.\nN\u012bla\u1e49 si fece quindi pellegrino itinerante, viaggiando di tempio in tempio, e l\u00ec intonava i sacri inni di preghiera da lui stesso composti in onore di Dio che lo aveva salvato. Giunto nel tempio di Ara\u1e45kam, Vi\u1e63\u1e47u gli apparve nuovamente ingiungendogli di averne cura abbellendolo. Ma ancora una volta di denari necessari non ve n'erano e ancora una volta N\u012bla\u1e49 torno alle sue vecchie abitudini di predone, organizzando il furto di una statua d'oro del Buddha protetta da un incantesimo. E N\u012bla\u1e49 non si fece scrupolo a decapitare il proprio cognato Yatir\u0101ca\u1e49 che, rimasto incastrato con la testa in uno stretto cunicolo, rischiava di far fallire l'impresa criminosa. Yatir\u0101ca\u1e49 sar\u00e0 subito dopo resuscitato da Dio.\nCon i denari malamente procurati, N\u012bla\u1e49 si avvi\u00f2 ad abbellire il tempio. Ma ancora questi non bastavano e N\u012bla\u1e49 si risolse ad annegare nel fiume K\u0101ver\u012b quei manovali che pretendevano il compenso dovuto, riuscendo persino a convincerne i parenti che la loro morte li aveva consegnati a Dio. \nVi\u1e63\u1e47u fu sempre tollerante verso questo suo violento devoto esaudendo la sua preghiera affinch\u00e9 gli concedesse il permesso di istituire nel tempio di Ara\u1e45kam la festa annuale dell'Adhyayanotsava, della durata di dieci giorni, celebrata per mezzo della recitazione dei \"Veda\", di giorno, e del \"Tiruv\u0101ymo\u1e3bi\" di Namm\u0101\u1e3bv\u0101r, la sera.\nGiunto alla vecchiaia, N\u012bla\u1e49 si ritirer\u00e0 con la consorte Kumutavalli in un eremo presso Ku\u1e5fu\u1e45ku\u1e6di. Dopo la sua morte Vi\u1e63\u1e47u ordiner\u00e0 al resuscitato cognato Yatir\u0101ca\u1e49 di istituire delle feste in suo onore.\nLe opere.\nL'opera principale di Tiruma\u1e45kaiy\u0101\u1e3bv\u0101r \u00e8 rappresentata dal \"Periyatirumo\u1e3bi\" (\"Il grande discorso sacro\"; 1084 strofe suddivise in 11 \"tirumo\u1e3bi\", in metro \"\u0101ciriyam\", \"kali\" e \"va\u00f1ci\") che disegna un pellegrinaggio religioso e poetico toccando 86 importanti centri di devozione vi\u1e63\u1e47uita diffusi per tutta l'India. In questi inni splende l'amaro rimpianto per la giovinezza perduta in passioni e violenze anzich\u00e9 essere coltivata nella devozione per Dio. In tal senso Tiruma\u1e45kaiy\u0101\u1e3bv\u0101r riporta attacchi veementi agli altri seguaci di altre religioni che non considerano Vi\u1e63\u1e47u, Dio la Persona suprema.\nLe altre opere del mistico che fu, per la tradizione, un guerriero e un predone sono: il \"Tirukku\u1e5funt\u0101\u1e47\u1e6dakam\" (\"Il sacro t\u0101\u1e47\u1e6dakam breve\", in 20 strofe) e il \"Tirune\u1e6dunt\u0101\u1e47\u1e6dakam\" (\"Il sacro t\u0101\u1e47\u1e6dakam lungo\", in 30 strofe), dove per \"t\u0101\u1e47\u1e6dakam\" si intende quel poema in lode di una divinit\u00e0 in metro \"\u0101ciriyaviruttam\"; il \"Tiruve\u1e3buk\u016b\u1e5f\u1e5firukkai\" (\"Il sacro poema di genere \"e\u1e3buk\u016b\u1e5f\u1e5firukkai\", in 47 strofe in metro \"\u0101ciriyam\"); il \"Ci\u1e5fiyatiruma\u1e6dal\" (\"Il piccolo ma\u1e6dal sacro\" in 155 versi in metro \"kalive\u1e47p\u0101\"); e il \"Periyatiruma\u1e6dal\" (\"Il grande ma\u1e6dal sacro\" in 297 versi in metro \"kalive\u1e47p\u0101\"). Tutti questi poemi esaltano l'amore del devoto per Dio, Vi\u1e63\u1e47u, qui considerato anche alla stregua di un amante di cui ci si dispera per la separazione."}
{"id": "5835069", "revid": "47767", "url": "https://it.wikipedia.org/wiki?curid=5835069", "title": "Eric il Rosso", "text": ""}
{"id": "5835073", "revid": "124123", "url": "https://it.wikipedia.org/wiki?curid=5835073", "title": "Barboncito", "text": "Fu un capo spirituale e politico del suo popolo, anche conosciuto come H\u00e1stlin D\u00e1gh\u00e1 (\"uomo con le basette\").\nEra nato tra i Ma'\u00ec\u00ec deeshg\u00ec\u00eczh\u00ecn\u00ec\u00ec (\"i coyote che superano le persone\"), un clan che viveva nei pressi del canyon di Chelly a nord-est dell'Arizona, nella contea di Apache ed era fratello di Delgadito, altro capo indiano. Fu firmatario di numerosi trattati tra gli Stati Uniti e i navajo, incluso il trattato di Doniphan del 1846, conosciuto anche trattato di Bear Spring, che fu un tentativo di stabilire la pace tra i navajo e il governo statunitense durante la Guerra Messicana."}
{"id": "5835077", "revid": "599013", "url": "https://it.wikipedia.org/wiki?curid=5835077", "title": "Felice societ\u00e0 dei balestrieri e dei pavesati", "text": "La Felice societ\u00e0 dei balestrieri e dei pavesati era la milizia cittadina romana tra il XIV e XV secolo.\nStoria.\nNel medioevo, in tempi di pace, non esisteva un corpo militare unico, ma piuttosto una milizia rionale guidata da un capopopolo eletto nel rione di appartenenza.\nQuesta era costituita principalmente da artigiani, contadini e commercianti che si armavano con la ciclicit\u00e0 dei servizi di leva, per il controllo dell'ordine pubblico o in caso di assedio.\nLa milizia operava, per\u00f2, in un contesto, in cui, pi\u00f9 forze si scontravano. La Roma del basso medioevo era, difatti, tormentata dalle lotte intestine tra le potenti famiglie nobili cittadine: Colonna, Caetani, Savelli si contendevano il potere e gli stessi conclave si svolgevano sotto la minaccia delle armi.\nPer tale motivo, la capacit\u00e0 di garantire la sicurezza della popolazione era, decisamente, inficiata da armigeri e mercenari al soldo delle potenti famiglie.\nAlla morte di Bonifacio VIII (1294-1303), Clemente V (1264-1314) si trasfer\u00ec ad Avignone per sottrarsi alle violenze cittadine ponendosi sotto la protezione del re di Francia, Filippo IV.\nLa partenza del Papa, lasci\u00f2 la citt\u00e0 in balia delle faide dei nobili e dei saccheggi di compagnie di ventura che infestavano l'agro romano.\nNei primi decenni del XIV secolo la citt\u00e0 era in tumulto, poich\u00e9 la popolazione era esasperata dalla prepotenza di cavallerotti e nobili.\nNel 1342 emerse la figura di Cola di Rienzo del rione Regola, inviato a pi\u00f9 riprese dalla citt\u00e0, come ambasciatore, alla sede papale di Avignone per chiedere un impegno del Vaticano a risollevare Roma dalla miserevole condizione in cui era decaduta. Un uomo carismatico che nel 1347 sal\u00ec al Campidoglio, con il beneplacito di Clemente VI (1291-1352). Fu questo il primo tentativo di \u201c buon governo\u201d popolare. Cola Di Rienzo s'impegn\u00f2 in un'opera di restauro delle istituzioni cittadine, in modo particolare, della milizia, che doveva diventare il nucleo saldo intorno a cui la citt\u00e0 e la popolazione doveva rinascere.\nDai tredici rioni, in cui era divisa la citt\u00e0, probabilmente retaggio della dominazione bizantina, assold\u00f2 armati e fece addestrare 1300 fanti e 325 cavalieri, che presidiarono la capitale cristiana, allontanando nobili e cavallerotti dalle cariche politiche.\nLe alterne fortune della giovane repubblica portarono, tuttavia, alla prematura scomparsa del tribuno romano e alle riforme di Innocenzo VI.\nLa nascita della Felice Societ\u00e0.\nLa \"Felix societas pavesatorum et balistrar, alme Urbis\" prese l'epiteto \"felix\" dal ricordo del \u201cfelicissimus exercitus romanus\u201d e fu con il governo Banderese, nel 1358, che si complet\u00f2 l'opera di ristrutturazione della milizia del Di Rienzo. \nL'esercito cittadino aveva un organico di 3000 uomini, reclutati dai tredici rioni, suddivisi in due schiere di 1500 balestrieri e 1500 pavesati.\nI due Banderesi, oltre a presiedere il governo repubblicano, avevano il comando della milizia, coadiuvati da due anteposti e due prevosti. \nAlle loro dipendenze c'erano i conestabili, capitani di drappelli formati da venticinque uomini. I conestabili avevano anche il compito di addestratori, reclutatori e guida morale delle giovani reclute sui diritti e doveri del cittadino romano. \nDopo il periodo di leva gli uomini tornavano alle loro attivit\u00e0 civili, restando legati da un giuramento prestato dinnanzi a notai e conestabili, con l'obbligo di accorrere ai rintocchi delle campane del Campidoglio, in caso di minacce. \nSi cre\u00f2 cos\u00ec un gruppo coeso e saldato intorno a solidi principi morali.\nIn tempo di pace e guerra.\nI balestrieri erano protetti da corazze, fregiate dell'arme della Repubblica, possedevano cavalli e balestre, e in tempo di pace, avevano il compito di pattugliare le campagne per allontanare fuorilegge e soldati di ventura dal agro romano. \nI pavesati erano una fanteria pesante, armati di spade e grandi scudi, detti pavesi dalla citt\u00e0 di Pavia, dovevano mantenere il controllo delle mura, delle porte e delle vie cittadine.\nIn battaglia, i pavesati si schieravano con il loro scudi a protezione dei balestrieri, che falcidiavano le file della cavalleria nemica per favorire la successiva avanzata della fanteria."}
{"id": "5835083", "revid": "767487", "url": "https://it.wikipedia.org/wiki?curid=5835083", "title": "Jackie Fox", "text": " \u00c8 principalmente nota per essere stata la prima bassista della rock band The Runaways dal 1975 al 1977.\nLe Runaways.\nFox venne notata a Los Angeles dal manager Kim Fowley, che le propose di entrare a far parte del suo progetto di rock band al femminile, le Runaways. Fox aveva inizialmente fatto un provino per entrare come chitarrista solista, ma la band assunse Lita Ford al suo posto. Quando poi le venne offerto il posto di bassista accett\u00f2, cos\u00ec la Fox si un\u00ec alla band nel 1975, poco prima del suo sedicesimo compleanno.\nNonostante ci\u00f2, Fowley non permise a Fox di suonare nel primo album omonimo della band, pertanto il suo esordio discografico avvenne nel 1977 con l'album seguente \"Queens of Noise\". Venne invece assunto per suonare il basso nel primo disco Nigel Harrison, membro dei Blondie. Ci\u00f2 \u00e8 testimoniato da varie fonti, come l'autobiografia di Cherie Currie \"Neon Angel\" e la stessa Fox.\nL'ultima apparizione della Fox con la band fu nell'album dal vivo \"Live In Japan\", del 1977, e fu proprio durante il tour giapponese da cui fu tratto il disco che decise di lasciare la band. Victory Tischler-Blue (alias \"Vicki Blue\") venne presto scelta come sua sostituta. Jackie Fox compare comunque nell'album \"Flaming Schoolgirls\" (1980), una raccolta di outtake risalenti alle sessioni di registrazione di \"Queens Of Noise\". Nel 1994 suona insieme a Cherie Currie e Sandy West in un concerto reunion delle Runaways.\nQuando nel 2010 venne prodotto il film \"The Runaways\", Fox non permise di utilizzare il suo nome, per cui venne sostituita da un altro personaggio di nome Robin.\nDopo le Runaways.\nNegli anni successivi alla sua militanza nelle Runaways, la Fox svolse vari impieghi, come quello di promoter, agente di moda e recentemente come avvocato nel campo dell'intrattenimento, rappresentando attori, scrittori, registi e produttori. Si \u00e8 laureata in legge ad Harvard, dove \u00e8 stata compagna di corso di Barack Obama, ed ha anche conseguito un B.A. in linguistica e lingua italiana. Nel 2005 \u00e8 apparsa nel documentario \"Edgeplay: A Film About the Runaways\", prodotto e diretto da Vicki Blue. Ha anche scritto per l'Huffington Post."}
{"id": "5835084", "revid": "1244773", "url": "https://it.wikipedia.org/wiki?curid=5835084", "title": "Costanzo (praefectus urbi)", "text": "Costanzo (latino: \"Constantius\"; \"floruit\" 503\u2013507) fu un politico romano durante il regno di Teodorico il Grande.\nBiografia.\nNativo della Liguria, era amico di Magno Felice Ennodio, con cui ebbe un prolungato scambio epistolare, con alcune lettere di tema teologico. Nel 503 ricopriva una carica alla corte di Ravenna. Nel 506/507 era ancora a Ravenna, e ricopriva un incarico ancora pi\u00f9 elevato. Tra il settembre 506 e l'agosto 507 fu \"praefectus urbi\" di Roma ()."}
{"id": "5835085", "revid": "1543377", "url": "https://it.wikipedia.org/wiki?curid=5835085", "title": "Beauvais Oise Universit\u00e9 Club 2012-2013", "text": "Questa voce raccoglie le informazioni riguardanti il Beauvais Oise Universit\u00e9 Club nelle competizioni ufficiali della stagione 2012-2013.\nOrganigramma societario.\nArea direttiva\nArea organizzativa\nArea tecnica"}
{"id": "5835086", "revid": "282570", "url": "https://it.wikipedia.org/wiki?curid=5835086", "title": "Museo Picasso di M\u00e1laga", "text": ""}
{"id": "5835087", "revid": "282570", "url": "https://it.wikipedia.org/wiki?curid=5835087", "title": "Museo Picasso di Parigi", "text": ""}
{"id": "5835090", "revid": "282570", "url": "https://it.wikipedia.org/wiki?curid=5835090", "title": "Museu Picasso", "text": ""}
{"id": "5835092", "revid": "465169", "url": "https://it.wikipedia.org/wiki?curid=5835092", "title": "Tekla", "text": ""}
{"id": "5835093", "revid": "439868", "url": "https://it.wikipedia.org/wiki?curid=5835093", "title": "Dietrichstein", "text": " \nDietrichstein era il nome di una nobile famiglia di Boemia e Austria. Massimiliano di Dietrichstein \nvenne creato conte di Dietrichstein il 18 settembre 1612, mentre suo zio, il cardinale Franz Seraph, venne elevato a principe di Dietrichstein zu Nikolsburg nel 1624. Dopo la morte del cardinale nel 1636, il titolo principesco pass\u00f2 a Massimiliano ed ai suoi discendenti. La citt\u00e0 di Nikolsburg ora \u00e8 conosciuta come Mikulov.\nStoria.\nSecondo una ricerca condotta da Helmuth Gr\u00f6ssing le prime tracce della casata dei Dietrichstein risalgono al XIV secolo nella zona di Nussberg, in Carinzia.\nLa famiglia si divise successivamente in due linee principali di cui il secondogenito di questi ottenne la baron\u00eca del Sacro Romano Impero nel 1600, la contea nel 1612 ed il titolo di principi nel 1624. I membri di questa linea furono dal 1575 proprietari del castello di Nikolsburg (Mikulov) in Moravia su cui successivamente ottennero di poter appoggiare il titolo di principi. Il terzo principe nel 1684 acquist\u00f2 il titolo di conte di Tarasp, il VI principe acquist\u00f2 nel 1769 il titolo di conte di Proskau come erede di suo nonno materno, mentre il VII principe acquist\u00f2 nel 1802 il titolo di conte Leslie di Balquhaine. La linea principesca si estinse nel 1864 con la morte del X principe di Dietrichstein.\nQuattro anni pi\u00f9 tardi, lo statista e ministro degli esteri austriaco Alessandro di Mensdorff-Poully (1813-1871), che aveva sposato la figlia del IX principe di Dietrichstein, venne creato principe di Dietrichstein imponendogli anche il cambio del cognome in Mensdorff-Pouilly-Dietrichstein. Tuttavia anche questa linea si estinse nel 1964 in linea maschile.\nPrincipi di Dietrichstein-Nikolsburg (1624; 1868).\nNel 1857, Alexandrine, figlia del principe Joseph Franz, spos\u00f2 il conte Alessandro di Mensdorff, Ministro degli Esteri dell'Impero Austriaco e Primo Ministro dell'Impero Austriaco, il quale venne creato principe di Dietrichstein-Nickolsburg nel 1868, quattro anni dopo la morte dello zio della moglie. Anche tale dinastia, ad ogni modo, si estinse con l'ultimo erede, Alexander Albert, nel 1964.\nIl diplomatico Albert von Mensdorff-Pouilly-Dietrichstein era un figlio minore del principe Alessandro."}
{"id": "5835099", "revid": "92723", "url": "https://it.wikipedia.org/wiki?curid=5835099", "title": "High School Fleet", "text": " \u00e8 una serie televisiva anime prodotta da Aniplex, diretta da Y\u016b Nobuta presso lo studio Production IMS e trasmessa in Giappone dal 9 aprile al 25 giugno 2016. Due adattamenti manga hanno iniziato la serializzazione sul \"Monthly Comic Alive\" di Media Factory rispettivamente nel 2015 e 2016, mentre un progetto OAV basato sulla serie \u00e8 stato annunciato per il 2017.\nTrama.\nIn un prossimo futuro l'innalzamento del livello degli oceani d\u00e0 nuovo lustro allo sfruttamento delle rotte marine. In Giappone, dove la marineria \u00e8 considerata un ambito prettamente femminile, vengono istituite numerose accademie navali, che utilizzano come navi scuola vascelli ricostruiti sul modello delle navi che presero parte alla seconda guerra mondiale. Akeno Misaki, una studentessa dell'accademia navale femminile Yokosuka, riceve il comando del cacciatorpediniere Harekaze, e come molte sue compagne aspira a conseguire un domani il titolo di Blue Mermaid, ovvero di esperta navigatrice e protettrice del mare. Un giorno per\u00f2, di ritorno da un'esercitazione, la Harekaze viene inspiegabilmente attaccata dal resto della flotta, e il suo equipaggio, costretto a difendersi, silura una delle navi nemiche per poi darsi alla fuga. A quel punto, per Akeno e le sue compagne, accusate di ammutinamento, inizia una drammatica lotta per la sopravvivenza.\nMedia.\nManga.\nUn adattamento manga di Kanari Abe, intitolato , ha iniziato la serializzazione sul \"Monthly Comic Alive\" di Media Factory il 27 ottobre 2015. Due volumi \"tank\u014dbon\" sono stati pubblicati rispettivamente il 23 aprile 2016 e il 23 febbraio 2017.\nUn altro adattamento manga di Tsuchii, dal titolo , ha iniziato la serializzazione sempre sul \"Monthly Comic Alive\" il 27 giugno 2016. Due volumi \"tank\u014dbon\" sono stati pubblicati rispettivamente il 22 ottobre 2016 e il 23 febbraio 2017.\nAnime.\nLa serie televisiva anime, ideata da Takaaki Suzuki e realizzata da Production IMS per la regia di Y\u016b Nobuta, \u00e8 andata in onda dal 9 aprile al 25 giugno 2016. Le sigle di apertura e chiusura sono rispettivamente \"High Free Spirits\" delle TrySail e \"Ripple Effect\" di Luna Haruna. In Italia gli episodi sono stati trasmessi in streaming, in contemporanea col Giappone, da Wakanim e Daisuki, mentre in altre parti del mondo i sottotitoli sono stati offerti da Crunchyroll. In America del Nord, invece, i diritti sono stati acquistati da Aniplex of America."}
{"id": "5835102", "revid": "1244773", "url": "https://it.wikipedia.org/wiki?curid=5835102", "title": "Euricle Epitincano", "text": "Flavio Euricle Epitincano (latino: \"Flavius Eurycles Epityncanus\"; \"floruit\" 450) fu un politico romano.\nRicopr\u00ec la carica di \"praefectus urbi\" nel 450; due iscrizioni datate al 24 aprile di quell'anno e ritrovate nei pressi dell'Arco di Gallieno ( e ) attestano dei lavori riguardanti un foro non meglio specificato."}
{"id": "5835129", "revid": "767487", "url": "https://it.wikipedia.org/wiki?curid=5835129", "title": "Rassejannyj D\u017eovanni", "text": "Rassejannyj D\u017eovanni (, lett. \"Il distratto Giovanni\") \u00e8 un film d'animazione sovietico del 1969 realizzato presso lo studio Sojuzmul'tfil'm. Ispirato alla fiaba di Gianni Rodari \"La passeggiata di un distratto\", il cortometraggio faceva parte del primo numero della raccolta \"Ves\u00eblaja karusel\"'.\nTrama.\nGiovanni \u00e8 un ragazzino molto distratto: durante una passeggiata in citt\u00e0 perde varie parti del proprio corpo. I passanti le raccolgono e le riportano alla madre, che alla fine le riapplica rimettendo a nuovo il bambino."}
{"id": "5835134", "revid": "305108", "url": "https://it.wikipedia.org/wiki?curid=5835134", "title": "Giovanni Battista Branconio", "text": ""}
{"id": "5835137", "revid": "124596260", "url": "https://it.wikipedia.org/wiki?curid=5835137", "title": "Cynthia Erivo", "text": "Nota attrice di teatro, \u00e8 vincitrice di un Tony Award, un Drama Desk Award, un Outer Critics Circle Award e di un Premio Emmy. Ha fatto il suo debutto sul grande schermo con i film \"7 sconosciuti a El Royale\" (2018) e \"Widows - Eredit\u00e0 criminale\" (2018), ottenendo il plauso della critica con il ruolo di Harriet Tubman nel film \"Harriet\" (2019). Per \"Harriet\" ha ricevuto una doppia candidatura ai Golden Globe e al Premio Oscar rispettivamente nella sezione miglior attrice protagonista e migliore canzone per il singolo \"Stand Up\". Ha ricevuto una terza candidatura al Golden Globe per la sua interpretazione di Aretha Franklin nella serie televisiva \"Genius: Aretha\" (2021).\nBiografia.\nCynthia Erivo \u00e8 nata a Londra da genitori nigeriani e ha studiato recitazione alla Royal Academy of Dramatic Art. Dopo la laurea, Erivo \u00e8 stata scelta come sostituta di Patina Miller per il ruolo principale nella produzione originale di Londra del musical \"Sister Act\" in scena al London Palladium. Nel 2013 interpreta Celie nella produzione di Londra di \"The Color Purple\" alla Menier Chocolate Factory e per la sua performance viene candidata all'Evening Standard Award. Nel 2015 torna a recitare in \"The Color Purple\" a Broadway con il premio Oscar Jennifer Hudson; per la sua interpretazione nel ruolo di Celie (interpretato da Whoopi Goldberg nell'omonimo film) ha vinto il Tony Award, il Theatre World Award, il Drama Desk Award e l'Outer Critics Circle Award alla migliore attrice protagonista in un musical, oltre al Grammy Award al miglior album di un musical teatrale. \nDopo il successo a Broadway, nel 2018 Cynthia Erivo ha debuttato al cinema con \"7 sconosciuti a El Royale\" e con \"Widows - Eredit\u00e0 criminale\", film per cui \u00e8 stata candidata all'Orange Rising Star Award per la miglior stella emergente. Nel 2019 interpreta Harriet Tubman nel film di Kasi Lemmons \"Harriet\", che le vale una nomination al Golden Globe per la migliore attrice in un film drammatico e all'Oscar alla miglior attrice. Oltre ad aver interpretato la protagonista, Cynthia Erivo ha scritto anche la canzone principale di \"Harriet\", \"Stand Up\", che le \u00e8 valsa una seconda candidatura al Premio Oscar nel 2020 per la miglior canzone.\nDoppiatrici italiane.\nNelle versioni in italiano dei suoi film, Cynthia Erivo \u00e8 stata doppiata da:"}
{"id": "5835140", "revid": "1494169", "url": "https://it.wikipedia.org/wiki?curid=5835140", "title": "Saffioti", "text": ""}
{"id": "5835144", "revid": "767487", "url": "https://it.wikipedia.org/wiki?curid=5835144", "title": "Where to Invade Next", "text": "Where to Invade Next (in italiano: \"Dove invadere dopo\") \u00e8 film documentario statunitense del 2015 scritto e diretto da Michael Moore.\nTrama.\nLo stato maggiore del Pentagono \u00e8 sconfortato per aver perso tutti i conflitti armati a cui gli Stati Uniti hanno preso parte dopo la seconda guerra mondiale. Michael Moore si propone di \"invadere\" da solo l'Europa per conquistare diversi stili di vita da introdurre nella propria patria. La missione inizia in Italia, con l'intervista ad una coppia di Firenze, seguita da una visita all'azienda di abbigliamento Lardini e all'industria motociclistica Ducati, durante cui il registra scopre che in Italia i lavoratori dipendenti ricevono la tredicesima mensilit\u00e0 e godono di 30-35 giorni di ferie pagate (in aggiunta ai giorni festivi e ai 15 giorni di permesso matrimoniale), le lavoratrici in gravidanza hanno diritto a cinque mesi di assenza pagata tramite l'indennit\u00e0 di maternit\u00e0, gli operai possono fare una pausa-pranzo di due ore, il tutto con piena soddisfazione degli amministratori delegati delle aziende che ritengono che il benessere lavorativo dei dipendenti aumenti la produttivit\u00e0.\nMoore si sposta in Francia, dove vi sono ottime mense scolastiche, per poi studiare il sistema rieducativo delle carceri norvegesi, la liberalizzazione delle droghe in Portogallo, le cure ginecologiche gratuite in Tunisia e le pari opportunit\u00e0 in Islanda. Il viaggio termina, non prima di aver visitato gli operai dell'industria tedesca Faber-Castell (che, pur lavorando solo 36 ore, ricevono un salario equivalente a 40 ore e possono rilassarsi alle terme a spese dell'azienda), l'universit\u00e0 gratuita in Slovenia e le ottime scuole finlandesi che si basano su un limitato numero di ore di insegnamento. Al termine del film, Moore si rammarica del fatto che molte di queste \"conquiste di civilt\u00e0\" europee erano state in realt\u00e0 gi\u00e0 raggiunte negli Stati Uniti nel passato, ma poi perse a causa del capitalismo disumano e della corsa al profitto.\nDurante il flm, girato con lo stile del documentario-inchiesta di viaggio, Moore viaggia in diversi paesi come Francia, Finlandia, Germania, Islanda, Italia, Norvegia, Portogallo, Slovenia e Tunisia, verificando il diverso approccio di queste nazioni nell'affrontare i temi economici e sociali, confrontandolo con la sua esperienza negli Stati Uniti.\nProduzione.\nSecondo Moore, il film \u00e8 stato prodotto in segreto ed \u00e8 stato girato con una piccola troupe cinematografica. La produzione \u00e8 avvenuta in tre continenti.\nDistribuzione.\nA distanza di sei anni dall'ultimo film di Moore (\"\"), \"Where to Invade Next\" \u00e8 stato presentato al Toronto International Film Festival 2015 e ha avuto la sua premi\u00e8re statunitense al New York Film Festival il 2 ottobre 2015.\nMoore era stato occupato durante le attivit\u00e0 di promozione del film ed \u00e8 rimasto a Flint, dove ha subito un'intossicazione per l'acqua contaminata da piombo. Malato di polmonite, \u00e8 stato per breve tempo ricoverato nel reparto di terapia intensiva di un ospedale di New York, dove ha recuperato abbastanza bene. Tuttavia, le sue attivit\u00e0 di promozione sono state annullate per consentigli una migliore guarigione.\n\"Where to Invade Next\" \u00e8 stato lanciato il 23 dicembre negli Stati Uniti e in Canada, in un numero limitato di proiezioni per una settimana in teatri di Los Angeles e New York al fine di potersi qualificare per gli Oscar (ma alla fine non ha ottenuto alcuna nomination). Il 12 febbraio 2016 l'opera \u00e8 stata nuovamente distribuita in 308 sale statunitensi.\nIl film doppiato in lingua italiana, distribuito da Nexo Digital e Good Films in collaborazione con Radio Deejay e MyMovies, \u00e8 stato proiettato in 207 cinema italiani il 9, 10 e 11 maggio 2016.\nAccoglienza.\nIl film ha ricevuto recensioni positive dalla critica, ma anche alcune critiche per la semplificazione e la parzialit\u00e0 delle sue inchieste.\nIl 1\u00ba dicembre 2015 il film \u00e8 stato selezionato come uno dei 15 in lizza per l'Oscar al miglior documentario, non ricevendo per\u00f2 poi alcuna nomination."}
{"id": "5835147", "revid": "944090", "url": "https://it.wikipedia.org/wiki?curid=5835147", "title": "Where to invade next", "text": ""}
{"id": "5835149", "revid": "78942203", "url": "https://it.wikipedia.org/wiki?curid=5835149", "title": "Munich Philharmonic", "text": ""}
{"id": "5835151", "revid": "729019", "url": "https://it.wikipedia.org/wiki?curid=5835151", "title": "Linea 2 (metropolitana di Bilbao)", "text": "La linea 2 della metropolitana di Bilbao collega la stazione di Basauri con quella di Kabiezes. Conta con 28 stazioni.\nLa linea 2 \u00e8 indicata con il colore nero.\nStoria.\nApertura della linea.\nIl 13 aprile 2002 venne inaugurato il primo tratto della linea 2, dando servizio a 5 nuove stazioni: Gurutzeta/Cruces, Ansio, Barakaldo, Bagatza e Urbinaga. La linea 2 affianca la linea 1 tra le stazioni di San Inazio e Bolueta, raddoppiando di fatto la frequenza dei treni in questo tratto.\nPrima estensione.\nL'8 gennaio 2005 furono inaugurate le stazioni di Sestao e Portugalete, entrambe nel comune di Portugalete.\nSeconda estensione.\nIl 20 gennaio 2007 vennero inaugurate le stazioni di Abatxolo e Etxebarri.\nTerza estensione.\nIl 4 luglio 2009 vennero inaugurate le stazioni di Pe\u00f1ota, nel comune di Portugalete, e Santurtzi, sita nell'omonimo comune.\nQuarta estensione.\nIl 26 febbraio 2011 venne prolungato il tratto comune con l'aggiunta della stazione di Ariz\nQuinta estensione.\nL'11 novembre 2011 venne inaugurata la stazione di Basauri, trasformando il tratto Ariz-Basauri in un'estensione della linea 2 separata dal tratto comune a entrambe le linee.\nSesta estensione e completamento della linea.\nIl 28 giugno 2014 venne inaugurata la stazione di Kabiezes, nel comune di Santurtzi, portando cos\u00ec a compimento l'intero progetto della linea 2.\nStazioni.\nNell'elenco che segue, a fianco di ogni stazione, sono indicate le interconnessioni possibili."}
{"id": "5835158", "revid": "1372005", "url": "https://it.wikipedia.org/wiki?curid=5835158", "title": "Hans Janowitz", "text": "Hans Janowitz fu lo sceneggiatore del celebre film espressionista \"Il gabinetto del dottor Caligari\" (\"Das Kabinett des Doktor Caligari\"), diretto da Robert Wiene fra il 1919 e il 1920. \nCollabor\u00f2 anche in due film di Friedrich Wilhelm Murnau: \"La testa di Giano\", la cui sceneggiatura fu scritta da lui nel 1920 e \"Marizza, detta la signora dei contrabbandieri\", film ormai oggi perduto, per il quale nel 1920/21 adatt\u00f2 il testo di Wolfram Geiger \"Die gelben Augen\" (Occhi verdi).\nPoi abbandon\u00f2 la carriera cinematografica e si dedic\u00f2 agli affari."}
{"id": "5835163", "revid": "83531", "url": "https://it.wikipedia.org/wiki?curid=5835163", "title": "Associazione Calcio Lanciano 1978-1979", "text": "Questa pagina raccoglie le informazioni riguardanti l'Associazione Calcio Lanciano nelle competizioni ufficiali della stagione 1978-1979."}
{"id": "5835164", "revid": "729019", "url": "https://it.wikipedia.org/wiki?curid=5835164", "title": "Kotetsu Yamamoto", "text": " Toyonobori lo ha denominato \"Kotetsu\" dopo , un cavaliere errante del XIX secolo.\nBiografia.\nDopo la laurea al liceo, fu addestrato come body builder in un locale YMCA mentre lavorava per un produttore di acciaio. Nel 1963, entr\u00f2 nella Japan Pro-Wrestling Association per diventare l'ultimo deshi di Rikid\u014dzan. Il 19 luglio debutt\u00f2 un match contro Motoyuki Kitazawa. Dopo la morte del maestro Rikid\u014dzan, divenne un tsukibito per Antonio Inoki.\nNel gennaio 1967, insieme a Kantar\u014d Hoshino, fu inviato negli Stati Uniti per acquisire esperienze. Ritorn\u00f2 in Giappone nel corso dello stesso anno. Il 2 maggio 1969, sconfisse Gorilla Monsoon per schienamento in meno di cinque minuti, ed \u00e8 conosciuto come uno dei pi\u00f9 grandi sconvolgimenti nella storia del puroresu.\nQuando Inoki venne espulso dal JWA nel dicembre 1971, lo segu\u00ec e lo aiut\u00f2 ad avviare la New Japan Pro-Wrestling. Divenne booker e allenatore per la nuova promozione, e addestr\u00f2 molte future leggende tra cui Yoshiaki Fujiwara, Satoru Sayama e Akira Maeda. Insieme a Inoki e Karl Gotch, \u00e8 detto per essere responsabile dei fondamentali di \"stile forte\" di New Japan.\nFu anche quello che si avvicin\u00f2 con l'idea di usare un leone per il logo dell'azienda di New Japan.\nDopo il ritiro del 4 aprile 1980, continu\u00f2 a servire come arbitro, allenatore e commentatore di colore per il programma televisivo settimanale di New Japan su TV Asahi.\nScomparve a causa di una encefalopatia ipossica durante un viaggio con la famiglia a Karuizawa, nella prefettura di Nagano, il 28 agosto 2010, all'et\u00e0 di 68 anni."}
{"id": "5835186", "revid": "110157", "url": "https://it.wikipedia.org/wiki?curid=5835186", "title": "I Can't Read", "text": "I Can't Read \u00e8 un brano musicale composto da David Bowie e Reeves Gabrels per i Tin Machine, inserito nell'album di debutto della band pubblicato nel 1989.\nIl brano.\nNel 1997 Bowie incise una nuova versione della canzone per la colonna sonora del film \"Tempesta di ghiaccio\". Questa versione fu pubblicata su singolo in Germania e Scandinavia dalla Velvel Records nel dicembre 1997. Nel gennaio 1998 usc\u00ec anche in Australia su etichetta Shock Records dietro licenza esclusiva della Velvel Records. Il singolo raggiunse la posizione numero 73 in Gran Bretagna, restando in classifica per tre settimane."}
{"id": "5835211", "revid": "767487", "url": "https://it.wikipedia.org/wiki?curid=5835211", "title": "Associazione Sportiva Cosenza 1978-1979", "text": "Questa pagina raccoglie le informazioni riguardanti l'Associazione Sportiva Cosenza nelle competizioni ufficiali della stagione 1978-1979."}
{"id": "5835247", "revid": "3732", "url": "https://it.wikipedia.org/wiki?curid=5835247", "title": "Mana (vescovo nestoriano)", "text": ""}
{"id": "5835249", "revid": "109070653", "url": "https://it.wikipedia.org/wiki?curid=5835249", "title": "Eretica. Cambiare l'Islam si pu\u00f2", "text": "Eretica. Cambiare l'Islam si pu\u00f2 \u00e8 un saggio scritto da Ayaan Hirsi Ali nel 2015 con il titolo originale \n\"Heretic: Why Islam Needs a Reformation now\" . Il saggio, oltre a contenere elementi biografici, affronta\nil tema della riforma della societ\u00e0 e religione islamica.\n. \nDopo l'introduzione \"Un Islam, tre tipologie di musulmani\", il libro si articola in 8 capitoli, una Conclusione \" La riforma musulmana\" e un'Appendice \"Il tramonto della tolleranza\"."}
{"id": "5835256", "revid": "767487", "url": "https://it.wikipedia.org/wiki?curid=5835256", "title": "A MusiCares Tribute to Bruce Springsteen", "text": "A MusiCares Tribute to Bruce Springsteen \u00e8 un film del concerto svoltosi a Los Angeles l'8 febbraio 2013 durante la cerimonia per l'attribuzione del titolo di persona dell'anno al cantautore statunitense Bruce Springsteen da parte dell'associazione benefica MusiCares Foundation.\nPresentato dal comico Jon Stewart, lo spettacolo vide alternarsi sul palco del Convention Center diversi artisti e musicisti, da sempre dichiaratisi appassionati del cantautore, che interpretarono proprie versioni di alcune delle pi\u00f9 famose canzoni di Springsteen che concluse la cerimonia eseguendo alcuni suoi brani con la E Street Band. Il film \u00e8 stato pubblicato come DVD e Blu-ray nel marzo del 2014."}
{"id": "5835259", "revid": "767487", "url": "https://it.wikipedia.org/wiki?curid=5835259", "title": "Unione Sportiva Crotone 1978-1979", "text": "Questa pagina raccoglie le informazioni riguardanti l'Unione Sportiva Crotone nelle competizioni ufficiali della stagione 1978-1979."}
{"id": "5835262", "revid": "729019", "url": "https://it.wikipedia.org/wiki?curid=5835262", "title": "Maurizio Baldassarri", "text": "Biografia.\nIl vicebrigadiere Maurizio Baldassarri, impegnato in servizio di pattuglia, perse la vita in seguito ad un intervento sulla Strada statale 77 della Val di Chienti per un grave incidente. Viste le condizioni meteorologiche avverse, il vicebrigadiere ritenne di segnalare l'incidente agli automobilisti, che intanto giungevano su quella strada, dopo aver messo in sicurezza i colleghi intervenuti e le persone coinvolte nel sinistro stradale. Nonostante le cautele adottate, venne travolto da un veicolo che giungeva ad elevata velocit\u00e0."}
{"id": "5835275", "revid": "599013", "url": "https://it.wikipedia.org/wiki?curid=5835275", "title": "George Reader", "text": "Diresse la celeberrima partita passata alla storia come \"Maracanazo\", disputata il 16 luglio 1950 a Rio de Janeiro tra e .\nCarriera da calciatore.\nDi professione insegnante, Reader, al termine della prima guerra mondiale, fu assunto dal College St. Luke's di Exeter.\nQui disput\u00f2 la stagione 1919-1920 del campionato amatoriale di Southern Football League con la maglia dell'Exeter City.\nA seguito di una brillante prestazione in amichevole, il 3 gennaio 1920, contro il Southampton, Reader fu ingaggiato dai \"Saints\" per la stagione seguente del campionato di Third Division South, quale riserva dell'attaccante Bill Rawlings.\nTuttavia, data l'estrema prolificit\u00e0 di Rawlings, Reader riusc\u00ec a scendere in campo solamente tre volte, tanto che a fine stagione si trasfer\u00ec al club della Harland and Wolff, per poi chiudere la carriera, nel 1930, dopo otto stagioni al Cowes Sports Football Club.\nCarriera da arbitro.\nNello stesso anno in cui termin\u00f2 la carriera da calciatore, Reader inizi\u00f2 la carriera di arbitro. Dal 1933 al 1940 diresse gare in Football League, fino all'interruzione del campionato per lo scoppio della seconda guerra mondiale.\nMa anche durante il conflitto, Reader fu incaricato di arbitrare due finali della Football League War Cup, oltre ad alcune partite del Torneo Interbritannico.\nNel 1944 rassegn\u00f2 le dimissioni dalla lista degli arbitri della Football League, ma la fama di Reader all'estero fece s\u00ec che venisse incaricato della direzione di svariate gare internazionali (tra cui uno -, disputato a Barcellona nel 1947; uno -, giocato a Stoccolma nel 1949; e, nello stesso anno, una sfida tra e \"Resto del mondo\" all'Hampden Park di Glasgow). Nel frattempo, nel 1948, all'et\u00e0 di 52 anni, fu richiamato dalla Football Association per arbitrare Brentford-Chelsea al Griffin Park.\nL'abilit\u00e0 dimostrata nell'arbitraggio di tali partite fu tale che Reader venisse selezionato, insieme ai colleghi Arthur Edward Ellis e a Reg Leafe, tra i direttori di gara inglesi destinati ad arbitrare ai mondiali di calcio in programma in Brasile nel 1950.\nA Reader fu, anzitutto, assegnata la direzione del match inaugurale tra Brasile e , vinto per 4-0 dai padroni di casa, nonch\u00e9 della sfida con cui l'Uruguay super\u00f2 per 8-0 la , qualificandosi al girone finale.\nIl Brasile, intanto, dopo il deludente pareggio per 2-2 contro la nell'ultima partita del proprio girone iniziale, attribu\u00ec la colpa del risultato al presunto cattivo arbitraggio dello spagnolo Ram\u00f3n Azon Roma. La Federazione brasiliana, pertanto, chiese alla FIFA che le tre partite del girone finale che avrebbero visto impegnata la \"Sele\u00e7ao\" fossero arbitrate da inglesi, evidentemente ritenuti i migliori tra i direttori di gara della Coppa del mondo.\nIl Brasile fu accontentato: Ellis arbitr\u00f2 Brasile-Svezia (vinta 7-1 dai sudamericani), mentre Leafe diresse Brasile-Spagna (vinta per 6-1 dai padroni di casa). A Reader tocc\u00f2 arbitrare la partita decisiva tra Brasile e Uruguay (quest'ultimo, nel girone finale, secondo con 3 punti, dietro al Brasile con 4), che avrebbe assegnato il titolo mondiale.\nTale partita, pur non essendo formalmente una finale (prevedendo la formula del mondiale del 1950 un girone finale), viene sostanzialmente ritenuta tale, trattandosi del match decisivo di quella edizione della Coppa del mondo di calcio. Sposando questa interpretazione, Reader pu\u00f2 definirsi il primo inglese e, a 53 anni e 236 giorni anni di et\u00e0, il pi\u00f9 anziano direttore di gara ad arbitrare una finale dei mondiali di calcio (record, quest'ultimo, che dura tutt'oggi).\nLa gara pass\u00f2 alla storia per la clamorosa vittoria dell'Uruguay, che si aggiudic\u00f2 il titolo mondiale per la seconda volta.\nDopo i mondiali, Reader lasci\u00f2 definitivamente la carriera di arbitro. Continu\u00f2, invece, a lavorare come insegnante, andando in pensione nel 1960."}
{"id": "5835282", "revid": "31886", "url": "https://it.wikipedia.org/wiki?curid=5835282", "title": "Oflag IV-C", "text": "Oflag IV C \u00e8 il nome dato al campo di prigionia istituito nel 1939 dalle autorit\u00e0 militari tedesche nel Castello di Colditz (che era gi\u00e0 stato utilizzato a tale scopo durante la prima guerra mondiale) e destinato ad accogliere ufficiali britannici, francesi, olandesi e polacchi. Era considerato un campo di massima sicurezza e funse come tale fino al 1945.\nTentativi di fuga dall'Oflag IV C.\nI tentativi di fuga durante la seconda guerra mondiale furono numerosi e vi furono anche a Colditz nonostante fosse stato definito da Hermann G\u00f6ring a \"prova di fuga\". Diversi furono i mezzi adoperati dai detenuti per fuggire: dalla realizzazione di tunnel sotterranei con assi di ferro ricavate dai letti dei prigionieri a documenti d'identit\u00e0 falsi.\nTra i diversi tentativi vi furono quello del tenente francese Alain Le Ray, l'11 aprile 1941 e quello dell'ufficiale Pierre Mairesse Lebrun che riusc\u00ec a raggiungere la Svizzera dopo un viaggio di 8 giorni su una bicicletta rubata.\nTra i fuggitivi inglesi ci fu Reid insieme con Ronald Littledale, il Tenente Comandante William L. Stephens (RNVR) e Howard Wardle (RAF). Il 14 ottobre 1942 scesero sul tetto piatto della cucina tedesca, attraversarono il cortile esterno, entrarono in una cantina di stoccaggio sotto il \"Kommandantur\", strisciarono attraverso un pozzo di aria stretto che conduce al fossato asciutto e uscirono attraverso il parco.\nC'era anche il tenente britannico Airey Neave, che tent\u00f2 di evadere dapprima vestito come un soldato tedesco, successivamente fugg\u00ec calandosi da un passaggio in disuso sulla guardiola. Raggiunse la Svizzera due giorni dopo e Neave si un\u00ec all'M19, il dipartimento del Ministero della Guerra britannico dedicato ad aiutare a fuggire i prigionieri di guerra.\nL'aliante \"Colditz-Cock\".\nTra i pi\u00f9 ambiziosi tentativi di fuga da Colditz ci fu l'idea di due piloti inglesi, Jack Migliore e Bill Cardellino, di costruire un aliante. L'aliante fu assemblato in soffitta, sopra la cappella e sarebbe stato lanciato dal tetto al fine di sorvolare il fiume Mulde. I prigionieri costruirono un falso muro per nascondere lo spazio in soffitta dove lentamente costruivano il mezzo che li avrebbe portati fuori dal castello di Colditz. Utilizzarono prevalentemente doghe dei letti, assi del pavimento e cavi elettrici. L'aliante che alla fine della guerra era stato costruito ma mai utilizzato prese il volo il 17 marzo 2012 dalla torre del castello. Un'\"\u00e9quipe\" televisiva inglese ha ricostruito l'aliante secondo i piani originali di costruzione per verificare se il tentativo di fuga con l'ingegnoso mezzo sarebbe riuscito.\nResponsabili sicurezza.\nIl castello non si prestava a nessun tentativo di fuga: era circondato da un fossato asciutto con alte mura esterne prospicienti una scarpata di circa 3 metri. La scarpata a sua volta ospitava giardini terrazzati costruiti a loro volta su un muro pi\u00f9 esterno. Alla fine del 1940 conteneva circa 500 prigionieri francesi, polacchi, olandesi e britannici. Per garantire la sicurezza vi erano 300 soldati tedeschi, 18 torri equipaggiate con mitragliatrici, 2 sentinelle nel cortile dei prigionieri e una squadra di agenti di spionaggio soprannominata dai prigionieri \u201cfuretti\u201d. I responsabili della sicurezza avevano un ruolo fondamentale per evitare la fuga dall'Oflag IV-C e per coordinare i controlli. Il primo fu Paul Prie. Dal 1940 al 1945 il capitano Reinhold Eggers divenne responsabile della sicurezza."}
{"id": "5835293", "revid": "729019", "url": "https://it.wikipedia.org/wiki?curid=5835293", "title": "S\u00fcddeutsche Automobil-Fabrik Gaggenau", "text": "La S\u00fcddeutsche Automobil-Fabrik, abbreviato \u201eSAF\u201c, di Gaggenau fu una casa automobilistica tedesca e di biciclette. L'azienda fu fondata nel 1905 con la ragione sociale GmbH, e dal 1910 acquisita dalla Benz &amp; Cie. AG. La fabbrica \u00e8 ancora esistente in Daimler AG.\nStoria.\nNel 1894 viene fondata da Theodor Bergmann una \"Automobilfabrik\" originata dalla industria risalente al 1883 che produceva fusioni e lavorazioni meccaniche, a sua volta risalente alla officina di lavorazione del ferro del 1680; nel 1889 venne acquisita da Theodor Bergmann.\nNeI 1894 secondo i piani dell'ingegnere Josef Vollmer e Willy Seck una autoveicolo trasporto persone e merci cos\u00ec come un 8HP tipo Omnibus. Nel 1904 venne creata una utilitaria, offerta a marchio \"Liliput\".\nNel 1904 Georg Wiss acquisisce la societ\u00e0, e nel 1905 inglobata nella \"S\u00fcddeutsche Automobil-Fabrik GmbH\" producente veicoli commerciali. Vennero prodotti diversi modelli di autobus, usati nel Baden-Baden. Nel 1905 venne costruito dalla SAF il primo autobus di grosse dimensioni con 52 posti a sedere per una societ\u00e0 di trasporti berlinese. Venne anche creata la prima \u201ebenzinautomobile\u201c antincendio (autopompa) del mondo. Nel 1907 vennero anche prodotti veicoli militari da 5t di carico, e da trasporto pali telegrafici e simili. L'esportazione fu in Europa e nel centroamerica sotto il marchio \u201eGaggenau\u201c, \u201eSAF\u201c e \u201eSAG\u201c.\nLa SAF entr\u00f2 presto in difficolt\u00e0 per la poca offerta di prodotto e costose innovazioni; le vendite diminuirono e le finanze a seguire. Venne in interesse la Automobilfabrik Benz &amp; Cie. di Mannheim, che volle produrre veicoli commerciali oltre alle automobili. Sotto la pressione della \"Rheinischen Kreditbank\" avvenne l'accordo tra la Benz &amp; Cie. AG e la SAF. Benz concentr\u00f2 nella SAF-Werke la produzione di autocarri e autobus. I dipendenti arrivarono a 800.\nLo sviluppo successivo fu il passaggio di SAF in \u201eBenz-Werke Gaggenau GmbH\u201c (nel 1910/1911) e l'acquisizione totale nel 1912. In quel periodo il marchio usato fu per gli autocarri \u201eBenz-Gaggenau\u201c. La Benz-Werk a Gaggenau appartiene dal 1926 alla Daimler-Benz AG e giunta fino a noi in Daimler AG."}
{"id": "5835296", "revid": "729019", "url": "https://it.wikipedia.org/wiki?curid=5835296", "title": "Giovanni Pazzaglia", "text": ""}
{"id": "5835300", "revid": "1315817", "url": "https://it.wikipedia.org/wiki?curid=5835300", "title": "Fondazione BEIC", "text": ""}
{"id": "5835302", "revid": "1315817", "url": "https://it.wikipedia.org/wiki?curid=5835302", "title": "Biblioteca europea di Milano", "text": ""}
{"id": "5835305", "revid": "767487", "url": "https://it.wikipedia.org/wiki?curid=5835305", "title": "William Ling", "text": "Arbitr\u00f2 la finale del campionato mondiale di calcio 1954 tra e , disputata al Wankdorfstadion di Berna il 4 luglio 1954 e passata alla storia come Miracolo di Berna.\nCarriera.\nArbitro di rilievo nel panorama calcistico britannico tra gli anni '40 e gli anni '50, arbitr\u00f2 al torneo di calcio delle Olimpiadi di Londra nel 1948 (inclusa la finalissima tra e ), nonch\u00e9 la finale della FA Cup 1951 tra Newcastle e Blackpool. \nAi mondiali del 1954 arbitr\u00f2 la gara del primo turno tra Ungheria e Germania Ovest, vinta per 8-3 dai magiari. \nGli fu quindi assegnata la direzione della finale, stavolta vinta per 3-2 dai tedeschi, divenendo il secondo arbitro inglese, dopo George Reader nel 1950, ad arbitrare una finale di coppa del mondo di calcio."}
{"id": "5835313", "revid": "1592097", "url": "https://it.wikipedia.org/wiki?curid=5835313", "title": "Ballata per quattro stagioni", "text": ""}
{"id": "5835314", "revid": "729019", "url": "https://it.wikipedia.org/wiki?curid=5835314", "title": "GP2 Series 2016", "text": "La stagione 2016 del Campionato mondiale FIA di GP2 Series \u00e8 stata, nella storia della categoria, la 12\u00aa ad assegnare il Campionato Piloti e la 12\u00aa ad assegnare il Campionato Scuderie. \u00c8 iniziata il 14 maggio con un weekend di gare sul Circuito di Catalogna di Barcellona, e si \u00e8 conclusa il 27 novembre, sul Circuito di Yas Marina, negli Emirati Arabi Uniti, per un totale di 11 doppi appuntamenti. Il campionato \u00e8 stato vinto dal pilota francese Pierre Gasly, mentre tra le scuderie si \u00e8 imposta l'italiana Prema Racing.\nLa pre-stagione.\nCalendario.\nIl calendario \u00e8 stato ufficializzato il 4 marzo. La stagione inizia solo a maggio, in corrispondenza del Gran Premio di Spagna. L'appuntamento ad Abu Dhabi rimane l'ultima gara in calendario.\nTest.\nLa prima sessione di test si svolge sul Circuito di Barcellona tra il 9 e l'11 marzo, la seconda sul Circuito di Jerez, tra il 29 e il 31 marzo.\nPiloti e scuderie.\nScuderie.\nIl Team Lazarus, entrato nel campionato nel 2012, viene sostituito da un'altra scuderia italiana, la Prema Racing, impegnata in diversi campionati minori.\nCampos Racing conclude un accordo di sponsorizzazione con l'azienda indonesiana \"Jagonya Ayam\", che porta la scuderia ad affiancare il suo nome a \"Pertamina\".\nPiloti.\nRio Haryanto esce dal campionato ed approda in Formula 1, alla Manor Racing. Il campione 2015, Stoffel Vandoorne, viene impegnato in Super Formula, dal \"Team Dandelion Racing\".\nNathana\u00ebl Berthon e Richie Stanaway passano a correre nel Campionato del Mondo Endurance FIA con la G-Drive Racing, e l'Aston Martin Racing, rispettivamente. La Racing Engineering fornisce un volante a Norman Nato, in uscita dalla Arden International. Dalla GP3 viene promosso Marvin Kirchh\u00f6fer, che viene ingaggiato dalla Carlin.\nMitch Evans e Sean Gelael, impegnati, nel 2015, per Russian Time e Carlin, passano alla Campos Racing. Il francese Pierre Gasly, gi\u00e0 in DAMS, trova un volante alla neoentrata Prema Racing. Dopo due stagioni con la Campos, Arthur Pic \u00e8 ingaggiato dalla Rapax, per prendere il posto del russo Sergey Sirotkin, accasato alla ART Grand Prix.\nIl canadese Nicholas Latifi, utilizzato nel 2015, per qualche gara, dalla MP Motorsport, diventa pilota titolare alla DAMS. Un altro pilota impegnato nel 2015, Raffaele Marciello, cambia team: passa dalla Trident alla Russian Time.\nDopo essere stato impiegato per qualche gara, nella stagione precedente, da Status e MP, Oliver Rowland diventa titolare in quest'ultima. Anche la Rapax conferma uno dei piloti utilizzati saltuariamente nel 2015, Gustav Malja. La Trident Racing si affida a due debuttanti: Philo Paz Armand, proveniente dalla F. Renault 3.5 e Luca Ghiotto, giunto secondo nella GP3 Series 2015. Un altro pilota italiano, Antonio Giovinazzi, secondo nella F3 Europea, viene promosso nella categoria della Prema. La Arden iscrive il pilota svedese Jimmy Eriksson, con una buona esperienza in GP3, e il malese Nabil Jeffri, che invece proviene dalla F3.\nA seguito della sospensione subita al termine del round di Baku, per guida pericolosa, il giapponese Nobuharu Matsushita viene sostituito, nella gara del Red Bull Ring, dall'austriaco Ren\u00e9 Binder, che ha corso nella categoria tra il 2012 e il 2015.\nBinder prende poi il posto di Sergio Canamasas alla Carlin, a partire dal fine settimana di Hockenheim. Lo spagnolo rientra nel campionato, sempre alla Carlin, nella successiva gara di Spa. A Sepang Johnny Cecotto Jr. rientra nella categoria, prendendo il posto di Arthur Pic alla Rapax. Lo svedese Jimmy Eriksson lascia l'Arden per le due ultime gare della stagione, per gli scarsi risultati ottenuti.\nIl vicecampione della F. 3.5, lo svizzero Louis Del\u00e9traz fa il suo debutto, nel campionato, nell'ultima gara, ad Abu Dhabi, prendendo il posto di Marvin Kirchh\u00f6fer alla Carlin. In questo ultimo appuntamento Emil Bernstorff, dopo un anno di inattivit\u00e0, viene ingaggiato dalla Arden, in luogo di Eriksson.\nCircuiti e gare.\nRientra, dopo un anno di assenza, una gara in Germania, precisamente a Hockenheim, in corrispondenza del rientro, nel calendario del mondiale di F1, del Gran Premio di Germania. Dopo tre anni viene nuovamente utilizzato il Circuito di Sepang, in Malesia. Escono, invece, la gara di So\u010di, dopo due anni, e il Bahrain International Circuit, che nel 2015 ospit\u00f2 ben due \"weekend\" di gara.\nFa il suo esordio, per la categoria, il Circuito di Baku, disegnato lungo le vie della capitale dell'Azerbaigian.\nSistema di punteggio.\nI punti vengono assegnati ai primi dieci classificati in gara-1 (detta anche \"gara lunga\" o \"feature race\") e ai primi otto in gara-2 (detta anche \"gara corta\" o \"sprint race\"). Colui che conquista la pole position riceve 4 punti, mentre 2 sono assegnati a chi fa il giro pi\u00f9 veloce, ma solo se si trova all'interno della top ten, sia in gara-1 che in gara-2. Non sono assegnati punti extra al poleman di gara-2 poich\u00e9 si tratta semplicemente dell'8\u00ba arrivato in gara-1 che si trova catapultato in prima posizione a causa della regola della griglia invertita. Per quel che riguarda la classifica a squadre, il punteggio \u00e8 dato dalla somma dei punti ottenuti dai due piloti appartenenti al team.\nI punti sono assegnati ai primi otto classificati.\nTest post-stagionali.\nIl Circuito di Yas Marina ha ospitato i test post stagionali, tra il 30 novembre e il 2 dicembre."}
{"id": "5835328", "revid": "123301213", "url": "https://it.wikipedia.org/wiki?curid=5835328", "title": "Null Island", "text": "Null Island \u00e8 una boa situata nel punto di incrocio tra l'equatore e il meridiano di Greenwich, e dunque avente coordinate geografiche ; \u00e8 un punto usato convenzionalmente per testare programmi e sistemi di navigazione. La boa \u00e8 impiegata anche per le osservazioni meteo marine gestita dal sistema P.I.R.A.T.A."}
{"id": "5835336", "revid": "767487", "url": "https://it.wikipedia.org/wiki?curid=5835336", "title": "Anto\u0161ka", "text": "Anto\u0161ka () \u00e8 un film d'animazione sovietico del 1969 diretto da Leonid Nosyrev, realizzato presso lo studio Sojuzmul'tfil'm sulla base dell'omonima canzone per bambini composta da Vladimir \u0160ainskij e Jurij \u0116ntin.\nIl cortometraggio faceva parte del primo numero della raccolta \"Ves\u00eblaja karusel\"'.\nTrama.\nIl piccolo Anto\u0161ka rifiuta per pigrizia di aiutare i compagni pionieri e alla fine rimane senza mangiare."}
{"id": "5835361", "revid": "132266", "url": "https://it.wikipedia.org/wiki?curid=5835361", "title": "BlueLine", "text": ""}
{"id": "5835365", "revid": "125734188", "url": "https://it.wikipedia.org/wiki?curid=5835365", "title": "Giovanni Boccia Artieri", "text": "Professore di Scienze della Comunicazione presso l'Universit\u00e0 degli Studi di Urbino Carlo Bo, il suo lavoro si concentra soprattutto sullo studio dei nuovi media, osservati nel loro evolversi socio-tecnologico, secondo l'approccio che l'autore ha chiamato \"deriva tecnologica\". \nBiografia.\nLaureato in Scienze Politiche e specializzatosi in Sociologia, Giovanni Boccia Artieri ha indirizzato il suo lavoro verso lo studio della comunicazione e dei media. \n\u00c8 Professore Ordinario presso il Dipartimento di Scienze della Comunicazione, Studi Umanistici e Internazionali (DISCUI) dell'Universit\u00e0 degli Studi di Urbino Carlo Bo dove insegna \u201cSociologia della comunicazione e dei media digitali\u201d e \u201cComunicazione pubblicitaria e linguaggi mediali\u201d. \u00c8 inoltre Presidente della Laurea in Informazione media pubblicit\u00e0, coordinatore del Dottorato di Ricerca in Sociologia della comunicazione e scienze dello spettacolo e vicedirettore del LaRiCA, laboratorio di ricerca sulla comunicazione avanzata. I suoi interessi di ricerca riguardano la relazione tra media, identit\u00e0 e societ\u00e0; i linguaggi e le forme espressive della modernit\u00e0 compiuta; le culture partecipative e le narrazioni transmediali; i pubblici connessi e i pubblici produttivi."}
{"id": "5835372", "revid": "1431409", "url": "https://it.wikipedia.org/wiki?curid=5835372", "title": "Bruce Harwood", "text": "\u00c8 principalmente noto per il ruolo di John Fitzgerald Byers, uno dei tre Pistoleri Solitari nella serie tv \"X-Files\". Ha interpretato il ruolo di Byers anche nella serie spin-off \"The Lone Gunmen\", andata in onda per 13 episodi nel 2001.\nHa inoltre interpretato ruoli molto simili a quello di Byers, come ad esempio quello di \"Willis\", un tecnico della Fondazione Phoenix nella serie \"MacGyver\", e quello del \"Dottor Avery Strong\", uno scienziato del governo e teorico delle cospirazioni nella serie The Outer Limits. \u00c8 uno dei membri fondatori del \"Bard on the Beach\", un festival estivo shakespeariano di Vancouver. Ha inoltre recitato nel film del 1988 \"Earth Star Voyager\"."}
{"id": "5835378", "revid": "228587", "url": "https://it.wikipedia.org/wiki?curid=5835378", "title": "Supercoppa di Cina 2014", "text": "La Supercoppa di Cina 2014 \u00e8 stata la dodicesima edizione della Supercoppa di Cina.\nSi \u00e8 svolta il 16 febbraio 2014 all'Olympic Sports Center di Guiyang, tra il Guangzhou Evergrande, vincitore della Chinese Super League, e il Guizhou Renhe, vincitore della Coppa di Cina.\nLa vittoria del trofeo \u00e8 andata al Guizhou Renhe, che ha sconfitto per 1-0 il Guangzhou Evergrande grazie a una rete di Zlatan Muslimovi\u0107."}
{"id": "5835383", "revid": "933835", "url": "https://it.wikipedia.org/wiki?curid=5835383", "title": "Lisimaco d'Egitto", "text": ""}
{"id": "5835389", "revid": "1019286", "url": "https://it.wikipedia.org/wiki?curid=5835389", "title": "Nino Rovelli", "text": ""}
{"id": "5835394", "revid": "712828", "url": "https://it.wikipedia.org/wiki?curid=5835394", "title": "Ezra Bridger", "text": ""}
{"id": "5835413", "revid": "76963", "url": "https://it.wikipedia.org/wiki?curid=5835413", "title": "Tom Braidwood", "text": "\u00c8 principalmente noto per il ruolo di Melvin Frohike, uno dei tre Pistoleri Solitari nella serie tv \"X-Files\". Ha interpretato il ruolo di Frohike anche nella serie spin-off \"The Lone Gunmen\", andata in onda per 13 episodi nel 2001.\nIn \"X-Files\" Braidwood \u00e8 stato anche l'aiuto regista, dalla prima alla quinta stagione. \u00c8 stato anche la seconda unit\u00e0 di regia di Millennium, un'altra serie dello stesso creatore di \"X-Files\" Chris Carter. \u00c8 stato inoltre il produttore della seconda stagione della serie tv canadese \"Da Vinci's Inquest\", nonch\u00e9 direttore di alcuni degli episodi.\nRecentemente \u00e8 apparso nella prima stagione della serie tv \"Whistler\", e nei film del 2009 \"Message Deleted\" e \"Alien Trespass\"."}
{"id": "5835424", "revid": "110157", "url": "https://it.wikipedia.org/wiki?curid=5835424", "title": "Universit\u00e0 di Tolosa III Paul Sabatier", "text": "L'Universit\u00e0 di Tolosa III Paul Sabatier (\"Universit\u00e9 Toulouse III Ayl Sabatier\" o \"UPS\" o \"Toulouse 3\") \u00e8 un grande istituto universitario francese, attivo in tutti i campi di ricerca ai pi\u00f9 alti livelli, dimostrato da diversi riconoscimenti e premi vinti dai suoi ricercatori, e dalle molte collaborazioni internazionali che l'universit\u00e0 mantiene con tutti e cinque i continenti.\nSi trova a Tolosa. Il suo nome onora chimico Paul Sabatier."}
{"id": "5835428", "revid": "599013", "url": "https://it.wikipedia.org/wiki?curid=5835428", "title": "AEGON Championships 2015 - Qualificazioni singolare", "text": "Le qualificazioni del singolare dell'AEGON Championships 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5835433", "revid": "121675743", "url": "https://it.wikipedia.org/wiki?curid=5835433", "title": "Ugo II di Lusignano", "text": "Biografia.\nInfanzia.\nSecondo una citazione del \"Chronicon sancti Maxentii Pictavensis, Chroniques des Eglises d'Anjou\" dell'anno 1110 Ugo viene ricordato come il figlio del capostipite della dinastia dei Lusignano e primo signore di Lusignano, Ugo I, mentre della madre non vi \u00e9 nessuna citazione.&lt;br&gt;Di Ugo I di Lusignano, di cui non si conoscono gli ascendenti, nella stessa citazione viene definito cacciatore (\"Hugonis Venatoris\").\nMatrimonio.\nDella moglie di Ugo non si conoscono n\u00e9 il nome n\u00e9 gli ascendenti; il \"Chronicon sancti Maxentii Pictavensis, Chroniques des Eglises d'Anjou\" ci informa che ebbe almeno un figlio.\nSignore di Lusignano.\nDi Ugo si hanno poche notizie. Lo storico americano, Sidney Painter, nel suo \"The Lords of Lusignan in the Eleventh and Twelfth Centuries\" lo considera un personaggio reale e non leggendario.\nNella stessa citazione del \"Chronicon sancti Maxentii Pictavensis, Chroniques des Eglises d'Anjou\" Ugo viene definito Caro (\"qui fuit Cari\"), e secondo un'altra citazione del \"Chronicon sancti Maxentii Pictavensis, Chroniques des Eglises d'Anjou\", riferita all'anno 1025, Ugo viene citato ancora col soprannome di Caro (\"Hugonis Kari\") e viene ricordato come il costruttore del primo Castello di Lusignano (\"qui extruxit primus castrum\").\nMorte.\nDi Ugo il Caro non si conosce la data esatta della morte; a lui succedette il figlio Ugo detto il Bianco (\"Hugonis Albi\").\nDiscendenza.\nUgo dalla moglie ebbe almeno un figlio:"}
{"id": "5835441", "revid": "2074539", "url": "https://it.wikipedia.org/wiki?curid=5835441", "title": "Clare Burt", "text": "Biografia.\nHa recitato in diversi musical a Londra dagli anni ottanta, tra cui \"Cats\", \"The Hired Man\" (1984, 1992), \"Girlfriends\" (1987), \"Sunday in the Park with George\" (1990), \"Starting Here, Starting Now\" (1993), \"Moll Flanders\" (1994), \"Company\" (1995, 2010), \"Cabaret\" (1996), \"Nine\" (1996), \"Into the Woods\" (1998), \"Passion\" (2004), \"Coram Boy\" (2006) e \"London Road\" (2011). Nel 2016 recita a Sheffield nel musical \"Flowers for Mrs. Harris\" e per la sua performance vince l'UK Award alla miglior performance in un musical. Ha recitato anche in opere in prosa, tra le quali \"Un tram che si chiama Desiderio\" al Young Vic con Gillian Anderson nel 2013.\n\u00c8 stata sposata con Larry Lamb dal 1996 al 2016 e la coppia ha avuto due figlie."}
{"id": "5835458", "revid": "827882", "url": "https://it.wikipedia.org/wiki?curid=5835458", "title": "La zanzara (disambigua)", "text": ""}
{"id": "5835461", "revid": "1543377", "url": "https://it.wikipedia.org/wiki?curid=5835461", "title": "Ilustrados", "text": "Gli Ilustrados (termine spagnolo per \"eruditi,\" \"dotti,\" o \"illuminati\") furono una classe sociale di filippini formatasi nel XIX secolo, durante l'epoca coloniale spagnola.\nSi trattava di un ceto medio cresciuto nell'insegnamento della lingua spagnola ed esposto ad idealismi liberali sia spagnoli che europei. La classe degli \"ilustrados\" era composta da intellettuali per lo pi\u00f9 spagnoli nati nell\u2019arcipelago ma anche di altre etnie \u2013 \"indios\", \"insulares\" e \"mestizos\" tra gli altri \u2013 i quali spingevano per delle riforme attraverso \"un accordo pi\u00f9 equo sia di potere politico che economico\", sotto la tutela spagnola.\nStanley Karnow, nel suo libro \"In Our Image: America's Empire in the Philippines\", defin\u00ec gli \"ilustrados\" come la ricca \"intelligencija\", in quanto molti dei suoi componenti provenivano da famiglie agiate del periodo. Essi furono figure importanti per la nascita del nazionalismo filippino.\nStoria.\nTra gli \"ilustrados\" prominenti vi furono Graciano L\u00f3pez Jaena, Marcelo H. del Pilar, Mariano Ponce, Antonio Luna e Jos\u00e9 Rizal, quest'ultimo eroe nazionale filippino.\nInizialmente, Rizal e gli altri \"ilustrados\" non desideravano richiedere l'indipendenza delle Filippine dalla Spagna, ma desideravano piuttosto dei trattamenti equi indipendentemente dall'etnia di appartenenza. Tra l'altro, gli \"ilustrados\" spinsero per la secolarizzazione delle parrocchie, per il riconoscimento dell'arcipelago come una provincia della Spagna e per avere un rappresentante alle Corti Generali.\nA partire dal 1872, tuttavia, il sentimento nazionalista fra il popolo inizi\u00f2 a crescere dopo che tre preti \u2013 Jos\u00e9 Burgos, Mariano G\u00f3mez e Jacinto Zamora \u2013 furono accusati senza alcuna prova di aver organizzato e guidato l'ammutinamento di Cavite. Il trio, divenuto noto come Gomburza, fu condannato alla pena di morte tramite garrota il 17 febbraio 1872 dalle autorit\u00e0 dell'impero spagnolo. L'evento ebbe un duro colpo sul popolo filippino e gli idealismi degli \"ilustrados\" iniziarono lentamente a mutare. Le novelle di Rizal \"Noli Me Tangere\" (\"Non mi toccare\") ed \"El filibusterismo\" (\"L'ostruzionismo\") avevano l'intento di esporre al mondo i trattamenti subiti dai filippini durante il periodo del colonialismo spagnolo. L'attivit\u00e0 di Rizal port\u00f2 eventualmente all'esecuzione dello stesso, avvenuta il 30 dicembre 1896. La morte di uno dei loro principali esponenti port\u00f2 gli \"ilustrados\" a sostenere un conflitto armato con le autorit\u00e0 spagnole. In particolare, diversi membri della classe sociale iniziarono ad appoggiare le attivit\u00e0 di rivolta di Andr\u00e9s Bonifacio e del Katipunan. Dopo la rivoluzione filippina, le politiche attuale dagli Stati Uniti d'America rinforzarono la posizione degli \"ilustrados\" all'interno della societ\u00e0. Diversi di essi ricevettero l'offerta di presidiare posizioni del governo, oltre ad entrare in possesso delle propriet\u00e0 terriere dei frati."}
{"id": "5835468", "revid": "76963", "url": "https://it.wikipedia.org/wiki?curid=5835468", "title": "Dean Haglund", "text": "\u00c8 principalmente noto per il ruolo di Richard \"Ringo\" Langly, uno dei tre Pistoleri Solitari nella serie tv \"X-Files\". Ha interpretato il ruolo di Langly anche nella serie spin-off \"The Lone Gunmen\", andata in onda per 13 episodi nel 2001.\nHaglund \u00e8 anche un comico, specializzato nella comicit\u00e0 improvvisata. \u00c8 stato inoltre doppiatore per il ruolo di \"Sid\" in un film di animazione sul personaggio di Tom Sawyer.\nNel 2007 \u00e8 apparso in un documentario intitolato \"From Here to Andromeda\". Il tema centrale della produzione erano gli avvistamenti UFO e gli extraterrestri.\n\"Haglund\" \u00e8 nato ad Oakbank (in Manitoba, Canada). Ora vive a Sydney con il figlio ingegnere. \u00c8 l'inventore del Chill Pak, un componente esterno per laptop che si occupa del raffreddamento.\nIl 30 Ottobre 2009 \u00e8 stato ospite di Ghost Adventures, un programma televisivo statunitense riguardante indagini sul paranormale.\n\u00c8 inoltre apparso nell'episodio 95 della serie tv Bones, interpretando il ruolo di Blaine Miller, il proprietario di un ristorante a Roswell nel Nuovo Messico. L'episodio era incentrato sull'attivit\u00e0 investigativa di un caso avvistamento extraterrestre.\n\"Haglund\" \u00e8 nel comitato consultivo dello Sci-Fest, il primo festival annuale di Los Angeles a tema fantascientifico, che si \u00e8 tenuto nel Maggio del 2014."}
{"id": "5835480", "revid": "124967449", "url": "https://it.wikipedia.org/wiki?curid=5835480", "title": "Battaglia dei ponti di Nassiriya", "text": " \nPer battaglia dei ponti di Nassiriya si intendono vari episodi avvenuti pochi mesi dopo l'attentato del 12 novembre 2003, in cui dal 6 aprile al 6 agosto del 2004, si svolsero diverse battaglie tra le truppe italiane e l'Esercito del Mahdi; i militari italiani furono impegnati nella citt\u00e0 in diversi scontri, in cui vennero sparati oltre 30.000 proiettili, per il controllo di tre ponti che permettono il passaggio del fiume Eufrate, nel quale furono feriti lievemente undici bersaglieri; le perdite irachene furono pesanti (sui 200), tra cui sembra una donna e due bambini, e altrettanti feriti.\nAntefatti.\nIl 12 novembre 2003 avviene il primo grave attentato di Nassiriya. Alle ore 10:40 ora locale (UTC +03:00), le 08:40 in Italia, un camion cisterna pieno di esplosivo scoppi\u00f2 davanti alla base MSU (Multinational Specialized Unit) italiana dei Carabinieri, provocando l'esplosione del deposito munizioni della base e la morte di diverse persone tra Carabinieri, militari e civili. Il carabiniere Andrea Filippa, di guardia all'ingresso della base \"Maestrale\", riesce ad uccidere i due attentatori suicidi, tant'\u00e8 che il camion non esplode all'interno della caserma ma sul cancello di entrata, evitando cos\u00ec una strage di pi\u00f9 ampie proporzioni. I primi soccorsi furono prestati dai Carabinieri stessi, dalla nuova polizia irachena e dai civili del luogo. Nell'esplosione rimase coinvolta anche la \"troupe\" del regista Stefano Rolla che si trovava sul luogo per girare uno sceneggiato sulla ricostruzione a Nassiriya da parte dei soldati italiani, nonch\u00e9 i militari dell'esercito italiano di scorta alla troupe che si erano fermati l\u00ec per una sosta logistica.\nL'attentato avvenne alle ore 10,40 del 12 novembre 2003 alla base \"Maestrale\". L'altra sede, \"Libeccio\", distante poche centinaia di metri dalla prima, venne danneggiata anch'essa dall'esplosione. Era infatti intendimento dei Carabinieri, contrariamente alla scelta dell'Esercito di stabilirsi lontano per avere una maggiore cornice di sicurezza, posizionarsi nell'abitato per un maggior contatto con la popolazione. Due mesi dopo l'attentato, il Reggimento Carbinieri lasci\u00f2 definitivamente anche la Base \"Libeccio\", trasferendosi alla base di \"Camp Mittica\" nell'ex aeroporto di Tallil, a 7\u00a0km da N\u0101\u1e63iriya. Il bilancio finale fu di circa 50 vittime (di cui 25 italiani). A questo primo segu\u00ec un altro, del 27 aprile 2006, in cui un blindato italiano fu colpito dall'esplosione di una mina con cinque morti.\nStoria.\nIn Italia sono note genericamente come Battaglia dei ponti di Nassiriya, anche se ci si riferisce a tre episodi diversi con scontri tra centinaia di soldati italiani da un lato e numeri superiori di miliziani dall'altro; in particolare nella prima battaglia avvenuta nella notte del 6 aprile furono impiegati circa 500 militari italiani ed un migliaio di miliziani; l'obbiettivo era originariamente costituito da tutti e tre i ponti, ma visto l'assembramenti di civili tra i miliziani sul terzo ponte, gli italiani non intrapresero nessuna azione per attraversarlo, rimanendo a presidiare solo una sponda. Per l'occasione, denominata \"operazione Porta Pia\" vennero quindi impegnate varie compagnie di diversi reparti tra cui due compagnie di Bersaglieri dell'11\u00ba Reggimento bersaglieri, una compagnia del Battaglione San Marco, uno squadrone di blindo pesanti Centauro del Savoia cavalleria, aliquote di carabinieri del Gis e dei carabinieri paracadutisti (carabinieri, ma inquadrati fino al 2002 nella Brigata Folgore) del reggimento Tuscania. Durante il combattimento, i militari italiani vennero bersagliati anche con razzi anticarro portatili dei quali ne vennero contati circa 400, ai quali risposero con circa 30.000 colpi di armi leggere ed alcuni missili, oltre ad alcuni colpi delle blindo Centauro; gli osservatori annotarono come i miliziani avessero preso varie ambulanze dagli ospedali e le usassero per trasportare munizioni verso le loro postazioni. Alla fine da parte italiana risultarono feriti in modo non grave 12 bersaglieri e 3 carabinieri.\nLa seconda battaglia detta dei \"Due ponti\" si svolse dal 14 al 16 maggio 2004 e vi presero parte elementi dell'11\u00ba Reggimento Bersaglieri al comando dell'allora colonnello Luigi Scollo, decorato con la Croce d'oro al merito per questa operazione. Nel corso del combattimento il colonnello Scollo ha inviato una squadra di sei tiratori scelti a fornire appoggio a un complesso che era in difficolt\u00e0; il loro VM \u00e8 stato colpito da un razzo RPG che non \u00e8 esploso e dalle schegge di un secondo i militari inviati sono stati feriti lievemente e hanno sgomberato. Il loro capogruppo \u00e8 tornato alla battaglia sebbene fosse anche lui ferito e dopo i tiratori hanno agito a distanze pi\u00f9 brevi.\nLa terza battaglia si svolse dal 5 al 6 agosto 2004, sui tre ponti sull'Eufrate, denominati \"Alfa\", \"Bravo\" e \"Charlie\" (le prime tre lettere dell'alfabeto fonetico NATO), per ripristinare l'accesso alla citt\u00e0 da parte dei rifornimenti per la cittadinanza, interdetti dai miliziani; l'azione venne affidata ad un gruppo tattico rinforzato della task force \"Serenissima\" su base Reggimento Lagunari. All'epoca la base Libeccio, che fino all'attentato ospitava insieme alla base Maestrale la presenza operativa italiana in citt\u00e0, era stata gi\u00e0 evacuata, ma venne per l'occasione rioccupata dalla 3\u00aa compagnia dei Lagunari che la presidiarono insieme al ponte \"Alfa\" nonostante venissero bersagliati da bombe da mortaio e armi leggere durante l'avvicinamento. Da parte italiana vennero impiegati visori termici e granate illuminanti per individuare con precisione i punti di partenza dei colpi, in piena zona residenziale e quindi con rischio per la popolazione, insieme a due elicotteri AB412 Griffon che dall'alto fornivano informazioni e protezione. Questo non imped\u00ec un episodio che fu successivamente oggetto di inchiesta della procura militare e di articoli sui mezzi di informazione: un veicolo, che cercava di attraversare uno dei ponti forzando il posto di blocco italiano sull'accesso opposto a quello di provenienza, fu ritenuto una autobomba e fatto bersaglio di colpi da parte dei militari italiani che lo presidiavano ed esplose (probabilmente perch\u00e9 trasportava esplosivo) uccidendo i passeggeri tra cui una donna incinta. Secondo una ricostruzione l'indagine della procura militare italiana sostenne che il veicolo era un'ambulanza e l'esplosione fu dovuta anche ad una bombola di ossigeno che trasportava, ma i militari interrogati avevano i smentito di aver visto lampeggiatori e segnali di soccorso ed affermato di essere stati oggetto di colpi di arma da fuoco. Successivamente un'altra ricostruzione cit\u00f2 documenti pubblicati su Wikileaks che smentivano l'uso di armi da fuoco da bordo dell'ambulanza ma confermavano che fosse stata trasformata in autobomba e che non si ferm\u00f2 al posto di blocco.\nNel complesso le battaglie portarono alla perdita del complesso logistico \"Libeccio\" e alla ritirata dell'esercito del Mahdi dalla citt\u00e0."}
{"id": "5835483", "revid": "76963", "url": "https://it.wikipedia.org/wiki?curid=5835483", "title": "Sheila Gish", "text": "Studi\u00f2 alla Royal Academy of Dramatic Art e nel 1996 vinse il Laurence Olivier Award alla miglior performance in un ruolo non protagonista in un musical per \"Company\"."}
{"id": "5835484", "revid": "254059", "url": "https://it.wikipedia.org/wiki?curid=5835484", "title": "Giovanna della Scala", "text": "Biografia.\nJohanna von der Leiter discendeva dalla linea tedesca di Guglielmo della Scala della nobile famiglia scaligera di Verona; era figlia di Giovanni Vermundo (*25 giugno 1571-\u2020 24 aprile 1592), signore di Amerang, e di Elisabetta Thurn und Taxis (\u2020 29 gennaio 1579) di Salisburgo.\nGiovanna diede successione a due tra le pi\u00f9 importanti famiglie della Germania:"}
{"id": "5835486", "revid": "729019", "url": "https://it.wikipedia.org/wiki?curid=5835486", "title": "Societ\u00e0 Italiana Avionica", "text": "La Societ\u00e0 Italiana Avionica (SIA), nasce nel 1969 (nel Gruppo STET dell'IRI fino al 1980), specializzata nella progettazione, sistemi elettronici e nel software, come consorzio italiano per lo studio e la realizzazione del sistema Avionico nel progetto MRCA - PANAVIA Tornado. All'interno del consorzio ne fecero parte le principali aziende con maggiori competenze elettroniche italiane: CGE-Fiar, Selenia, Microtecnica e Teleavio (quest'ultima composta da Marconi Italiana, Montedel e SIT-Siemens). Il consorzio internazionale, Avionica Engineering GmbH, con sede a Monaco, confluita nel 1971 in Panavia Aircraft GmbH, ebbe la responsabilit\u00e0 di pianificare, di coordinare le attivit\u00e0 e di definire gli equipaggiamenti elettronici di cui doveva essere dotato il velivolo.\nStoria.\nSuccessivamente al 1980, ha partecipato a numerosi progetti, sempre nell'ambito delle sue competenze. Di rilievo la collaborazione con il CSELT per il Java Enable MPEG-4 Services. A fine 2005 incorpora per fusione Teleavio ed all'inizio del 2006 diventa Alenia Sia. Nel 2012 nasce la nuova Alenia Aermacchi, dalla fusione di tra Alenia Aeronautica e le sue controllate Alenia Aermacchi, Alenia Aeronavali e Alenia SIA. Dal 1 gennaio 2016, come per le altre controllate, le strutture sono poste sotto il nome della capogruppo Leonardo (nome assunto da Finmeccanica da gennaio 2017)."}
{"id": "5835504", "revid": "6923", "url": "https://it.wikipedia.org/wiki?curid=5835504", "title": "Risultati del motomondiale 2015", "text": "I risultati completi del motomondiale 2015 furono i seguenti:\nSistema di punteggio e legenda.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10 ||width=6%|11|| width=6%|12 || width=6%|13 || width=6%|14 || width=6%|15 || width=6%|16 &gt;\n!width=5%|Punti\nLe classi.\nMotoGP.\nIscritti.\nConfermato il regime di monogomma dalla giapponese Bridgestone.\nMoto2.\nIscritti.\nTutte le motociclette in competizione sono equipaggiate con pneumatici forniti dalla Dunlop e propulsore fornito dalla Honda.\nMoto3.\nIscritti.\nTutte le motociclette in competizione sono equipaggiate con pneumatici forniti dalla Dunlop"}
{"id": "5835507", "revid": "1573940", "url": "https://it.wikipedia.org/wiki?curid=5835507", "title": "Dinastia Wei Orientale", "text": "La dinastia Wei Orientale (), che comprende un unico imperatore, regn\u00f2 sulla Cina del nord-est dal 534 al 550 durante il periodo delle Dinastie del Nord e del Sud. Fu preceduta dalla dinastia Wei Settentrionale (Bei Wei) e seguita dalla dinastia Qi del Nord (Bei Qi).\nIn rapporto agli Wei Occidentali, gli Wei Orientali rappresentano i Tabghatch (la trib\u00f9 d'origine della casata) restati fedeli alle tradizioni delle steppe. Essi posero Ye (oggi Kaifeng) come loro capitale. Nel 550, i Wei dell'Est assunsero il nome di Qi del Nord.\nArte.\nL'arte buddista del periodo Wei Orientale visualizza una combinazione di arte greco-buddhista con influenze da Gandhara e dall'Asia centrale (rappresentazioni di figure volanti coronate, panneggi di stile Greco), insieme a influenze artistiche cinesi."}
{"id": "5835520", "revid": "539155", "url": "https://it.wikipedia.org/wiki?curid=5835520", "title": "Ballet Russe de Monte Carlo", "text": "Il Ballet Russe de Monte Carlo era una compagnia di balletto creata nel 1938 a Monte Carlo da Ren\u00e9 Blum con la direzione di L\u00e9onid Mjasin.\nDel Ballet Russe de Monte Carlo hanno fatto parte ballerini come Frederic Franklin, Alexandra Danilova, Maria Tallchief, Tamara Toumanova, George Zoritch, Yvonne Joyce Craig, Nina Novak, Raven Wilkinson, Cyd Charisse, Marc Platt, Irina Baronova, e Leon Danielian. Il coreografo stabile della compagnia \u00e8 stato Massine, ma con essa hanno collaborato anche Michel Fokine, Bronislava Nijinska, Frederick Ashton, George Balanchine, Agnes de Mille, Ruth Page e Valerie Bettis.\nStoria.\nI primi anni.\nNel gennaio 1932 Ren\u00e9 Blum e Vasilij de Basil fondano, su impulso del principe Luigi II di Monaco, una compagnia denominata Ballets Russes de Monte Carlo, sulle ceneri della celeberrima compagnia Ballets Russes di Sergej Pavlovi\u010d Djagilev avvalendosi anche della consulenza di Boris Kochno. Nel 1936, per uno screzio fra i due fondatori, la compagnia si scioglie. Dopo un periodo di difficolt\u00e0, nel Blum crea una nuova compagnia affidandone la direzione all'ex coreografo dei Ballets Russes di Djagilev Michail Fokin. Nel 1938 Blum e L\u00e9onid Mjasin, un altro ex coreografo dei Ballets Russes, ottengono finanziamenti da Julius Fleischmann per creare una nuova compagnia.\nAgli inizi dell'attivit\u00e0 della nuova compagnia, Mjasin entra in conflitto con de Basil, perch\u00e9 reclama per s\u00e9 la propriet\u00e0 delle coreografie scritte al tempo della loro collaborazione. Mjasin cita in giudizio de Basil a Londra al fine di recuperare la propriet\u00e0 intellettuale della propria produzione, e anche per reclamare l'uso del nome \"Ballet Russe de Monte Carlo\". I giudici inglesi stabiliscono che de Basil \u00e8 proprietario delle coreografie create da Mjasin fra il 1932 e il 1937, ma non di quelle anteriori al 1932. Sanciscono anche che entrambi i contendenti sono autorizzati a usare il nome \"Ballet Russe\" \u2014 ma solo la compagnia di Mjasin e Blum pu\u00f2 chiamarsi \"Ballet Russe de Monte Carlo\". De Basil alla fine decide di chiamare la propria compagnia \"Original Ballet Russe\".\nLa prima esibizione del nuovo \"Ballet Russe de Monte Carlo\" \u00e8 del 1938. I danzatori inglesi Frederic Franklin e Jo Savino sono fra gli artisti che si uniscono alla nuova compagnia. La collaborazione di Franklin dura dal 1938 al 1952: nel 1944 assume il ruolo di maestro di balletto, e crea con Alexandra Danilova una delle coppie di ballerini rimaste leggendarie nel XX secolo.\nSol Hurok, manager della compagnia di de Basil fin dal 1934, finisce per dirigere anche la compagnia di Blum, nella speranza, rimasta senza successo, di riunire le due compagnie.\nNegli anni della coesistenza, il Ballet Russe de Monte Carlo e la compagnia rivale Original Ballet Russe si esibiscono spesso nelle vicinanze. Nel 1938, entrambe debuttano a Londra a pochi isolati di distanza. Dopo Londra, Hurok procura a entrambe le compagnie ingaggi a New York per un totale di quindici settimane, da cui risulta la pi\u00f9 lunga stagione di balletto che la citt\u00e0 abbia avuto fino ad allora. Oltre al management, le due compagnie condividono anche diversi danzatori.\nImpatto della Seconda Guerra Mondiale.\nCon l'inizio della Seconda guerra mondiale, il Ballet Russe de Monte Carlo parte in tour per gli Stati Uniti. La compagnia introduce il balletto di fronte al pubblico di molte citt\u00e0 americane in cui la danza classica \u00e8 ancora sconosciuta. I ballerini della compagnia si esibiscono anche insieme ad altre compagnie, e nei decenni seguenti fondano proprie scuole di balletto in tutti gli Stati Uniti e in Europa, trasmettendo la tradizione russa a generazioni di americani e europei. La compagnia non far\u00e0 pi\u00f9 ritorno stabile in Europa.\nRen\u00e9 Blum, recatosi in Europa per stare vicino alla famiglia, viene arrestato il 12 dicembre 1941 nella sua casa di Parigi. \u00c8 fra i primi ebrei arrestati dalla polizia francese dopo la disfatta della Francia nella Seconda guerra mondiale. Viene trasportato al campo di transito di Beaune-la-Rolande, poi al lager di Drancy. Il 23 settembre 1942, \u00e8 trasferito ad Auschwitz, dove viene ucciso dai Nazisti alla fine dello stesso mese.\nDopo la scomparsa di Blum, Serge Denham, uno dei co-fondatori di World Art, prende il suo posto come direttore della compagnia.\nMjasin lascia la compagnia nel 1943.\nIl dopoguerra negli USA.\nTra il 1944 e il 1948 la compagnia ha la sua base a New York, al New York City Center.\nScioglimento.\nNel 1968 il Ballet Russe de Monte Carlo dichiara bancarotta. Negli anni precedenti molti dei suoi ballerini hanno seguito altre carriere, e diversi di loro hanno fondato proprie scuole di danza o sono stati assunti da scuole di danza pi\u00f9 grandi, a New York e nelle principali citt\u00e0.\nEredit\u00e0.\nMolti dei danzatori solisti e corps de ballet del Ballet Russe sono all'origine di scuole di danza e compagnie in tutti gli Stati Uniti e in Europa, e trasmettono la tradizione del balletto classico russo alle nuove generazioni americane e europee.\nNella cultura di massa.\nUn film documentario sulla compagnia, contenente interviste con molti dei protagonisti, \u00e8 uscito nel 2005, con il titolo \"Ballets Russes\"."}
{"id": "5835522", "revid": "287204", "url": "https://it.wikipedia.org/wiki?curid=5835522", "title": "Discografia di Stefano Bollani", "text": "La discografia di Stefano Bollani comprende 30 album in studio e 13 album dal vivo. Alla sua discografia vanno aggiunte numerose partecipazioni ad album di altri musicisti."}
{"id": "5835524", "revid": "729019", "url": "https://it.wikipedia.org/wiki?curid=5835524", "title": "Ken Owens", "text": "Biografia.\nOwens inizi\u00f2 a giocare a rugby con il prima di approdare, nel 2006, dopo una breve esperienza nel campionato gallese con la squadra dell'Universit\u00e0 Metropolitana di Cardiff, in Celtic League con gli .\nL'anno successivo fece parte della nazionale gallese under-20 che disput\u00f2 il Sei Nazioni di categoria.\nInserito nel \"Dream Team\" della stagione 2009-10 collezion\u00f2 una presenza con i Barbarians affrontando il 30 maggio 2010 un \"XV\" dell'. L'anno seguente arriv\u00f2 anche il debutto internazionale con il , giocando contro la durante la . Owen disput\u00f2 da titolare quattro partite del Sei Nazioni 2012 culminato con il Grande Slam del Galles, e gioc\u00f2 pure in tutte le partite della successiva vittoriosa edizione.\nFece parte della rosa gallese alla e, due anni dopo, il C.T. Warren Gatland lo convoc\u00f2 nei per il loro \"tour\" in Nuova Zelanda, nel corso del quale scese in campo in sei incontri, due dei quali altrettanti \"test match\" contro gli \"All Blacks\"."}
{"id": "5835526", "revid": "71433", "url": "https://it.wikipedia.org/wiki?curid=5835526", "title": "Tienimi Stretto", "text": ""}
{"id": "5835547", "revid": "486946", "url": "https://it.wikipedia.org/wiki?curid=5835547", "title": "Quickly, spari e baci a colazione", "text": ""}
{"id": "5835551", "revid": "599013", "url": "https://it.wikipedia.org/wiki?curid=5835551", "title": "Artemivs'k", "text": ""}
{"id": "5835552", "revid": "404338", "url": "https://it.wikipedia.org/wiki?curid=5835552", "title": "UURA", "text": ""}
{"id": "5835553", "revid": "729019", "url": "https://it.wikipedia.org/wiki?curid=5835553", "title": "Vittorio Vaccarella", "text": "Biografia.\nL'appuntato Vittorio Vaccarella in servizio presso la Stazione Carabinieri di Gavi, il 19 ottobre 1970, era intervenuto insieme a un collega a seguito di una segnalazione di furto in una villa nella zona di Gavi. I due Carabinieri riuscirono a bloccare uno dei malviventi (il palo) ma, mentre erano in procinto di allontanarsi dalla zona, furono aggrediti dagli altri delinquenti che spararono sull'appuntato numerosi colpi d'arma da fuoco uccidendolo. L'altro militare ingaggi\u00f2 un conflitto a fuoco ma i banditi riuscirono a dileguarsi. L'appuntato Vaccarella lasci\u00f2 la moglie e 4 figli di cui il pi\u00f9 piccolo aveva circa un mese di vita.\nIl 18 ottobre 1971 il Presidente della Repubblica Italiana confer\u00ec con Decreto la Medaglia d'oro al valor civile alla memoria dell'appuntato Vittorio Vaccarella, per il comportamento tenuto in occasione della morte.La Caserma sede della Stazione Carabinieri di Arquata Scrivia, nel corso della cerimonia d'inaugurazione avvenuta il 19 ottobre 1996, \u00e8 stata intitolata alla memoria del militare dell'Arma.\nIl 18 ottobre 2014, nell'ambito delle iniziative legate alla celebrazione del bicentenario di fondazione dell'Arma dei Carabinieri, la figura di Vaccarella \u00e8 stata ricordata presso il cimitero di Ponte con la deposizione di una corona da parte dei vertici dell'Arma della Campania alla presenza dei familiari e delle autorit\u00e0 locali.\nIl sacrificio dell'appuntato \u00e8 stato ricordato anche a Gavi Ligure nel corso di una cerimonia tenutasi nel 2014.\nUna via del comune di Ponte \u00e8 intitolata al militare."}
{"id": "5835562", "revid": "22356", "url": "https://it.wikipedia.org/wiki?curid=5835562", "title": "Heteromeryx", "text": ""}
{"id": "5835563", "revid": "22356", "url": "https://it.wikipedia.org/wiki?curid=5835563", "title": "Protoceratidi", "text": ""}
{"id": "5835596", "revid": "287204", "url": "https://it.wikipedia.org/wiki?curid=5835596", "title": "Mario Borgoni", "text": "Biografia.\nVero nome Mariano, nacque a Pesaro, si trasfer\u00ec nella citt\u00e0 partenopea ove si spos\u00f2 con l'amatissima Lilliana che gli diede due figli: Renato e Vittorio che us\u00f2 come modello per molte sue opere, in particolare si ricorda il manifesto per la promozione del Prestito Nazionale. Studi\u00f2 al Regio Istituto delle Belle Arti, dove fu allievo di Ignazio Perricci. Pi\u00f9 avanti vi insegner\u00e0 lui alla cattedra d'ornato.\nSi dedic\u00f2 tanto alla pittura verista e di scena, ritraendo spesso donne, quanto alla cartellonistica da reclamo.\nFrequent\u00f2 il pittore Domenico Morelli."}
{"id": "5835598", "revid": "287204", "url": "https://it.wikipedia.org/wiki?curid=5835598", "title": "Anna Maria del Liechtenstein (disambigua)", "text": ""}
{"id": "5835609", "revid": "120762607", "url": "https://it.wikipedia.org/wiki?curid=5835609", "title": "Franco Rubartelli", "text": "Biografia.\nFranco Rubartelli \u00e8 stato il fotografo e, per un periodo della loro vita, il compagno della modella tedesca Veruschka cui ha dedicato il film drammatico \"Veruschka, poesia di una donna\" (1971). Grazie alle fotografie scattate da Rubartelli la modella ha raggiunto l'apice della sua fama mondiale.\nIn Venezuela realizza in seguito altre due pellicole e molti spot televisivi per i marchi (\"Simplicio\" e \"Ya Koo\") incentrate su figure di giovanissimi nativi: Pepiwe, protagonista del film \"Ya Koo\", \u00e8 un ragazzo Yanomami che recupera le proprie origini nella giungla."}
{"id": "5835616", "revid": "508036", "url": "https://it.wikipedia.org/wiki?curid=5835616", "title": "Rigel III", "text": "Il traghetto \u201cRigel III\u201d \u00e8 una nave della compagnia \u201cVentouris Ferries\u201d.\nCaratteristiche.\nLa nave pu\u00f2 trasportare 1.550 passeggeri e 450 automobili. Lunga circa 136,1 metri e larga 24,2; ha una stazza lorda di 16.405 tonnellate. Dispone di 420 cabine."}
{"id": "5835633", "revid": "287204", "url": "https://it.wikipedia.org/wiki?curid=5835633", "title": "Rho Fieramilano (metropolitana di Milano)", "text": ""}
{"id": "5835637", "revid": "48344", "url": "https://it.wikipedia.org/wiki?curid=5835637", "title": "Veruschka (film)", "text": ""}
{"id": "5835640", "revid": "6923", "url": "https://it.wikipedia.org/wiki?curid=5835640", "title": "GMC Vandura", "text": "Il GMC Vandura \u00e8 stato un furgone americano prodotto dalla GMC, divisione della GM, con poche modifiche dal 1971 al 1995.\nMotorizzazioni.\nLe motorizzazioni erano a benzina: per la prima generazione era un V8 5,7 litri di origine Chevrolet da 210 cavalli e da 407 Nm di coppia. La seconda generazione invece era sempre un V8 ma aumentato a 6,2 litri prodotto dal 1983 al 1995, introdotto per avere consumi pi\u00f9 contenuti. La trazione era posteriore con il motore posizionato davanti all'abitacolo longitudinalmente.\nSerie Televisiva A-Team.\nApparve nella serie televisiva \"A-Team\". Ebbe un gemello di origine Chevrolet, chiamato Chevrolet Van. Furono prodotti Vandura anche in versione camper."}
{"id": "5835652", "revid": "486946", "url": "https://it.wikipedia.org/wiki?curid=5835652", "title": "Tianjin Teda Football Club", "text": ""}
{"id": "5835656", "revid": "1149807", "url": "https://it.wikipedia.org/wiki?curid=5835656", "title": "Ishizu Ishtar", "text": ""}
{"id": "5835668", "revid": "124686647", "url": "https://it.wikipedia.org/wiki?curid=5835668", "title": "Berenguer de Palou II", "text": "Fu uno dei principali sostenitori del re Giacomo I d'Aragona.\nBiografia.\nBerenguer de Palou II divent\u00f2 canonico della cattedrale di Barcellona quando suo zio Berenguer de Palou I era vescovo di Barcellona (1200 - 1206).\nBerenguer de Palou II fu consacrato egli stesso vescovo di Barcellona nel 1212.\nRegno di Pietro II.\nNell'anno della sua elevazione episcopale, accompagn\u00f2 Pietro il Cattolico nella crociata cattolica contro la dinastia musulmana degli Almohadi, che si concluse con la vittoria della battaglia di Las Navas de Tolosa.\nDurante la crociata albigese contro i catari di Occitania, che mettevano in discussione il dominio del conte di Barcellona e del re d'Aragona Pietro il Cattolico sulle terre occitane, il vescovo Berenguer cerc\u00f2 di trovare un compromesso negoziando un matrimonio tra Pietro il Cattolico e la figlia di Filippo II di Francia. Questo negoziato fu interrotto dallo stesso papa Innocenzo III, che si rifiut\u00f2 sia di annullare il precedente matrimonio di Pietro il Cattolico sia l'interdetto che aveva ordinato a Filippo II di Francia di ripudiare la sua seconda moglie.\nQuesta strategia non ebbe successo, quindi tent\u00f2 negoziati diretti con Parigi; presiedette un colloquio all'ambasciata con Filippo II di Francia. Tuttavia, non fu raggiunto un accordo soddisfacente per entrambe le parti.\nDopo aver esaurito tutti gli sforzi diplomatici da parte di Berenguer de Palou, non ci fu altra scelta che optare per la strategia militare, un'opzione non desiderata da Pietro il Cattolico, perch\u00e9 perdere una crociata decretata dalla Chiesa comportava la scomunica e la perdita dei diritti sulle proprie terre. La guerra si concluse per la Corona d'Aragona con la fatidica battaglia di Muret (1213), in cui mor\u00ec lo stesso re Pietro il Cattolico.\nInterregno e quinta Crociata.\nNel 1219, partecip\u00f2 alla quinta crociata contro Damietta in Egitto, contribuendo allo sforzo col 50 cavalieri e peones, e tent\u00f2 senza successo di evitare la crociata contro i catari.\nRegno di Giacomo I.\nDurante la sua vita fu uno dei maggiori sostenitori di Giacomo I d'Aragona. Questa vicinanza si riflette nelle opere di Palau Aguilar di Barcellona, dove il vescovo Berenguer de Palou II viene rappresentato seduto alla destra del re Giacomo I, durante i consigli di guerra prima della conquista di Madina Mayurqa.\nLa sua personalit\u00e0 si riflette anche nella Cronaca del Re, il Libro di Feyts, che \u00e8 uno dei protagonisti.\nNel 1225 partecip\u00f2 con il nuovo re Giacomo I d'Aragona all'assedio del Castello di Pe\u00f1\u00edscola frustrati.\nLa sua collaborazione con il re Giacomo I si intensific\u00f2 con la pianificazione della crociata contro Al-Mayurqa a Maiorca a cui partecip\u00f2 con una coorte di 99 cavalieri e 1000 fanti.\nCome premio ricevette 875 cavallerie e otto mulini, con cui diede vita alla Baronia dei Vescovi da Barcellona a Maiorca (Baronia di Pariatge o Baronia d'Andratx). Durante le operazioni contro la resistenza andalusa sull'isola, fu ferito e mutilato a un piede.\nNel 1238, partecip\u00f2 alla conquista delle taifa di Valencia e D\u00e9nia. In ricompensa ottenne varie \"haciendas\" e la Signoria di Almonesir.\nMor\u00ec nel 1241. Il suo sepolcro si trova nella Cattedrale di Barcellona.\nAzione pastorale.\nFavor\u00ec la fondazione dell'Ordine Reale di Nostra Signora della Mercede della Redenzione degli Schiavi nel 1218, nonch\u00e9 l'istituzione dell'Ordine dei frati predicatori (con il Convento di Santa Caterina nel comune di Boria, nel 1219) e l'Ordine francescano (1232) nella citt\u00e0 di Barcellona.\nNel 1237, contribu\u00ec a fondare il monastero di Santa Clara a Barcellona."}
{"id": "5835674", "revid": "729019", "url": "https://it.wikipedia.org/wiki?curid=5835674", "title": "Raymond Ibrahim", "text": "Biografia.\nIbrahim \u00e8 nato negli Stati Uniti da genitori copti emigrati dall'Egitto. Ha studiato alla California State University, Fresno.\nPer un breve periodo Ibrahim ha lavorato come specialista in lingua araba alla Biblioteca del Congresso, nella sezione del Vicino Oriente. Attualmente \u00e8 direttore associato del Middle East Forum e scrive sul FrontPage Magazine.\nOpinioni politiche.\nDopo gli attentati dell'11 settembre 2001, gli interessi di Ibrahim si sono allargati dalla storia e la teologia alla politica e all'attualit\u00e0. Le sue idee sono in parte di stampo neoconservatore, in particolare vicine a quelle di Daniel Pipes. Molti dei suoi articoli denunciano in particolare quella che secondo lui \u00e8 una guerra condotta dall'Islam contro il mondo cristiano.\nNel 2007 ha pubblicato il libro \"The Al Qaeda Reader\", dove raccoglie discorsi di al-Qaida che ha tradotto dall'arabo; secondo lui il documento \"prova una volta per tutte che, nonostante la propaganda di al-Qaida e i suoi sostenitori, la guerra dell'Islam radicale con l'Occidente non \u00e8 limitata a diatribe politiche - reali o immaginarie - ma \u00e8 esistenziale, trascende il tempo e lo spazio ed \u00e8 profondamente radicata nella fede\".\nil 26 settembre 2008 \u00e8 stato pubblicato sul Jane's Information Group un suo articolo sulla taqiyya, per cui ha ricevuto sia elogi che critiche."}
{"id": "5835688", "revid": "216401", "url": "https://it.wikipedia.org/wiki?curid=5835688", "title": "RusVelo", "text": ""}
{"id": "5835691", "revid": "287204", "url": "https://it.wikipedia.org/wiki?curid=5835691", "title": "Branconio", "text": "I Branconio, talvolta citati come Branconio dell'Aquila o Branconi, sono un'importante famiglia dell'Aquila, con ramificazioni a Chieti e Roma.\nStoria.\nLa famiglia \u00e8 originaria del castello di Colle Brinconio (Collebrincioni, 5\u00a0km a nord dell'Aquila), da cui prende anche il nome che partecip\u00f2 alla fondazione della citt\u00e0, nel XIII secolo, con l'elezione della chiesa di San Silvestro nel Quarto di Santa Maria.\nTra i capostipiti della famiglia \u00e8 Paolo Di Cola, che nei primi anni del Quattrocento fond\u00f2 fuori citt\u00e0 il convento di San Giuliano. I Branconio divennero noti nel 1433 quando Ludovica da Branconio \u2014 figlia di Paolo e membro, con la sorella Angela e la Beata Antonia, di un gruppo di terziarie francescane \u2014 istitu\u00ec la prima residenza femminile nei pressi di Sant'Elisabetta. Successivamente, sul finire del secolo, Paolo partecip\u00f2 con altri membri della famiglia, tra cui Pietro, alla realizzazione della basilica di San Bernardino.\nIl personaggio pi\u00f9 influente ed importante nella storia del casato \u00e8 comunque Giovanni Battista Branconio (1473-1522). Figlio di Marino Branconio ed Elisabetta, nacque all'Aquila ma si trasfer\u00ec giovanissimo a Roma per diventare orafo. Inizi\u00f2 a lavorare nella bottega di Galeotto Franciotti della Rovere, nipote di papa Giulio II, per il quale divenne cortigiano e sostenne l'elezione di papa Leone X nel conclave del 1513. Leone X lo nomin\u00f2 consigliere di fiducia, ripagandone i servigi con numerosi possedimenti tra i quali due chiese nei pressi di Padova ed il porto di Piacenza sul Po; a questi seguirono nel 1517 l'abbazia di San Clemente a Casauria, nel 1520 la chiesa di San Biagio d'Amiterno all'Aquila e nel 1521 la badia di Santa Maria Assunta a Bominaco.\nL'ascesa economica e sociale gli consent\u00ec di frequentare la cerchia dei pi\u00f9 importanti artisti del periodo tra cui Raffaello Sanzio, di cui divenne intimo amico. Al celebre pittore, Giovanni Battista commission\u00f2 un dipinto da regalare al padre Marino raffigurante la \"Visitazione\" con sant'Elisabetta (in onore della madre) e Maria incinta. La tela, pagata 300 scudi, venne inserita in un'apposita cappella all'interno della chiesa di San Silvestro, da dove fu poi trafugata; attualmente \u00e8 esposta al Museo del Prado di Madrid.\nSempre Raffaello progett\u00f2 per l'amico il fastoso Palazzo Branconio dell'Aquila, realizzato tra il 1519 ed il 1522 all'interno del borgo di San Pietro a Roma e demolito un secolo dopo per consentire la realizzazione del colonnato della basilica vaticana. In virt\u00f9 del prestigio acquisito si trasferirono nella capitale anche Fabiano Branconio (cugino di Giovanni Battista) ed il gesuita Francesco Branconio.\nContemporaneamente, all'Aquila, il massimo esponente del casato divent\u00f2 Fabrizio Branconio (I) che, nel XVI secolo, ricopr\u00ec per quattro volte la carica di camerlengo cittadino. Fabrizio ebbe due figli, Marcantonio e Giuseppe, con quest'ultimo che tra il 1550 ed il 1560 spos\u00f2 Giulia Porcinari suggellando cos\u00ec l'unione di due delle pi\u00f9 importanti famiglie aquilane dell'epoca e diventando feudatario del castello di Barete, storico possedimento dei Porcinari. Pi\u00f9 tardi, nel 1588, acquist\u00f2 da Scipione Cappa, per la cifra di 10\u00a0500 ducati, anche il feudo di Bagno che in seguito torn\u00f2 tra le mani della famiglia Cappa.\nI due ebbero ben nove figli, tutti maschi, e alla loro morte vennero sepolti insieme nella cappella di famiglia all'interno della chiesa di San Silvestro, ulteriormente impreziosita dalle \"Storie della Madonna\" di Giampaolo Donati e dalla \"Nascita del Battista\" attribuita a Giulio Cesare Bedeschini.\nFiglio di Giuseppe \u00e8 Girolamo Branconio (1560 circa, 1629), altro personaggio notevolmente importante della famiglia, che eredit\u00f2 da Giovanni Battista Branconio il controllo dell'abbazia di San Clemente a Casauria, scegliendo di governarla personalmente diventandone abate.\nTra gli altri figli di Giuseppe si ricordano Cesare, Orazio, Fabrizio (II) e Muzio. In particolare Cesare Branconio risult\u00f2 essere molto vicino all'ambiente religioso e nel XVII secolo sostenne economicamente i conventi dei barnabiti in via dei Giardini e dei cappuccini a San Michele, oltre che l'ordine dei gesuiti aquilani che da questo momento acquisir\u00e0 notevole importanza nella vita cittadina; Orazio Branconio, gi\u00e0 cavaliere di Malta, contese al castello di Collebrincioni il possesso delle terre che si estendono tra la \"Stabbiata\" e Campo Imperatore; Fabrizio Branconio (II) partecip\u00f2 con una cospicua somma alla costruzione della chiesa di San Filippo in via Cavour; Muzio Branconio, infine, eredit\u00f2 dal padre la baronia di Barete ma la cedette nel 1620 al marchese di Pizzoli e signore di Cagnano Fernando De Torres. L'operazione, unita all'acquisto da parte di Girolamo del castello di Bolognano, rende evidente un mutuato interesse della famiglia dai possedimenti della valle dell'Aterno a quelli della Val Pescara.\nMarco Antonio (o Marcantonio) Branconio, barone di Bolognano spos\u00f2 l'8 maggio 1637, la nobile aquilana Lucia Bonanni.\nSul finire del XVII secolo i Branconio \u2014 come anche le famiglie patrizie dei Pica e dei Porcinari \u2014 scomparirono progressivamente dai seggi del potere cittadino a favore del rampante ceto imprenditoriale. Nel secolo successivo la famiglia si un\u00ec con quella dei Ciampella in virt\u00f9 del matrimonio tra Caterina Branconio e Giuseppe Ciampella, assumendo cos\u00ec il controllo della chiesa di Sant'Amico.\nNel XX secolo un ramo della famiglia si impiant\u00f2 stabilmente a Chieti dove \u00e8 stata realizzata un'ulteriore cappella del casato all'interno del cimitero monumentale del capoluogo teatino.\nBlasonatura.\nLa blasonatura principale legata alla famiglia cita uno stemma troncato: nel 1\u00b0 d'oro a due palle di rosso, ed una in capo d'azzurro caricata di tre gigli d'oro; nel 2\u00b0 d'argento al monte di tre cime di verde sostenenti due rami di quercia al naturale, passati in croce di Sant'Andrea.\nUn secondo stemma \u2014 visibile sul portale laterale di Palazzo Farinosi Branconi \u2014 prevede una partitura che aggiunge, agli attributi araldici gi\u00e0 citati nel primo stemma, un maiale ritto sormontato da una stella.\nResidenze.\nIl legame tra i Branconio e la chiesa di San Silvestro \u00e8 tra i pi\u00f9 vistosi esempi di appropriazione familiare dei luoghi di culto in chiave nobiliare, insieme a quello tra gli Alfieri e Santa Giusta e tra i Rustici e San Marciano. All'interno della chiesa \u00e8 la cappella Branconio, aperta all'estremit\u00e0 della navata di sinistra per volere di Giovanni Battista Branconio alla fine del Quattrocento.\nLa prima residenza della famiglia fu il palazzo Branconio realizzato frontalmente alla chiesa, sul luogo di abitazioni preesistenti, nei primi anni del Cinquecento. Ad esso seguir\u00e0 il bramantesco palazzo Branconio dell'Aquila realizzato tra il 1519 ed il 1522 a Roma, citt\u00e0 nella quale Giovanni Battista si era trasferito per diventare orafo; il progetto del palazzo \u00e8 di Raffaello Sanzio, amicizia capitolina del Branconio e autore anche della \"Visitazione\" che dipinse per il padre di Giovanni Battista, Marino. Il palazzo venne poi demolito nel 1660 per permettere la realizzazione del colonnato di piazza San Pietro.\nAlla seconda met\u00e0 del Cinquecento risale il Casino Branconio, fatto realizzare da Girolamo Branconio nei giardini del palazzo di famiglia; il caseggiato, completamente affrescato, fu notevolmente lesionato dai terremoti del 1703 e del 1915 venendo poi ricostruito nel 1932 quando la propriet\u00e0 era gi\u00e0 passata alla famiglia Vicentini.\nNella prima met\u00e0 del Seicento sempre Girolamo Branconio acquist\u00f2 da Ludovico Organella da Roio i fabbricati posti a lato della chiesa, tra piazza San Silvestro e via Garibaldi, riunificandoli in un nuovo palazzo d'ispirazione manierista. La famiglia Branconio vi si trasfer\u00ec nel 1639 anche se il palazzo fu ricostruito in pi\u00f9 occasioni fino al definitivo del 1753; un secolo pi\u00f9 tardi, nel 1874, assunse per Regio Decreto la denominazione di Palazzo Farinosi Branconi."}
{"id": "5835697", "revid": "48344", "url": "https://it.wikipedia.org/wiki?curid=5835697", "title": "Filamento ritardato", "text": ""}
{"id": "5835699", "revid": "686936", "url": "https://it.wikipedia.org/wiki?curid=5835699", "title": "Arizona Cardinals 2016", "text": "La stagione degli Arizona Cardinals \u00e8 stata la 97\u00aa della franchigia nella National Football League, la 29\u00aa nello stato dell'Arizona e la quarta con Bruce Arians come capo-allenatore.\nI Cardinals, dopo il record di 13-3 e il titolo di division della stagione precedente, iniziarono la stagione con alte aspettative. Tuttavia, dopo avere vinto solamente una delle prime quattro partite, subirono gli infortuni del quarterback Carson Palmer e della maggior parte della offensive line. Il 23 ottobre, la squadra pareggi\u00f2 con i Seattle Seahawks la sua prima gara dal 1986. I Cardinals furono eliminati dalla corsa ai playoff dopo una sconfitta nella settimana 15 contro i New Orleans Saints. Malgrado l'avere vinto le ultime due partite, il club termin\u00f2 con un record negativo di 7\u20138\u20131.\nCalendario.\nNote: Gli avversari della propria division sono in grassetto."}
{"id": "5835726", "revid": "125104229", "url": "https://it.wikipedia.org/wiki?curid=5835726", "title": "Festival cinematografico internazionale di Mosca 1981", "text": "La 12\u00aa edizione del Festival cinematografico internazionale di Mosca si \u00e8 svolta a Mosca dal 7 al 21 luglio 1981.\nIl Grand Prix fu assegnato al film brasiliano \"O homem que virou suco\" diretto da Jo\u00e3o Batista de Andrade, al film sovietico \"Nido di spie\" diretto da Aleksandr Aleksanrovi\u010d Alov e Vladimir Naumovi\u010d Naumov e al film vietnamita \"Il campo abbandonato\" diretto da Nguyen Hong Sen."}
{"id": "5835736", "revid": "92723", "url": "https://it.wikipedia.org/wiki?curid=5835736", "title": "Baciato dal sole", "text": "Baciato dal sole \u00e8 una miniserie televisiva italiana, diretta da Antonello Grimaldi, trasmessa da Rai 1 e Rai HD, a partire dal 22 febbraio 2016.\nTrama.\nElio Sorrentino \u00e8 un giovane pugliese che partecipa a \"Re per una Sera\", un \"talent show\" trasmesso da un'emittente televisiva chiamata Idra Tv. Elio viene dato per favorito, ma la direzione generale del canale ordina all'autore Guerino Guidi, restio, di manomettere il televoto per non farlo vincere. Guerino tenta invano di ribaltare la situazione mandando in onda un'intervista fatta a Elio a sua insaputa (portando alla rabbia del ragazzo).\nElio ha alle sue spalle una storia molto particolare, dovuta dall'abbandono della madre e alle difficolt\u00e0 economiche a cui sta andando incontro il padre adottivo, aggravata dalla scoperta del tradimento da parte di Guerino, infatti a Graviano dopo l'intervista sono cominciati ad arrivare i creditori a casa Sorrentino. In seguito, la nuova presidente del canale Diana Morigi scoprir\u00e0 la manomissione e convincer\u00e0 il consiglio di amministrazione di Idra Tv, insieme a Guerino, a far condurre al restio Elio un \"one-man show\" di 4 puntate in prima serata, \"Baciato dal Sole\".\nI preparativi dello show ritardano perch\u00e9 nel frattempo Elio era tornato a Graviano, ma, scoperti i preparativi, torna a Roma portandosi Anna Ferri, amica d'infanzia innamorata del protagonista desiderosa di laurearsi in ingegneria. Inoltre durante un'intervista una giornalista (pagata di proposito da Ruben, il direttore generale di Idra TV, per fare quella precisa domanda come test psicologico) chiede a Elio se pensa che la madre che lo ha abbandonato possa riconoscerlo con lo show, portando il ragazzo ad un crollo psicologico che manda a monte la prima puntata del programma. Alla fine per\u00f2 la prima vera puntata dello show va alla grande: Elio ha un ottimo talento come comico e anche cantante. \nSorrentino conosce Milla Venturi, nipote del fondatore di Idra Tv, per la quale perder\u00e0 completamente la testa. Alla fine del programma Elio doveva andare a prendere Anna al bar dove aveva trovato lavoro la mattina prima, ma va insieme a Milla. La ragazza (il cui padre si \u00e8 impiccato quando era piccola, venendo ritrovato proprio da lei), porter\u00e0 Elio in un mondo di eccessi, di droga e alcol, venendo arrestato a Londra per possesso di stupefacenti. Questo causer\u00e0 non pochi problemi a IdraTv e Ruben decider\u00e0 quindi di iniziare una relazione con Milla, che Elio scoprir\u00e0 in poco tempo e, nel cercare di aggredire Ruben, viene picchiato da quest'ultimo, facendo in modo che il programma non possa andare in onda. Nel frattempo Ruben stava cercando la madre di Elio, scoprendo soltanto che ha vissuto per un periodo a Londra.\nIntanto \u00e8 lotta interna di potere all'interno dell'emittente TV tra il socio di maggioranza e i soci di minoranza. Diana per avere pi\u00f9 spazio all'interno del consiglio inizia una relazione con Ruben. Nel frattempo a Roma arriva una amica della madre di Elio che si finge la vera madre per aiutarlo ma il suo abbandono porta il ragazzo all'overdose e al coma. Riabilitatosi anche grazie ad Anna passa una notte di passione con lei. I due litigano perch\u00e9 Anna pensa che Elio l'abbia fatto per gratitudine. Alla fine Anna rimane incinta e preferisce trasferirsi con un giovane professore. Un anno dopo Elio lavora in radio e fa apparizioni teatrali, Idra Tv sta perdendo ascolti e quando Giano Venturi muore Milla costringe Ruben a sposarla, senza di fatto consumare il matrimonio, per rappresentare i Venturi nel consiglio d'amministrazione poich\u00e9 quest'ultimo stava per essere licenziato, anche col consenso del defunto Giano Venturi. \nAll'esibizione teatrale di Elio, trasmessa anche in Tv e in radio, Ruben si presenta con una pistola con l'intento di uccidere dapprima il figlio e successivamente Diana che viene salvata dal suo nuovo fidanzato. Mentre \u00e8 in macchina Ruben ripensa ad Angela, la madre di Elio, svelando la verit\u00e0 sulla sua scomparsa: in un incontro su una scogliera Ruben la spinse accidentalmente gi\u00f9 da questa. Mentre pensa si punta la pistola alla testa ma il colpo non va a segno grazie a una poliziotta facendo presumere che questo venga arrestato subito dopo. Il film si conclude con Elio che torna a vivere con Anna e il piccolo Giulio.\nAccoglienza.\nLa miniserie ha debuttato su Rai 1 in prima serata con 4.392.000 di telespettatori e il 16,59% di share. Il secondo episodio del 23 febbraio ottiene 3.718.000 telespettatori e il 14,56% di share, il terzo del 1 marzo 3.601.000 e il 14,30%, il quarto dell'8 marzo 3.282.000 e il 13,65%, il quinto del 15 marzo 3.466.000 e il 14,11% e l'ultimo del 22 marzo 3.493.000 e il 12,84%.\nProduzione.\nBaciato dal sole \u00e8 prodotta da Rai Fiction, Pepito Produzioni e Daunia Production con il supporto di Apulia Film Commission.\nLa fiction \u00e8 stata girata da settembre 2014 in Puglia a Monte Sant'Angelo (nella serie TV chiamata con il nome di fantasia Graviano di Puglia) e a Manfredonia per 4 settimane, a Roma per 16 settimane e in Inghilterra a Londra."}
{"id": "5835738", "revid": "958063", "url": "https://it.wikipedia.org/wiki?curid=5835738", "title": "Bruno Lauer", "text": ""}
{"id": "5835758", "revid": "214753", "url": "https://it.wikipedia.org/wiki?curid=5835758", "title": "Campionati mondiali juniores di bob", "text": "I campionati mondiali juniores di bob sono una competizione sportiva organizzata dalla Federazione Internazionale di Bob e Skeleton (IBSF) in cui si assegnano i titoli mondiali della categoria \"junior\" nelle diverse specialit\u00e0 del bob. Si disputano ogni anno.\nVi possono partecipare esclusivamente gli atleti e le atlete che non abbiano compiuto i 26 anni alla data in cui si svolge la competizione e tutti coloro che hanno raggiunto o raggiungeranno tale et\u00e0 nel periodo che va dal 1\u00ba ottobre al 31 marzo della stagione di riferimento. \nI primi campionati mondiali juniores si disputarono nel 1987 nelle discipline del bob a due e del bob a quattro maschile. Nel 2005 venne introdotta nel calendario delle competizioni anche la gara di bob a due femminile.\nA partire dall'edizione 2017 \u00e8 stato introdotto anche il titolo mondiale juniores riservato agli atleti \"under 23\", disputato con la modalit\u00e0 \"gara nella gara\" e assegnato tramite una classifica separata. Le atlete e gli atleti possono inoltre concorrere per entrambe le graduatorie qualora rispettassero i requisiti anagrafici."}
{"id": "5835759", "revid": "1439131", "url": "https://it.wikipedia.org/wiki?curid=5835759", "title": "Spark-Mahindra M2ELECTRO", "text": "La Spark-Mahindra M2ELECTRO \u00e8 una monoposto costruita dal team Mahindra per partecipare al campionato di Formula E 2015-2016.\nVettura.\nMeccanica.\nLa vettura, costruita dal team Mahindra si presenta come una monoposto tradizionale a 4 rapporti.\nLivrea.\nLa livrea riporta ben visibile sulle fiancate il nome del team e prevalgono i colori rosso, bianco e nero. Dall'E-Prix di Parigi viene aggiunto anche lo sponsor Magneti Marelli.\nStagione.\nI piloti designati per la stagione sono il confermato Bruno Senna e Nick Heidfeld. La vettura si dimostra affidabile al punto che in 3 delle prime 4 gare stagionali almeno una delle 2 schierate giunge in zona punti e il tedesco Nick Heidfeld giunge a podio nella prima gara."}
{"id": "5835783", "revid": "78948900", "url": "https://it.wikipedia.org/wiki?curid=5835783", "title": "Arti drammatiche", "text": ""}
{"id": "5835788", "revid": "762947", "url": "https://it.wikipedia.org/wiki?curid=5835788", "title": "Judith Weir", "text": "Biografia.\n\u00c8 nata a Cambridge, Inghilterra, da genitori scozzesi. Era una suonatrice di oboe, si esibiva con l'Orchestra Nazionale dei Giovani della Gran Bretagna. Ha studiato con Sir John Tavener, mentre era ancora a scuola (North London Collegiate School) e successivamente con Robin Holloway al King's College, Cambridge e nel 1975 ha frequentato la scuola estiva a Tanglewood, dove ha lavorato con Gunther Schuller, diplomandosi nel 1976. In seguito ha lavorato per molti anni nelle scuole e si \u00e8 dedicata all'istruzione degli adulti nelle zone di campagna dell'Inghilterra meridionale. Segu\u00ec un periodo di lavoro in Scozia, insegnando presso l'Universit\u00e0 di Glasgow e la Royal Scottish Academy of Music and Drama.\nLa sua musica attinge spesso a fonti di storia medievale, come i racconti popolari e la musica della terra d'origine dei suoi genitori, la Scozia. Anche se ha ottenuto fama internazionale per le sue composizioni orchestrali e da camera, la Weir \u00e8 pi\u00f9 nota per le sue opere ed i lavori teatrali. Dal 1995 al 2000 \u00e8 stata Direttore Artistico del Festival Spitalfields a Londra. Ha ricoperto la carica di Compositore Associato per l'Orchestra Sinfonica di Birmingham dal 1995 al 1998. Ha ricevuto il Premio Stoeger del Lincoln Center nel 1997, il premio South Bank Show per la musica nel 2001 e l'ISM's Distinguished Musician Award nel 2010. Nel 2007 \u00e8 stata la terza ad aggiudicarsi la Medaglia della Regina per la Musica. \u00c8 stata Visiting Distinguished Research Professor in Composition all'Universit\u00e0 di Cardiff nel 2006-2009.\nNel 2005, Weir \u00e8 stata nominata CBE per i servizi prestati alla musica. Il 30 giugno 2014, il Guardian dichiar\u00f2 che sarebbe stato annunciata la sua nomina a Maestro di Musica della Regina, succedendo nell'incarico a Sir Peter Maxwell Davies (il cui mandato era scaduto nel marzo 2014); questo fu confermato ufficialmente il 21 luglio. Nel maggio 2015, Weir ha vinto The Ivors Classical Music Award all'Ivor Novello Awards.\nLa Weir \u00e8 membro della Incorporated Society of Musicians.\nMusica.\nIl linguaggio musicale della Weir \u00e8 piuttosto conservatore nella sua meccanica, con un \"colpo di mano per far s\u00ec che semplici idee musicali appaiano appena misteriose.\" La sua scrittura musicale operistica \u00e8 talvolta paragonata a quella di Britten, ed \u00e8 stato descritta come \"due rime baciate alternate ad un verso sciolto\". Il suo primo lavoro teatrale, \"Il ragno nero\", era un un'opera in un atto che debutt\u00f2 a Canterbury nel 1985, liberamente tratta dal romanzo breve omonimo di Jeremias Gotthelf. Ha poi scritto altre \"micro-opere\", tre opere di lunghezza normale e un'opera per la televisione. Nel 1987, la sua prima opera di mezza lunghezza, \"Una Notte all'Opera Cinese\", la cui prima fu rappresentata al Kent Opera. Questa fu seguita da altre sue due opere di lunghezza normale, \"The Vanishing Bridegroom\" (1990) e \"Blonde Eckbert\" (1994), quest'ultima commissionata dal National Opera. Nel 2005 la sua opera \"Armida\", un'opera per la televisione, debutt\u00f2 su Channel Four nel Regno Unito). Il lavoro fu scritto in collaborazione con Margaret Williams. I lavori pi\u00f9 importanti commissionati alla Weir comprendono \"woman.life.song\" (2000) per Jessye Norman e \"We are Shadows\" (1999) per Simon Rattle. Nel gennaio 2008, Weir \u00e8 stata al centro del week-end del compositore dell'anno della BBC presso il Barbican Centre di Londra. La quattro giorni di programmi si \u00e8 conclusa con una prima esecuzione del suo nuovo incarico, \"CONCRETE\", un mottetto corale. Il soggetto di questo pezzo \u00e8 stato ispirato dall'edificio stesso del Barbican - lei lo descrive come 'un immaginario sito archeologico del Barbican Centre, scavando una tana attraverso 2.500 anni di macerie storiche'.\nLa prima esecuzione pubblica dell'arrangiamento della Weir dell'Inno nazionale inglese, \"God Save the Queen\" fu data alla cerimonia della nuova sepoltura del Re Riccardo III d'Inghilterra alla Cattedrale di Leicester il 26 marzo 2015.\nOpere.\nMiss Fortune (Achterbahn)\nIl 21 luglio 2011, la sua nuova opera dopo 17 anni da Blond Eckbert del 1994, Miss Fortune (Achterbahn), in prima al Festival di Bregenz in Austria. Fu una co-produzione con la Royal Opera House, Covent Garden, Londra, e fu scritta in inglese.\nL'opera rielabora una storia popolare siciliana come una parabola contemporanea. Gerhard R. Koch, recensendo Sul giornale \"Frankfurte Allgemeine\" del 25 luglio fece queste osservazioni:\n\"Miss Fortune\" va in scena a Londra nel marzo 2012, ottenendo almeno due recensioni negative. Edward Seckerson sull'Independent (Londra) scrisse di una \"\"Miss Fortune\" (signora Fortuna) di nome e di fatto\" e ha descritto l'opera come \"sciocca e ingenua\" e \"uno spreco di talento e di risorse\", con un libretto che \"oscilla tra la banalit\u00e0 e la commedia involontaria (o \u00e8 ironia?), pieno di luoghi comuni e goffe metafore\" e \"scaltro come un visitatore da Venere\". Andrew Clements scrisse sul Guardian di \"due lunghe ore nella opera house\", con scene che \"si succedono come cartoni animati, senza caratterizzazione reale o un confronto, e senza indicare una forma drammatica\".\nLa prima americana di \"Miss Fortune\" fu originariamente programmata nel 2011 Santa Fe Opera per far parte della sua stagione 2014, ma nell'estate del 2012 fu annunciato sarebbe stata sostituita dalla prima nord americana di Huang Ruo's \"Dr. Sun Yat-sen\"."}
{"id": "5835819", "revid": "124123", "url": "https://it.wikipedia.org/wiki?curid=5835819", "title": "Emanuele Fo\u00e0", "text": "Biografia.\nEmanuele nasce a Savigliano (Cuneo), da una famiglia ebraica italiana. Il padre, Teodoro, maggiore medico nell'esercito italiano, muore a soli 42 anni nel corso della Guerra di Abissinia, quando Emanuele \u00e8 ancora bambino.\nGrazie ad una borsa di studio, pu\u00f2 iniziare i suoi studi di ingegneria al Politecnico di Torino, dovendo per\u00f2 interromperli nel 1915 per partecipare, come ufficiale d'artiglieria, alla prima guerra mondiale. Caduto prigioniero il 28 ottobre 1917 durante la battaglia di Caporetto, trascorre un anno di prigionia in Germania. Rientrato in Italia, si laurea nell'agosto del 1919, ed \u00e8 subito nominato assistente di Benedetto Luigi Montel all'Istituto di Termotecnica del Politecnico di Torino.\nLa sua attivit\u00e0 scientifica si volge prevalentemente intorno a varie questioni relative all'efflusso di gas e di vapori saturi o surriscaldati, nonch\u00e9 in merito a problemi generali di determinazione delle grandezze termodinamiche caratteristiche dei fluidi, che egli seppe pure sfruttare nel campo delle applicazioni, in particolar modo rivolte alle macchine frigorifere. Nel 1928 viene a succedere, alla Facolt\u00e0 d'Ingegneria dell'Universit\u00e0 di Bologna, nella cattedra che era stata di Luigi Donati. Tra i suoi assistenti, v'\u00e8 Dario Graffi, al quale lo legher\u00e0 un lungo rapporto di collaborazione professionale e di amicizia.\nNel 1938, in seguito all'introduzione delle leggi razziali fasciste, Fo\u00e0 perde la cattedra universitaria. Superati i difficili anni delle persecuzioni razziali e della guerra (\u00e8 anche ferito ad una gamba in un bombardamento a Bologna, nel 1944), Fo\u00e0 viene reintegrato, alla fine del conflitto, nel proprio incarico universitario nel 1945. La sua attivit\u00e0 \u00e8 tuttavia precocemente interrotta dalla malattia e della morte, che lo coglie prematuramente a Bologna nel 1949.\nLa maggior parte del corpus del suo insegnamento \u00e8 stato pubblicato sia nelle \"Lezioni di fisica tecnica\", in diverse edizioni aggiornate (Bologna 1928, 1931, 1947, 1950), che nelle \"Lezioni di termodinamica\" (Bologna 1950)."}
{"id": "5835820", "revid": "124123", "url": "https://it.wikipedia.org/wiki?curid=5835820", "title": "Mino Somenzi", "text": "Fu esponente fin dalla giovent\u00f9 del movimento Futurista. Entr\u00f2 in contatto con il Gruppo futurista mantovano e allo scoppio della prima guerra mondiale si arruol\u00f2 volontario. Nel 1919 disert\u00f2 per partecipare alla Impresa di Fiume sotto la guida di Gabriele D'Annunzio. Nell'ambiente estremista dei legionari inizia la sua attivit\u00e0 giornalistica che diventer\u00e0 la sua occupazione principale marginalizzando pittura e scultura. Ader\u00ec al fascismo e partecip\u00f2 alla Marcia su Roma. Trasferitosi a Milano fond\u00f2 e diresse nel 1923 l'Istituto fascista di propaganda nazionale e anche i periodici \"Barbapedana\" e \"Gente Nostra\".\nIl suo impegno a favore del futurismo continu\u00f2 anche dopo il trasferimento a Roma avvenuto nel 1926. Nel 1929 fu tra i redattori de \"Manifesto dell'Aeropittura futurista\" con Marinetti, Balla, Fortunato Depero, Prampolini, Gerardo Dottori, Benedetta Cappa, Fillia e Tato.\nNel maggio 1932 fond\u00f2 e diresse il periodico \"Futurismo\", che, mantenendo uno stretto rapporto con Marinetti, divenne organo di stampa del Futurismo. \nNel 1933 organizza una mostra futurista a Palazzo Te di Mantova e la \"Prima mostra nazionale d'arte futurista\" a Piazza Adriana a Roma. \nCon Marinetti e Angiolo Mazzoni, Mino Somenzi redige il \"Manifesto dell'Architettura Aerea\" che fu pubblicato il 27 gennaio 1934.\nIl periodico futurista cambi\u00f2 il suo nome in \"Sant'Elia\" nel 1934 e in \"Artecrazia\" nel 1935, e fu infine chiuso dal regime fascista perch\u00e9 ormai l'arte moderna era osteggiata in quanto non pi\u00f9 conforme alla propaganda focalizzata sulla romanit\u00e0."}
{"id": "5835822", "revid": "33689", "url": "https://it.wikipedia.org/wiki?curid=5835822", "title": "Timequest", "text": "Timequest \u00e8 un'avventura testuale pubblicata nel 1991 per MS-DOS da MicroProse negli Stati Uniti d'America e da Mindscape in Europa. Il videogioco ha ottenuto alcuni premi.\nTrama.\nIl protagonista \u00e8 un viaggiatore del tempo proveniente dalla fine del XXI secolo, che deve visitare diverse epoche per annullare gli effetti delle azioni apportate da un altro crononauta, il tenente Zeke S. Vettenmyer, che vuole modificare il corso degli eventi storiche. In \"Timequest\" il personaggio giocante incontrer\u00e0 numerose personalit\u00e0 tra cui Giulio Cesare, Cleopatra, Napoleone Bonaparte, Winston Churchill, Benito Mussolini e Adolf Hitler."}
{"id": "5835840", "revid": "144796", "url": "https://it.wikipedia.org/wiki?curid=5835840", "title": "Massimiliano di Dietrichstein", "text": "\u00c8 stato un principe della Casata dei Dietrichstein, conte imperiale (Reichsgraf) di Dietrichstein e signore di Nikolsburg in Moravia; dal 1629 2\u00ba Principe (F\u00fcrst) di Dietrichstein zu Nikolsburg, Barone (Freiherr) di Hollenburg, Finkenstein e Thalberg, era un diplomatico e ministro al servizio della Casa d'Asburgo. Era consigliere segreto di due imperatori Ferdinando II e Ferdinando III, Cavaliere dell'Ordine del Toson d'Oro, governatore di Nikolsburg (ora Mikulov), Poln\u00e1, Kanitz (ora Doln\u00ed Kounice), Leipnik (ora Lipn\u00edk nad Be\u010dvou), Weisskirch e Saar (ora \u017d\u010f\u00e1r nad S\u00e1zavou).\nBiografia.\nNato a Vienna, \u00e8 stato il secondo figlio maggiore superstite di Sigismondo II, conte di Dietrichstein e barone di Hollenburg, Finkenstein e Thalberg, e della sua seconda moglie Giovanna della Scala, baronessa (Freiin) von der Leytter, erede di Amerang e membro della famiglia Scaligera, signori di Verona.\nCome suo nonno Adam, Massimiliano \u00e8 stato al servizio della Casa d'Asburgo, ma invece di seguire la carriera militare segu\u00ec quella civile. In giovent\u00f9 fu al servizio dell'arciduca Mattia d'Asburgo. Massimiliano, grazie all'aiuto del vescovo di Vienna e cardinale dal 1615 Melchior Khlesl, Massimiliano \u00e8 fu in grado di garantire l'incoronazione di Mattia come re di Boemia.\nSuo zio Franz Seraph von Dietrichstein, cardinale dal 1599 e dal 1600 principe-vescovo e duca di Olomouc, ricevette il 16 marzo 1624 il titolo di Principe Imperiale (\"Reichf\u00fcrst\"), primo membro della sua famiglia a ricevere questo titolo ereditario. Franz Seraph ottenne il diritto di trasmettere il titolo alla sua linea di sangue, in particolare a Massimiliano, unico nipote superstite. La conferma del titolo principesco per lui e per i suoi discendenti maschi in stretta primogenitura fu confermata il 24 marzo 1631. Grazie al fidecommesso concesso dallo zio Franz Seraph, Massimiliano fu in grado di acquistare le signorie di Kanitz, Wostitz (Vlasatice), Saar (\u017d\u010f\u00e1r nad S\u00e1zavou) e Steinabrunn (nel distretto di Korneuburg in Bassa Austria). Ci\u00f2 contribu\u00ec in maniera significativa alla crescita del patrimonio di famiglia.\nDopo la morte dell'imperatore Ferdinando II nel 1637, Massimiliano serv\u00ec il suo figlio e successore, l'imperatore Ferdinando III, e fino alla sua morte nel 1655 ricopr\u00ec le cariche di ciambellano (\"Obersthofmeister\"), ministro e consigliere privato.\nNel 1638 Massimiliano lasci\u00f2 fiorini tolti dal suo dominio della Saar a favore dell'Ordine cistercense.\nDiscendenza.\nIn Lednice in data 23 aprile 1618, Massimiliano spos\u00f2 prima Anna Maria (7 Dicembre 1597 - 26 Aprile 1640), figlia di Carlo I, principe del Liechtenstein e duca di Troppau e J\u00e4gerndorf, e di Anna Maria \u0160emberov\u00e1 von Boskovic und \u010cern\u00e1 Hora. Ebbero tredici figli:\nIl 4 dicembre 1640, Massimiliano spos\u00f2 in seconde nozze Sophie Agnes (4 Novembre 1619 - 20 Gennaio 1677), figlia di Wolfgang III, conte di Mansfeld-Vorderort-Bornst\u00e4dt. Ebbero sei figli:"}
{"id": "5835851", "revid": "33751", "url": "https://it.wikipedia.org/wiki?curid=5835851", "title": "Post-Britpop", "text": "Il post-Britpop \u00e8 un sottogenere musicale del rock alternativo britannico che annovera tra i propri esponenti band emerse tra la fine degli anni '90 del XX secolo e i primi anni 2000, nel solco tracciato dal Britpop.\nIl genere trae spunto da band quali Pulp, Oasis e Blur, ma \u00e8 maggiormente influenzato dal rock statunitense e dall'indie e dalla musica sperimentale. Tra le band post-Britpop figurano gruppi quali Radiohead e Verve, che conobbero maggiore successo dopo il declino del Britpop in senso stretto, e complessi come Travis, Stereophonics, Feeder e Coldplay, questi ultimi affermatisi tra le band pi\u00f9 note e di successo degli albori del nuovo millennio.\nCaratteristiche.\nMolte band del post-Britpop hanno rifiutato l'etichetta Britpop. La musica delle band post-Britpop si basa ancora su un forte impianto chitarristico e mescola elementi tipici del suono di Beatles, Rolling Stones e Small Faces con influenze statunitensi. I gruppi del post-Britpop risentono anche dell'influenza del rock britannico degli anni Settanta e della musica pop in senso pi\u00f9 ampio. Pur nella variet\u00e0 di stili, questi gruppi si caratterizzano per la mancata accentuazione delle tematiche patriottiche e della vita londinese e per una maggiore carica introspettiva dei brani. Alcuni studi attribuiscono a questi fattori i motivi del maggiore successo commerciale che queste band hanno raccolto negli Stati Uniti d'America rispetto alle band del Britpop. Secondo gli esperti una delle chiavi del successo di questi gruppi sarebbe il fatto che la figura della rock star \u00e8 presentata come l'immagine del \"ragazzo della porta accanto\", sebbene il loro approccio spesso troppo melodico sia stato definito a volte insipido e troppo derivativo.\nStoria.\nOrigini.\nDal 1997 il Britpop inteso come movimento musicale inizi\u00f2 a dissolversi. Il senso di appartenenza nazionale che quel movimento aveva risvegliato nella ribattezzata \"Cool Britannia\" iniziava, una volta mutate le circostanze sociali e culturali, a venire meno. Gruppi come Verve e Radiohead avevano ottenuto successo negli anni '90 pur non potendo, a rigore, essere annoverate nel filone Britpop, e con il progressivo appannamento di quest'ultimo movimento raccolsero maggiori consensi da pubblico e critica. L'album \"Urban Hymns\" dei Verve (1997) ottenne il successo planetario, ma nel 1999 la band si sciolse, mentre i Radiohead, che avevano riscosso ampi consensi di pubblico e critica con l'album \"OK Computer\" (1997), continuarono a mietere successi con i dischi \"Kid A\" (2000) e \"Amnesiac\" (2001).\nLo sviluppo della scena.\nLa scena musicale e culturale in Scozia, denominata \"Cool Caledonia\" da parte della stampa, produsse un numero di band di rock alternativo di buon successo, tra cui i Supernaturals, originari di Glasgow e lanciati dal singolo \"Smile\" (1997), che raggiunse la 25\u00aa posizione della classifica britannica dei singoli, e il cui album \"It Doesn't Matter Anymore\" (1997) entr\u00f2 nelle prime dieci posizioni della classifica britannica dei dischi. Il gruppo, tuttavia, non riusc\u00ec a ottenere il successo internazionale.\nAltra band scozzese di rilievo della scena post-Britpop di fine anni '90 furono i Travis, anch'essi originari di Glasgow. Tramite il ricorso a ritornelli e strutture musicali che ricalcavano in parte gli stilemi sonori degli Oasis, questo gruppo part\u00ec dall'introspettivo album \"Good Feeling\" (1997) alle tematiche pi\u00f9 generali esplorate in \"The Man Who\" (1999), fino ad arrivare a \"12 Memories\" (2003), disco pi\u00f9 maturo e pi\u00f9 politico, tanto che sono spesso citati come una band antesignana di un nuovo genere di Britpop. Gli Idlewild, gruppo di Edimburgo pi\u00f9 influenzato dal post-grunge, non riusc\u00ec per un soffio ad entrare nelle prime 50 posizioni della classifica britannica degli album con \"Hope Is Important\" (1998), il secondo disco della band, ma in seguito produsse tre dischi entrati tutti nelle prime 20 posizioni della chart: la posizione di picco fu raggiunta da \"The Remote Part\" (2002) e dal singolo \"You Held the World in Your Arms\", che raggiunsero entrambi la nona posizione rispettivamente nella graduatoria dei dischi e dei singoli. Pur guadagnando qualche attenzione internazionale, non riuscirono tuttavia ad avere successo negli Stati Uniti.\nLa prima rock band ad avere successo nell'era post-Britpop gallese, denominata \"Cool Cymru\", furono i Catatonia, il cui singolo \"Mulder and Scully\" (1998) entr\u00f2 nella top 10 dei singoli in Gran Bretagna e il cui album \"International Velvet\" (1998) raggiunse il primo posto nella graduatoria dei dischi pi\u00f9 venduti, ma l'impatto negli Stati Uniti fu quasi nullo e, dopo una serie di problemi personali, il gruppo si sciolse alla fine del secolo. Gli Stereophonics, altra band gallese, adoper\u00f2 elementi post-grunge e hardcore nel disco d'esordio di buon successo, \"Performance and Cocktails\" (1999), prima di muoversi verso sonorit\u00e0 pi\u00f9 melodiche con \"Just Enough Education to Perform\" (2001) e gli album successivi I Feeder, altra formazione gallese, furono inizialmente influenzati dal post-grunge statunitense, producendo un suono hard rock che riscosse consensi con il singolo \"Buck Rogers\" e dall'album \"Echo Park\" (2001), ma dopo la morte del batterista Jon Lee si spostarono verso territori pi\u00f9 introspettivi e riflessivi con \"Comfort in Sound\" (2002), il loro disco di maggiore successo commerciale, da cui furono estratte una serie di hit.\nApice del successo commerciale.\nA queste band fecero seguito una serie di gruppi che condividevano aspetti della propria musica, tra cui gli Snow Patrol, nordirlandesi, gli Elbow, gli Embrace, gli Starsailor, i Doves, i Gomez e i Keane, tutti inglesi. La band di maggiore successo del post-Britpop sono, tuttavia, i Coldplay, inglesi, i cui primi due album, \"Parachutes\" (2000) e \"A Rush of Blood to the Head\" (2002), hanno ottenuto svariati dischi di platino, contribuendo a fare del gruppo uno dei complessi pi\u00f9 popolari al mondo gi\u00e0 nel periodo dell'uscita del loro terzo disco, \"X&amp;Y\" (2005). \"Chasing Cars\", singolo degli Snow Patrol tratto dal disco \"Eyes Open\" (2006), risulta la canzone pi\u00f9 riprodotta dalle radio inglesi nel XXI secolo.\nFrammentazione.\nGruppi musicali come like Coldplay, Starsailor ed Elbow, con testi introspettivi e canzoni dalla forte impronta melodica, all'inizio del XX secolo iniziarono a essere criticate ed etichettate per alcuni testi banali e scialbi, mentre gruppi pi\u00f9 ispirati al garage rock e al post punk revival come Hives, Vines, Strokes e White Stripes, sbocciati in quel periodo, venivano elogiati come \"i salvatori del rock and roll\". Ciononostante, molte band di questo periodo, in particolare Travis, Stereophonics e Coldplay, continuarono a riscuotere successo commerciale nel nuovo millennio Le band salite alla ribalta nei primi anni del secondo millennio sono state raggruppate nel filone \"seconda ondata\" del Britpop; tra queste figurano Razorlight, Kaiser Chiefs, Arctic Monkeys e Bloc Party. Questi gruppi paiono essersi ispirati di meno alla musica degli anni '60 e pi\u00f9 al punk e al post-punk degli anni '70, pur continuando a essere influenzati dal Britpop."}
{"id": "5835869", "revid": "767487", "url": "https://it.wikipedia.org/wiki?curid=5835869", "title": "Misha B", "text": "\u00c8 famosa per essere stata una semifinalista dell'ottava edizione di The X Factor e per avere una voce ritenuta migliore e pi\u00f9 potente dell'intera stagione. In seguito all'importante avvenimento, rilascia nel 2012 il singolo \"Home Run\", primo estratto dall'album di debutto \"Why Hello World\", che raggiunge l'undicesima posizione nelle classifiche inglesi e nel 2013, successivamente all'uscita del singolo \"Do You Think of Me\" (non facente parte di nessun album in studio), pubblica il secondo, \"Knock Knock\", accompagnato dal singolo \"Here's to Everything (Ooh La La).\" Viene, nell'anno successivo, rilasciato il singolo \"Where Did We Go\".\nBiografia.\n2011-2012: \"The X Factor\", \"Home Run\" e \"Why Hello World\".\nFa la sua prima comparsa nel mondo della musica nel 2011, presentandosi alle audizioni del talent show britannico The X Factor, dove si esibisce con una sua versione rap del brano \"Respect\" di Aretha Franklin e riscuotendo applausi dall'immensa folla del palco, che per lei compie una standing ovation, e quattro \"si\" dai giudici. Successivamente riesce ad accedere ai live show sotto la guida di Kelly Rowland, rappresentante la categoria delle \"Under Donne\" e viene eliminata dopo essere stata la meno votata a causa della sua interpretazione di \"F**kin' Perfect\" di Pink (censurata drasticamente cambiando numerosi versi e chiamata semplicemente \"Perfect\").\nNel 2012 pubblica il singolo \"Home Run\", che raggiunge la undicesima posizione nelle classifiche inglesi e anticipa il primo album in studio, pubblicato come esclusiva Soundcloud il 27 aprile, \"Why Hello World\". Esso contiene, oltre a diversi brani inediti, le versioni remixate di alcune delle canzoni con lei quali lei si \u00e8 esibita al talent show, come \"Rolling in the Deep\".\nNello stesso anno apre il Roman Reloaded Tour di Nicki Minaj insieme al rapper Tyga e collabora come co-scrittrice e featuring (nella versione remixata) al brano Automatic, singolo estratto da , album sul cui tour basato.\n2013-in corso: \"Knock Knock\", \"Room 303\" e il terzo album in studio.\nEsce in seguito il singolo \"Do You Think of Me\", brano dance pop che raggiunge la nona posizione nelle classifiche.\nIl 12 febbraio 2013 pubblica il suo secondo album in studio, \"Knock Knock\", nuovamente gratuito, promozionato dal singolo \"Here's to Everything (Ooh La La)\", primo estratto, brano che riscuote un successo minore rispetto a quelli precedenti, e si ritrova alla trentacinquesima posizione. In esso \u00e8 presenta anche la versione in studio della cover di \"Respect\". Vengono caricate, successivamente, sul canale Youtube \"FLAVOURMAG\", le versioni acustiche dei brani \"Ugly Love\" e \"Silent Cry\".\nNel 2014 annuncia di voler creare una casa discografica e di voler registrare un terzo album in studio ed un EP dal titolo \"Room 303\", che viene per\u00f2 cancellato.\nNello stesso anno pubblica su Soundcloud il singolo \"Where Did We Go\"\".\""}
{"id": "5835877", "revid": "1048993", "url": "https://it.wikipedia.org/wiki?curid=5835877", "title": "Sean Sean", "text": "Sean Sean (il cui titolo originale \u00e8 in realt\u00e0 \u201cGi\u00f9 la testa\u201d), anche noto come \"scion scion\", \u00e8 un brano musicale composto da Ennio Morricone nel 1971 per la colonna sonora del film \"Gi\u00f9 la testa\" di Sergio Leone.\nIl ripetersi incalzante del tema vocale \"Sean Sean\" con l'aggiunta della vocalizzazione melodica di Edda Dell'Orso rendono il brano inconfondibile ed assai noto, con un Morricone che miscela fischi, strumenti insoliti, eteree voci femminili, oggetti e rumori per arricchire le possibilit\u00e0 della musica da cinema.\nNel film, rivelando il suo nome all'amico Juan, l'irlandese protagonista risponde: \u201cSean (a bassa voce) \u2013 John (ad alta voce)\u201d. Il tema musicale suggerisce, quindi, il nome (Sean) del protagonista.\nNel 2006, in occasione del 35\u00ba anniversario, la Cinevox ha rimasterizzato digitalmente il brano."}
{"id": "5835881", "revid": "984922", "url": "https://it.wikipedia.org/wiki?curid=5835881", "title": "Leptis Parva", "text": "Leptis Parva (nota anche come Leptis Minor, Leptiminus; l'aggettivo era necessario per distinguerla dalla pi\u00f9 importante \"Leptis Magna\" della Tripolitania) era un'antica citt\u00e0 ubicata sulla costa orientale della Tunisia, nei pressi di Monastir, in corrispondenza dell'odierna Lamta.\nDi essa non si conserva pressoch\u00e9 nulla.\nNella \"Tabula Peutingeriana\" era indicata come Lepteminus.\nLa citt\u00e0 era celebre per il suo \"garum\".\nStoria.\n\"Leptis Parva\" fu fondata dai Fenici come colonia commerciale nell'VIII secolo a.C., all'incirca nello stesso momento della fondazione di Cartagine.\nSe nel periodo fenicio godette di una certa importanza, sotto il dominio punico della regione (circa 600 a.C. - 146 a.C.) la perse in gran parte.\nNel corso della terza guerra punica combatt\u00e9 a fianco dei Romani e, dopo la conquista di Cartagine avvenuta nel 146 a.C., fu inclusa nei possedimenti della Repubblica romana, nella provincia di Africa, come citt\u00e0 libera, acquisendo maggior autonomia di quanta ne avesse avuta sotto il dominio punico.\nGiulio Cesare la utilizz\u00f2 come base per le operazioni del 46 a.C., durante la campagna invernale contro i sostenitori di Pompeo guidati da Tito Labieno.\nIn et\u00e0 paleocristiana divenne sede vescovile. Nel 258 d.C. \u00e8 ricordato un vescovo della diocesi di Leptimino.\nContinu\u00f2 ad essere una citt\u00e0 importante anche in et\u00e0 bizantina e fu una delle pi\u00f9 importanti citt\u00e0 dell'Africa settentrionale.\nSub\u00ec lo stesso destino delle altre grandi citt\u00e0, fra le quali \"Leptis Magna\" e Cartagine, quando vi fu l'invasione araba nel VII secolo d.C.: la citt\u00e0 fu abbandonata e mai pi\u00f9 abitata."}
{"id": "5835897", "revid": "2091899", "url": "https://it.wikipedia.org/wiki?curid=5835897", "title": "Mito di Pietroburgo", "text": "Il mito di Pietroburgo \u00e8 un fenomeno culturale attraverso cui si determina il carattere peculiare della cultura di San Pietroburgo.\nLa fondazione della citt\u00e0, avvenuta nel 1703, per volere dello zar Pietro I, determin\u00f2 lo sviluppo di voci e dicerie riguardanti la neonata citt\u00e0, che costituiscono il nucleo fondante del mito di Pietroburgo.\nLe leggende che diedero vita al mito traggono ispirazione dalle caratteristiche pi\u00f9 tipiche della citt\u00e0: il clima, umido e piovoso e il luogo in cui sorge, una palude. La bonifica del territorio cost\u00f2 la vita a molti dei costruttori della citt\u00e0, contribuendo a dare a Pietroburgo la nomea di citt\u00e0 maledetta, elemento presente anch'esso nel mito.\nL'elezione a capitale dell'impero, con conseguente spodestamento della capitale Mosca, non piacque ai membri della corte che, contrari alla decisione dello zar Pietro I, si servirono delle voci negative riguardanti Pietroburgo per sottolinearne l'illegittimit\u00e0, contrapposta alla legittimit\u00e0 della storica capitale Mosca, rafforzando cos\u00ec le leggende alla base del mito.\nLa fondazione della citt\u00e0 rientrava in un pi\u00f9 ampio quadro di riforme volute da Pietro I per europeizzare la Russia, a suo parere troppo asiatica e arretrata, molto diversa dai tanti Stati europei visitati dal sovrano nei suoi frequenti viaggi all'estero: furono queste radicali riforme, a cui fece capo la fondazione della citt\u00e0, ad apparire alla popolazione come un tentativo di sovvertimento dell'ordine delle cose da parte di Pietro, colpevole quindi di aver compiuto un gesto che andava al di l\u00e0 dell'arbitrio di un semplice uomo, attirando sulla citt\u00e0 la maledizione di Dio. A partire da queste lontane origini, il mito \u00e8 stato successivamente sviluppato da scrittori e poeti quali Pu\u0161kin, Gogol', Dostoevskij, nelle cui opere vengono messi in luce aspetti differenti di Pietroburgo legati al mito.\nOrigini del mito di Pietroburgo.\nIl mito di Pietroburgo, sembra superfluo a dirsi, non esisterebbe senza Pietroburgo n\u00e9, soprattutto, senza Pietro I, l'imperatore che volle la fondazione della citt\u00e0. \u00c8 dunque importante soffermarsi sulle motivazioni che spinsero il sovrano a volere cos\u00ec fortemente la nascita di Pietroburgo, insieme con la sua elezione a capitale dell'impero.\nIl ruolo che assume l'imperatore Pietro il Grande nella nascita del mito \u00e8 centrale, come sottolinea Ettore Lo Gatto nel suo Il mito di Pietroburgo. Storia, leggenda, poesia (1960) dedicando ampio spazio a questa controversa figura, a cui si deve il merito di aver aperto la Russia all'Europa. Secondo lo studioso italiano, furono l'educazione e la formazione le direttrici che diedero al sovrano quell'impulso riformatore: allevato non per diventare zar, l'educazione ricevuta fu soprattutto pratica e tecnica, appresa dalle frequenti visite alla \u00abnemeckaja sloboda\u00bb di Mosca, dove conobbe importanti ingegneri, geografi, astronomi, da cui apprese l'importanza del sapere pratico. Grazie a questi contatti il futuro sovrano apr\u00ec gli occhi sul l'arretratezza della Russia, simboleggiata da tradizioni, superstizioni e abitudini della capitale Mosca e della corte, lontane dalle innovazioni in campo scientifico, urbanistico e culturale che andavano diffondendosi in tutta Europa. La necessit\u00e0 di rinnovamento dell'impero, la volont\u00e0 di smembrare e riorganizzare la tanto odiata corte spinsero Pietro I ad aprire quella \u00abfinestra sull'Europa\u00bb quale voleva essere Pietroburgo.\nProprio a partire dai membri della corte si diffusero le idee che confluirono nel mito di Pietroburgo: costretti a lasciare Mosca per la nuova capitale, i boiari membri della corte fecero leva sul carattere malsano della citt\u00e0, le frequenti inondazioni del fiume Nev\u00e0 vennero interpretate come punizione divina a simboleggiare l'illegittimit\u00e0 della citt\u00e0 voluta da colui che molti identificavano come l'Anticristo. Quanto la corte credesse veramente a queste voci \u00e8 incerto, sicuro \u00e8 invece l'odio provato nei confronti di Pietro che, nella sua lotta per il rinnovamento e l'europeizzazione, aveva sconvolto le abitudini di molti, costringendoli ad obblighi che andavano dal prestare servizio al tagliarsi le folte barbe.\nLe dicerie riguardo alla citt\u00e0 e al suo fondatore nacquero anche fra la popolazione, stupita dall'avversione che il sovrano provava per tutte quelle tradizioni che il popolo considerava inviolabili. L'appellativo di Anticristo con cui la popolazione indicava lo zar derivava non solo dal cattivo rapporto di Pietro con la Chiesa, da cui il sovrano sospettava nascessero complotti a danno della sua persona (data la vicinanza del clero con la corte), ma anche dalla rapidit\u00e0 con cui cresceva la nuova capitale, per cui morirono centinaia di contadini impiegati nella costruzione. L'ostinazione di Pietro nella fondazione della citt\u00e0 risult\u00f2 diabolica agli occhi del popolo, le idee del sovrano erano tanto nuove e riformatrici che si mise in dubbio anche della legittimit\u00e0 di Pietro stesso: un'altra leggenda che confluir\u00e0 nel mito della citt\u00e0 ritiene che Pietro non fosse figlio dello zar Alessio ma che i suoi veri genitori fossero una coppia di stranieri della \u00abnemeckaja sloboda\u00bb, tanto frequentata in giovent\u00f9 dal futuro sovrano. Secondo la leggenda, in punto di morte la stessa madre di Pietro avrebbe confidato al figlio di esserle stato scambiato nella culla.\nL'origine del mito di Pietroburgo \u00e8 dunque da ricercarsi nel malcontento dei contemporanei di Pietro ed \u00e8 inscindibile dalla figura del sovrano.\nStudi del mito di Pietroburgo.\nI pi\u00f9 noti critici che si occuparono del fenomeno furono Nikolaj Pavlovi\u010d Anciferov, Ettore Lo Gatto e Vladimir Nikolaevi\u010d Toporov.\nIl contributo dell'Anciferov riguardo al mito si situa nel quadro di una pi\u00f9 dettagliata analisi di Pietroburgo, compiuta nei suoi numerosi lavori di storico ed etnologo negli anni venti del Novecento. L'approfondita conoscenza della citt\u00e0 da parte dello studioso si evidenzia negli studi che riguardano le tradizioni locali di Pietroburgo; le opere in cui l'autore tratta maggiormente del mito sono L'anima di Pietroburgo (\u0414\u0443\u0448\u0430 \u041f\u0435\u0442\u0435\u0440\u0431\u0443\u0440\u0433\u0430, 1922), La Pietroburgo di Dostoevskij (\u041f\u0435\u0442\u0435\u0440\u0431\u0443\u0440\u0433 \u0414\u043e\u0441\u0442\u043e\u0435\u0432\u0441\u043a\u043e\u0433\u043e, 1923) e Realt\u00e0 passata e mito di Pietroburgo (\u0411\u044b\u043b\u044c \u0438 \u043c\u0438\u0444 \u041f\u0435\u0442\u0435\u0440\u0431\u0443\u0440\u0433\u0430, 1924). I testi sopra citati sono concepiti come \u201cguide per escursionisti\u201d, scritti con l'intento di far percorrere ai visitatori di Pietroburgo gli itinerari descritti nelle opere dei pi\u00f9 noti autori che vissero e conobbero la citt\u00e0, sottolineando ancora una volta l'importanza della connessione letteratura\u00a0\u2013 citt\u00e0, per comprendere la vera essenza di quest'ultima.\nLo studio del mito pi\u00f9 recente \u00e8 quello di Toporov, dal titolo Testo pietroburghese di letteratura russa (\u041f\u0435\u0442\u0435\u0440\u0431\u0443\u0440\u0433\u0441\u043a\u0438\u0439 \u0442\u0435\u043a\u0441\u0442 \u0440\u0443\u0441\u0441\u043a\u043e\u0439 \u043b\u0438\u0442\u0435\u0440\u0430\u0442\u0443\u0440\u044b, 2003). In questo studio vengono analizzati testi scritti a San Pietroburgo che hanno come soggetto la citt\u00e0 stessa, col fine di rintracciare le caratteristiche di stile e contenuti proprie della letteratura pietroburghese.\nSituato temporalmente fra gli studi dei due critici russi, troviamo il contributo di Ettore Lo Gatto. Noto slavista italiano, ordinario di Letteratura russa all'Universit\u00e0 di Roma e Accademico dei Lincei, Ettore Lo Gatto (1890-1979) fu uno dei primi divulgatori della cultura russa in Italia. Lo studio dedicato al mito \u00e8 l'opera Il mito di Pietroburgo. Storia, leggenda, poesia del 1960.\nNel suo volume, l'autore parte dall'analisi del legame fra la nascita del mito e Pietro il Grande, l'imperatore che fondando la nuova capitale impose alla Russia l'apertura verso l'Europa. Per mostrare come la fondazione di Pietroburgo abbia rappresentato una svolta epocale nella storia russa, Lo Gatto propone, nel primo capitolo, una digressione su Mosca e sull'importanza che questa ricopriva, tanto che essa stessa era stata protagonista di un altro mito, quello di Mosca terza Roma : l'allora capitale era ritenuta \u201csanta\u201d, custode della fede cristiana ed erede di Costantinopoli, oltre che simbolo delle guerre contro i tartari. Il suo spodestamento in favore di Pietroburgo rappresentava quindi un atto di supremazia da parte di Pietro I che valse al sovrano il titolo di \u201cAnticristo\u201d, e che lo pose al pari dei pi\u00f9 importanti zar quali Ivan IV, detto anche \u201cil Terribile\u201d (non a caso, lo zar legato al mito di Mosca terza Roma).\nPer compiere un'opera cos\u00ec rivoluzionaria era necessaria una personalit\u00e0 dalla ferrea volont\u00e0, capace di lottare contro i pregiudizi dei contemporanei e, dato il sito scelto per la nuova capitale, anche contro la natura. La figura di Pietro \u00e8 quindi dettagliatamente analizzata nell'opera di Lo Gatto, soprattutto in relazione alle leggende riguardanti la sua persona: una, a cui abbiamo gi\u00e0 accennato, lo raffigura come \u201cAnticristo\u201d, l'altra, come \u201ccostruttore taumaturgo\u201d, in grado di fondare una maestosa citt\u00e0 l\u00e0 dove prima sorgeva una palude. La definizione di \u201ccostruttore taumaturgo\u201d \u00e8 ripresa dall'Anciferov, importante fonte del Lo Gatto, a cui quest'ultimo deve lo spunto per uno studio approfondito del tema.\nAd uno studioso italiano del Settecento, Francesco Algarotti, \u00e8 legata invece un'altra definizione che ritorna spesso nell'opera di Lo Gatto, quella di \u201cfinestra aperta sull'Europa\u201d, riferita a Pietroburgo. La definizione sopra citata \u00e8 funzionale all'autore per mostrare come la neonata citt\u00e0 sia stata costruita con l'intento di \u201caprire\u201d la Russia agli scambi commerciali e culturali con l'Occidente. Pietro I chiam\u00f2 a Pietroburgo letterati, musicisti, scienziati e soprattutto architetti e scultori, desideroso di elevare la citt\u00e0 al pari delle altre capitali europee. Le maestose opere architettoniche, realizzate dagli artisti europei a Pietroburgo sotto Pietro I, rappresentano soltanto l'inizio di un processo di arricchimento artistico della citt\u00e0, che proseguir\u00e0 con gli zar che si succederanno al trono. All'architettura e all'arte pietroburghese \u00e8 dedicato ampio spazio nello studio di Lo Gatto, che non trascura nessun aspetto della citt\u00e0, dandone quindi un'immagine a tutto tondo. Proprio un particolare artistico di Pietroburgo, la statua del Falconet raffigurante Pietro I, \u00e8 l'ispirazione che sugger\u00ec a Pu\u0161kin la pi\u00f9 famosa opera letteraria dedicata alla citt\u00e0 e al suo fondatore: Il cavaliere di bronzo.\nLo Gatto offre un'approfondita analisi del capolavoro di Pu\u0161kin, sottolineando come il mito e le leggende su Pietroburgo ne siano parte integrante. Sempre partendo dalle opere di uno scrittore, questa volta N. V. Gogol\u2019, lo slavista italiano mette in luce il cambiamento di percezione avvenuto negli anni nei riguardi della capitale: Pietroburgo non \u00e8 pi\u00f9 percepita come citt\u00e0 eclettica e maestosa ma come una citt\u00e0 artificiale, senz'anima, centro burocratico dell'impero che schiaccia nei suoi ingranaggi i poveri protagonisti delle opere di Gogol'.\nNella prima met\u00e0 dell'Ottocento emerge poi l'attenzione per la questione dell'ingiustizia sociale, analizzata nell'opera di Nekrasov e Belinskij Fisiologia di Pietroburgo del 1845, in cui Pietroburgo \u00e8 descritta secondo il modello dei \u201cbozzetti fisiologici\u201d, mostrando cio\u00e8 le contraddizioni sociali della capitale.\nAnche nei romanzi di Dostoevskij, Lo Gatto mostra come Pietroburgo sia descritta negativamente, sottolineando l'effetto che il clima malsano, aspetto fondante del mito, ha sugli eroi dostoevskiani. Sempre nell'Ottocento, si fa sentire pi\u00f9 forte la competizione fra Pietroburgo e Mosca, una rivalit\u00e0 nata con l'elezione a capitale di Pietroburgo a sfavore della storica Mosca e mai sopita. Le citt\u00e0 divennero i simboli di due correnti di pensiero, slavofila e occidentalista, che animarono il dibattito culturale del XIX secolo. Pietroburgo rappresentava l'apertura all'Occidente e i valori ad esso connessi, mentre Mosca le tradizioni secolari del popolo russo. Nello studio di Lo Gatto il dibattito che vide protagonista la citt\u00e0 di Pietro \u00e8 ampiamente trattato in quanto ritornano i motivi legati al mito della citt\u00e0.\nLa panoramica sul mito offerta dallo studioso italiano copre anche il XX secolo, con un'analisi delle opere dei poeti Simbolisti che interpretarono il mito in maniera differente a seconda delle singole sensibilit\u00e0.\nIl mito di Pietroburgo nelle opere di Pu\u0161kin.\nSecondo Lo Gatto, lo sviluppo del mito di Pietroburgo \u00e8 strettamente legato al poema Il cavaliere di bronzo (\u041c\u0435\u0434\u043d\u044b\u0439 \u0432\u0441\u0430\u0434\u043d\u0438\u043a, 1833) di Aleksandr Sergeevi\u010d Pu\u0161kin, in particolar modo alla figura di Pietro il Grande delineata dal poeta. \u00abCostruttore taumaturgo\u00bb e \u00abAnticristo\u00bb sono gli epiteti che vennero associati a Pietro per la fondazione di Pietroburgo dai suoi contemporanei: due visioni estreme e opposte fra loro, entrambe presenti nell'opera di Pu\u0161kin, che compone un'esaltazione del sovrano e della sua impresa unita per\u00f2 ad una riflessione critica riguardo alle tante sofferenze che comport\u00f2 la decisione del monarca. La legittimit\u00e0 delle motivazioni che portarono alla fondazione di Pietroburgo sono chiaramente espresse nel proemio:\n\"\u2026 E pensava Egli: un giorno di qui minacceremo lo svedese; qui la citt\u00e0, a dispetto del vicino superbo e presuntuoso, foneremo, ch\u00e8 la natura a noi segn\u00f2 il destino: sopra l'Europa qui spalancheremo una finestra e porrem saldo il piede sul mare\u2026\"\nMinacciare gli Svedesi grazie alla strategica posizione della citt\u00e0 e aprire la Russia all'Europa erano le ragioni che, insieme con la volont\u00e0 di allontanarsi dalla corte moscovita, Pietro persegu\u00ec scegliendo questo sito alle foci della Nev\u00e0. Territorio paludoso, soggetto alle frequenti inondazioni del fiume, non adatto a insediamenti umani e che valse al sovrano la definizione di \u00abcostruttore taumaturgo\u00bb: solamente un uomo dalla ferrea volont\u00e0 quale fu Pietro avrebbe potuto scegliere un sito tanto ostile e trasformarlo nella nuova capitale dell'impero, a dispetto dei molti che pensavano avrebbe fallito nell'impresa titanica.\nL'ispirazione per Il cavaliere di bronzo venne a Pu\u0161kin dalla statua realizzata dal Falconet, raffigurante l'imperatore a cavallo di un destriero rampante, con il braccio proteso verso il fiume Nev\u00e0; per lo studioso italiano, nella sua opera Pu\u0161kin diede un'interpretazione della statua quale rappresentazione di Pietro nell'atto di frenare la Russia sull'orlo dell'abisso:\n\"Dove galoppi, indomito corsiero? e dove poserai l'ugna? O del Fato possente reggitor! Non cos\u00ec forse col ferreo fren la Russia sull'abisso tu facesti impennare?\"\nSecondo alcuni critici, Pu\u0161kin volle criticare lo zar per aver quasi spinto la Russia nell'abisso; secondo altri, fra cui Valerij Brjusov e lo stesso Lo Gatto, Pietro riusc\u00ec a portare in salvo la Russia, frenandola sull'orlo del baratro in cui sarebbe caduta se Pietro non l'avesse salvata. Torna quindi anche qui la figura di \u00abtaumaturgo\u00bb ma l'opera del poeta non vuole essere solo un'esaltazione del sovrano: la critica \u00e8 presente nelle maledizioni e nelle lamentele che il protagonista, il povero Evgenij, rivolge alla statua del possente cavaliere di bronzo, colpevole di aver scelto un luogo tanto ostile per la fondazione di Pietroburgo, pensando di poter piegare gli elementi naturali alla sua volont\u00e0. La vita del protagonista viene stravolta dall'inondazione della Nev\u00e0, che in una sola notte uccide la sua futura moglie e la madre di quest'ultima. Pazzo d'ira nei confronti del sovrano, scaglia queste dure parole contro la statua che lo raffigura trionfante: \n\"Attorno al piedistallo dell'idolo il povero demente gir\u00f2 mandando occhiate da matto al volto del re di mezzo mondo. Ebbe una fitta al petto. Appoggi\u00f2 la fronte all'inferriata fredda gli si offuscarono gli occhi una fiamma gli percorse il cuore il sangue riboll\u00ec. S'incup\u00ec\"\ndavanti a quell'idolo superbo e, serrando i denti, stringendo i pugni come invaso da una forza oscura \u00abBene, fenomeno d'un costruttore \u2013 mormor\u00f2 tremando d'odio \u2013 Attento a te!...\u00bb\"\"\nL'hybris di Pietro nel voler domare la natura ostile, insieme con le molte morti che la costruzione della citt\u00e0 richiese, portarono alla definizione di \u00abanticristo\u00bb, epiteto che accompagn\u00f2 spesso il nome del sovrano. La storia di Evgenij \u00e8 inoltre funzionale ad una riflessione sul potere che vede contrapposto il despotismo personificato da Pietro all'individualismo rappresentato dal misero protagonista. Nell'opera l'ammirazione per Pietro sembra comunque prevalere rispetto alla critica e indubbio \u00e8 l'amore che il poeta ha per Pietroburgo, tanto che nel proemio dedica alla citt\u00e0 di Pietro questi versi, ricordati anche da Lo Gatto:\n\"T'amo, o citt\u00e0 di Pietro, o creatura armoniosa, amo le tue severe forme, del fiume il corso maestoso;\"\nIl mito di Pietroburgo nelle opere di Gogol'.\nL'ammirazione per la bellezza architettonica di Pietroburgo si ritrova in molti autori della seconda met\u00e0 del Settecento: nell'arco del secolo gli zar che si succedettero al trono chiamarono a Pietroburgo artisti da tutta Europa , grazie ai quali la citt\u00e0 sorta, secondo la leggenda, ex nihilo, acquis\u00ec il titolo di \u201cPalmira del Nord\u201d . Questa visione di Pietroburgo \u00e8 ancora presente nel Cavaliere di bronzo di Pu\u0161kin che, secondo Nikolaj Pavlovi\u010d Anciferov, fu \u00abl'ultimo cantore del lato luminoso di Pietroburgo\u00bb. Tuttavia gi\u00e0 in quest'opera \u00e8 presente, oltre all'ammirazione, una visione della citt\u00e0 come luogo ostile e antagonista all'eroe del racconto. Ed \u00e8 proprio su questo aspetto della citt\u00e0 che si svilupper\u00e0 l'opera di Gogol\u2019.\nSe fino a questo momento i maestosi monumenti pietroburghesi erano stati celebrati soltanto per la loro bellezza, da Gogol' in poi l'accento viene spostato dallo sfarzo dell'architettura esteriore all'aridit\u00e0 e alla freddezza che si celavano dietro di essa, \"\u00absicch\u00e9 sembrava che persino i palazzi e i monumenti avessero perduta l'anima, dopo l'avvento al trono di Nicola I\u00bb\".\nSignificativa, a questo proposito, una riflessione di Gogol': \"\u00abc'era in Pietroburgo qualcosa che ricordava una colonia europea d'America: la stessa carenza di spirito nazionale radicato e la stessa abbondanza di concorsi stranieri non ancora fusi in una massa compatta\u00bb\". Questa carenza d'anima e di spirito fa s\u00ec che la citt\u00e0 appaia come una citt\u00e0 falsa, illusoria, aggettivi spesso usati per descrivere la Pietroburgo di Gogol', in cui anche i cittadini, secondo lo scrittore, \"\u201cpaiono usciti dalle illustrazioni delle riviste di moda esposte nelle vetrine\u201d\".\nUn'affermazione di Gogol' che riassume la visione dello scrittore ucraino sulla citt\u00e0 e i suoi abitanti mette in luce una caratteristica che \u00e8 tipica della sua Pietroburgo, l'essere una citt\u00e0 essenzialmente burocratica e amministrativa, in cui gli abitanti si muovono come fantasmi, una citt\u00e0 che schiaccia i suoi abitanti fino a portarli alla pazzia nel tentativo di ribellarsi alla loro condizione:\n\"Ogni capitale \u00e8 di solito caratterizzata dal suo popolo, che getta su di essa l'impronta della nazionalit\u00e0, ma Pietroburgo non ha nessun carattere; gli stranieri che vi si sono stabiliti si sono abituati alla nuova vita e non sembrano pi\u00f9 stranieri, e i russi a loro volta si sono \u2018stranierizzati\u2019 e non sono pi\u00f9 n\u00e9 questo n\u00e9 quello. E vi \u00e8 una straordinaria quiete; il popolo non ha alcuno spirito, tutti, impiegati e funzionari, tutti parlano dei loro uffici o ministeri, tutto \u00e8 soffocato, tutto \u00e8 sprofondato in lavori inutili, insignificanti, nei quali infruttuosamente si consuma la loro vita. \u00c8 molto buffo incontrarli sui boulevard, sui marciapiedi: sono cos\u00ec occupati dai loro pensieri che se ti metti a camminare accanto a loro puoi sentire come uno si ingiuria parlando fra s\u00e9, puoi vedere un altro controllare i movimenti del proprio corpo, i gesti delle proprie braccia\".\nIl mito di Pietroburgo nelle opere di Dostoevskij.\nLa Pietroburgo descritta da Dostoevskij \u00e8 la citt\u00e0 degli indifesi, degli umili, della povera gente. I quartieri descritti sono quelli della periferia della citt\u00e0, delle case di legno, degli ambienti malsani, lontani dall'immagine consueta della monumentale capitale dell'impero. Quest'attenzione per gli angoli pi\u00f9 bui di Pietroburgo rivela l'interesse dello scrittore per la societ\u00e0 e in particolare per la questione dell'ingiustizia sociale.\nL'attenzione verso le contraddizioni sociali nacque a met\u00e0 Ottocento, in concomitanza con la pubblicazione del primo romanzo di Dostoevskij, Povera gente (\u0411\u0435\u0434\u043d\u044b\u0435 \u043b\u044e\u0434\u0438), in Raccolta pietroburghese (\u041f\u0435\u0442\u0435\u0440\u0431\u0443\u0440\u0433\u0441\u043a\u0438\u0439 \u0421\u0431\u043e\u0440\u043d\u0438\u043a, 1846), ad opera di N. A. Nekrasov.\nL'importanza di Pietroburgo nelle opere di Dostoevskij \u00e8 confermata da Anciferov: \"\u00ab\u2026in pochi scrittori l'influenza dell'ambiente sulla psicologia degli eroi si fa sentire cos\u00ec a fondo come nelle opere di Dostoevskij.\u00bb\", affermazione che vale soprattutto per Raskol'nikov, l'eroe di Delitto e castigo (\u041f\u0440\u0435\u0441\u0442\u0443\u043f\u043b\u0435\u043d\u0438\u0435 \u0438 \u043d\u0430\u043a\u0430\u0437\u0430\u043d\u0438\u0435, 1866), che subisce l'influenza di una Pietroburgo che Dostoevskij definisce nel romanzo \u201csemifolle\u201d: \"\u00abQuale importanza non hanno le influenze climatiche! E Pietroburgo \u00e8 il centro amministrativo di tutta la Russia; il suo carattere non pu\u00f2 non riflettersi su tutto\u00bb\". \nE ancora ne L'adolescente (\u041f\u043e\u0434\u0440\u043e\u0441\u0442\u043e\u043a, 1875), ricordando l'opera di Pu\u0161kin La dama di picche, in cui Pietroburgo \u00e8 protagonista, Dostoevskij ritorna sull'influenza che Pietroburgo ha sui personaggi delle proprie opere:\n\"In un simile mattino pietroburghese, putrido, umido e nebbioso, la fantasia selvaggia di un qualsiasi German pu\u0161kiniano della Donna di picche (un personaggio colossale, un tipo non comune, del tutto pietroburghese, anzi il tipo del pietroburghese), deve, secondo me, ancor pi\u00f9 rafforzarsi\"\nL'aspetto monumentale di Pietroburgo non fu estraneo a Dostoevskij, che lo descrive nel suo Diario di uno scrittore (\u0414\u043d\u0435\u0432\u043d\u0438\u043a \u043f\u0438\u0441\u0430\u0442\u0435\u043b\u044f, 1876) in senso negativo, sottolineandone, come gi\u00e0 aveva gi\u00e0 fatto Gogol', \u201cla sua mancanza di carattere e di individualit\u00e0\u201d:\n\"Di caratteristico in senso positivo, di particolare, vi si trovano forse soltanto quelle piccole casette fradicie di legno, che resistono ancora perfino nelle vie pi\u00f9 lussuose\u2026 Quanto ai palazzi, \u00e8 proprio in essi che si svela la debolezza ideologica, tutto quel che c'\u00e8 di negativo nell'essenza del periodo pietroburghese\u2026 In questo senso non c'\u00e8 altra citt\u00e0 che l'eguagli, dal punto di vista dell'architettura Pietroburgo \u00e8 il riflesso di tutte le architetture del mondo, di tutti i periodi e di tutte le mode; a poco a poco, tutto \u00e8 imitato e tutto \u00e8 a suo modo alterato. In questi edifici potrete leggere come in un libro gli afflussi completi di qualsiasi idea e ideuzza, volata a noi dall'Europa all'improvviso o a poco a poco e che lentamente ci ha sopraffatto e soggiogato\u2026\"\nUn altro aspetto di Pietroburgo a cui si lega il nome di Dostoevskij, \u00e8 quello delle notti bianche, titolo dell'omonimo racconto lirico dello scrittore. Il particolare fenomeno atmosferico, tipico della capitale del Nord, contribuisce ad aumentare quella sensazione di fantastico, di innaturale che si percepisce nei confronti di Pietroburgo: secondo Dostoevskij, il fascino delle notti bianche fa da contrasto alla prosaicit\u00e0 della realt\u00e0, disvelata, come dice Lo Gatto, \"\u201cdopo che s'\u00e8 disperso il leggero, sottile velo da cui le cose erano nascoste\u201d\", rappresentato appunto dalle notti bianche.\nIl mito di Pietroburgo nelle opere dei Simbolisti.\nNelle opere dei simbolisti tornano i temi fondanti del mito di Pietroburgo, filtrati attraverso le opere di Pu\u0161kin, Gogol' e Dostoevskij, ad indicare come anche nel Novecento la citt\u00e0 e le leggende ad essa legate, costituiscano fonte di ispirazione e riflessione.\nL'immagine di Pietroburgo che scaturisce dalle liriche di poeti come Blok, Brjusov, Belyj, Gumil\u00ebv, Achmatova non \u00e8 per\u00f2 univoca. I motivi tradizionali di Pietroburgo, quello della \u201cPalmira del Nord\u201d, della solennit\u00e0 dei monumenti, degli abitanti-fantasma della capitale restano i protagonisti delle opere simboliste, ma vengono rielaborati in maniera differente dai singoli poeti, che ne mettono in luce aspetti diversi a seconda della propria sensibilit\u00e0.\nUn esempio \u00e8 costituito dalle opere di Aleksandr Blok, in cui la percezione di Pietroburgo cambia nel tempo, secondo l'ispirazione del poeta, che passa dal nucleo della \u201cbellissima Dama\u201d, ad una visione pi\u00f9 prosaica della citt\u00e0. Come Lo Gatto osserva, Blok fu un grande conoscitore della citt\u00e0, inizialmente ne riprese il tema della bellezza, descrivendola secondo motivi pi\u00f9 tradizionali; successivamente si fece sentire sempre pi\u00f9 forte l'influenza della Pietroburgo di Dostoevskij e la questione dell'ingiustizia sociale, anche se: \"\u00ab\u00e8 sbagliato insistere sul carattere realistico di figure e di sfondi senza tenere nel dovuto conto la trasfigurazione simbolica delle immagini, per quanto concrete possano apparire a prima vista\u00bb\".\nIntriso di simbolismo, e per questo di difficile interpretazione, \u00e8 il poema \"I dodici\" (\u0414\u0432\u0435\u043d\u0430\u0434\u0446\u0430\u0442\u044c), scritto nel 1918. Pietroburgo \u00e8 lo sfondo della marcia di dodici guardie rosse all'indomani della rivoluzione del 1917, e secondo Lo Gatto, quest'opera di Blok rappresenta l'unica degna immagine della Pietroburgo ai tempi della rivoluzione."}
{"id": "5835901", "revid": "1444345", "url": "https://it.wikipedia.org/wiki?curid=5835901", "title": "Rosa nata ieri", "text": "Rosa nata ieri \u00e8 un singolo del cantautore italiano Eros Ramazzotti, pubblicato l'8 gennaio 2016 come quinto estratto dal tredicesimo album in studio \"Perfetto\"."}
{"id": "5835902", "revid": "767487", "url": "https://it.wikipedia.org/wiki?curid=5835902", "title": "Why Hello World", "text": "Why Hello World \u00e8 il primo album in studio della cantante inglese Misha B, pubblicato il 27 aprile 2012 come esclusiva gratuita su Soundcloud ed anticipata da un unico singolo, \"Home Run\"."}
{"id": "5835925", "revid": "963244", "url": "https://it.wikipedia.org/wiki?curid=5835925", "title": "Julie Billiart", "text": ""}
{"id": "5835927", "revid": "729019", "url": "https://it.wikipedia.org/wiki?curid=5835927", "title": "Massachusetts State Police", "text": "La Massachusetts State Police (MSP) \u00e8 la polizia dello stato del Massachusetts.\nStoria.\nFu fondata il 16 maggio 1865 dall'allora Governatore del Massachusetts John Albion Andrew. La sua fondazione rappresenta il primo corpo di polizia statale degli Stati Uniti d'America.\nGradi.\nLa gerarchia della Massachusetts State Police \u00e8 la seguente:\nComposizione etnica.\nAl giugno 2000, la Massachusetts State Police presentava la seguente composizione etnica:\nLa MSP \u00e8 uno dei pochi corpi di polizia di stato americani in cui la percentuale di agenti di etnia afroamericana (11%) \u00e8 maggiore della percentuale sulla popolazione dello stato (6.97%)."}
{"id": "5835942", "revid": "111869905", "url": "https://it.wikipedia.org/wiki?curid=5835942", "title": "Comairano", "text": "Comairano \u00e8 una frazione del comune di San Genesio ed Uniti in provincia di Pavia posta ad est del centro abitato, verso Lardirago.\nStoria.\nComairano (CC C913), noto fin dal XII, fece parte del \"Parco Nuovo\". Appartenne al prioraro cluniacense di San Maiolo di Pavia, e come tutte le terre di esso and\u00f2 a formare la dotazione del Collegio Borromeo. Nel XVIII secolo gli fu aggregato il soppresso comune di Gualterzano. Nel 1871 fu soppresso e aggregato a San Genesio."}
{"id": "5835946", "revid": "1326403", "url": "https://it.wikipedia.org/wiki?curid=5835946", "title": "Quinto Impero", "text": "L'espressione Quinto Impero (in portoghese, \"Quinto Imp\u00e9rio\") \u00e8 utilizzata per indicare un mito messianico-millenarista elaborato nel XVII secolo dal gesuita portoghese Ant\u00f3nio Vieira, soprattutto in un suo libro pubblicato postumo nel 1718 e intitolato \"Hist\u00f3ria do Futuro\". \nDescrizione.\nNell'interpretare un passaggio del libro biblico di Daniele (2, 31-45), Ant\u00f3nio Vieira pronostica l'avvento di un futuro impero portoghese e cristiano, il cui dominio si estender\u00e0, secondo l'autore, a tutto il mondo, succedendo a quattro precedenti grandi imperi del passato: Assiro, Persiano, Greco e Romano.\nL'interpretazione di Vieira si bas\u00f2 anche sulla lettura e sul commento delle quartine vaticinanti intitolate \"Trovas\" e attribuite al calzolaio portoghese Gon\u00e7alo Annes Bandarra, vissuto nel XVI secolo.\nAssociandosi a volte a un'altra credenza messianica portoghese denominata Sebastianismo, il Quinto Impero \u00e8 un tema ricorrente nella letteratura e nel pensiero portoghesi (nonch\u00e9 brasiliani) anche nei secoli successivi, in particolare in autori del Novecento quali Fernando Pessoa e Agostinho da Silva, e in seguito da altri, come Paulo Borges."}
{"id": "5835957", "revid": "111869985", "url": "https://it.wikipedia.org/wiki?curid=5835957", "title": "Ponte Carate", "text": "Ponte Carate \u00e8 una frazione del comune di San Genesio ed Uniti in provincia di Pavia posta a nordest del centro abitato, verso Zeccone.\nStoria.\nPonte Carate (CC G835), noto nel XIII secolo come \"Ponte Carali\", fece parte del \"Parco Nuovo\". Nel 1871 il comune fu soppresso e aggregato a San Genesio."}
{"id": "5835962", "revid": "729019", "url": "https://it.wikipedia.org/wiki?curid=5835962", "title": "Samaritan", "text": "Samaritan \u00e8 un blocco Unicode. \u00c8 costituito dai 61 caratteri compresi nell'intervallo U+0800-U+083F.\nIntrodotto nella versione 5.2 di Unicode, comprende i simboli per l'ebraico samaritano e per la lingua aramaica samaritana."}
{"id": "5835969", "revid": "48344", "url": "https://it.wikipedia.org/wiki?curid=5835969", "title": "Reazioni esotermiche", "text": ""}
{"id": "5835971", "revid": "287204", "url": "https://it.wikipedia.org/wiki?curid=5835971", "title": "David Bowie (album)", "text": ""}
{"id": "5835973", "revid": "767487", "url": "https://it.wikipedia.org/wiki?curid=5835973", "title": "Oceania Cup Winners' Cup", "text": "La Oceania Cup Winners' Cup, anche nota come Qantas Pacific Cup Winners' Cup per ragioni di sponsorizzazione, fu un torneo internazionale di calcio organizzato dalla OFC nel 1987, vi parteciparono i neozelandesi del North Shore United e gli australiani del Sydney City in qualit\u00e0 di detentori della Chatham Cup e della NSL Cup rispettivamente.\nLa competizione si disput\u00f2 in gara unica al Fuji Film Stadium di Auckland (Nuova Zelanda), trionfarono gli australiani per 2-0."}
{"id": "5835974", "revid": "1305772", "url": "https://it.wikipedia.org/wiki?curid=5835974", "title": "Speed King (videogioco)", "text": "Speed King \u00e8 un videogioco di motociclismo pubblicato nel 1985 da Digital Integration per Commodore 64 e nel 1986 in edizione economica da Mastertronic, questa volta anche per Amstrad CPC, Atari 8-bit, Commodore 16 e MSX.\nLa rivista lo considera una sorta di conversione di \"Full Throttle\", uscito nel 1984 per ZX Spectrum e sviluppato dalla stessa persona, Mervyn Estcourt.\nMastertronic pubblic\u00f2 anche il seguito \"Speed King 2\" (1987), ma solo per ZX Spectrum.\nModalit\u00e0 di gioco.\n\"Speed King\" \u00e8 un tipico gioco di corse per giocatore singolo, nello stile di \"Pole Position\", con visuale in prospettiva da dietro la motocicletta.\nSi possono selezionare dieci circuiti provenienti dal mondo reale, con l'opzione di vedere un'anteprima del percorso in soggettiva, oltre che di fare giri di prova. Ogni partita \u00e8 una gara singola con altri 19 avversari in pista, a tre possibili livelli di difficolt\u00e0.\nLa moto \u00e8 dotata di cambio manuale con sei marce e pu\u00f2 raggiungere le 250 miglia orarie.\nUrtare un avversario o uscire eccessivamente di strada causa la caduta dalla moto e la ripartenza da fermo."}
{"id": "5835976", "revid": "648716", "url": "https://it.wikipedia.org/wiki?curid=5835976", "title": "Trattato di Manila (1946)", "text": "Il trattato di Manila, dal nome della citt\u00e0 ove fu sottoscritto, fu il trattato di pace che pose fine alla dipendenza delle Filippine dagli Stati Uniti d'America. Venne firmato il 4 luglio 1946 dall'ambasciatore Paul V. McNutt, in rappresentanza degli Stati Uniti, e dal presidente filippino Manuel Roxas. L'accordo divenne effettivo negli Stati Uniti a partire dal 22 ottobre 1946, quando fu ratificato dal Senato."}
{"id": "5835983", "revid": "117845177", "url": "https://it.wikipedia.org/wiki?curid=5835983", "title": "Alessandro Altamura", "text": "Biografia.\nFiglio d'arte, nacque terzogenito, dai pittori Saverio Altamura ed Elena B\u00f9karas, successivamente a Giovanni Altamura. Il padre gli diede le prime nozioni, poi verr\u00e0 seguito da Edoardo Dalbono e Domenico Morelli. Durante la sua vita partecip\u00f2 a diverse esposizioni, dove lasci\u00f2 i suoi maggiori lavori.\nDurante un rastrellamento aereo compiuto della Germania, nemica della Francia, fu distrutto il suo studio parigino. Compromesso mentalmente, mor\u00ec poco dopo."}
{"id": "5835985", "revid": "37401", "url": "https://it.wikipedia.org/wiki?curid=5835985", "title": "Man of Words/Man of Music", "text": ""}
{"id": "5835986", "revid": "729019", "url": "https://it.wikipedia.org/wiki?curid=5835986", "title": "Collisione aerea di Ascoli", "text": "La collisione aerea di Ascoli \u00e8 un incidente aereo verificatosi durante un'esercitazione operativa il 19 agosto 2014 sull'Appennino marchigiano, a poca distanza da Ascoli Piceno.\nLo scontro ha coinvolto due cacciabombardieri Panavia Tornado del 6\u00ba Stormo dell'Aeronautica Militare e ha causato la morte di entrambi gli equipaggi. \u00c8 la prima collisione in volo mai registrata tra due velivoli di questo tipo in Italia.\nLe indagini sulle cause dell'incidente sono state affidate alla Procura di Ascoli Piceno e alla Procura Militare di Verona.\nDalle perizie tecniche sono state evidenziate carenze di pianificazione e organizzative per le quali sono state formulate ipotesi di reato; sebbene dopo due anni di indagini fosse stata richiesta l'archiviazione del caso, i supplementi d'indagine richiesti dai familiari delle vittime hanno portato all'iscrizione nel registro degli indagati di due ufficiali responsabili della pianificazione dell'esercitazione.\nLa missione.\nI due velivoli, entrambi Tornado IDS appartenenti al 154\u00ba Gruppo CBOC (Cacciabombardieri Ognitempo Convenzionali) \"Diavoli Rossi\", erano decollati dall'Aeroporto di Brescia-Ghedi alle 15:22 e alle 15:27 per due missioni separate di bombardamento in volo BBQ (Bassa e Bassissima Quota).\nDurante l'estate 2014 lo Stormo aveva anche il compito di preparare gli equipaggi degli IDS alla \"Steadfast Noon / Strikeval 2014\", una certificazione annuale in ambito NATO mirata al coordinamento delle diverse forze dell'alleanza durante il dispiegamento di ordigni nucleari, la quale era prevista per il mese di ottobre.\nScopo dell'esercitazione, che primariamente mirava alla \"combat readiness\" di piloti e navigatori, era quello di colpire due obiettivi a terra separati l'uno dall'altro da circa 28 miglia (52\u00a0km) di distanza in direttrice nord-sud sull'Appennino centrale tra Marche e Abruzzo (alla periferia di Sarnano per \"Freccia 11\" e a ovest della zona industriale di Teramo per \"Freccia 21\"), simulando una penetrazione tattica in territorio nemico e lo sgancio di armi nucleari.\nI velivoli erano stati coinvolti nell'aggiornamento di met\u00e0 servizio (MLU, \"Mid-Life Update\") e gi\u00e0 da qualche anno erano operativi con una quantit\u00e0 di apparati per la sicurezza e la navigazione di ultima generazione, tra cui un trasmettitore di posizione d'emergenza (ELT, \"Emergency Location Trasmitter\") e un sistema multiplo di distribuzione delle informazioni (MIDS, \"Multi-Information Distribution System\") che di fatto rendeva gli strumenti del velivolo interconnessi con il comando di terra tramite data-link. Uno dei due velivoli (MM7087) era stato il primo a essere consegnato allo Stormo con tali capacit\u00e0 operative, da parte di Alenia Aermacchi, poco meno di quattro anni prima.\nL'area scelta per l'esercitazione, definita \"Area Tattica Marche Sud\", prevede durante il giorno una quota minima di 500\u00a0ft sopra il livello del suolo, con specifiche restrizioni di velocit\u00e0, orario, direzione di approccio e comportamento in volo. I velivoli, come d'altronde previsto per tale tipo di missione, non trasportavano alcun tipo di carico bellico offensivo, n\u00e9 da lancio, n\u00e9 di caduta; in tali casi \u00e8 infatti previsto solo l'equipaggiamento difensivo, costituito da chaff e flares.\nL'incidente.\nIl contatto tra i due velivoli \u00e8 avvenuto attorno alle 16:30 a un'altitudine di circa 1.000 piedi, su una zona collinare boschiva priva di abitazioni tra le localit\u00e0 Casamurana, Tronzano e Poggio Anz\u00f9 di Venarotta, causando l'esplosione del carburante e la disintegrazione degli apparecchi.\nI soccorsi, costituiti da personale di Aeronautica, Vigili del Fuoco e Corpo Forestale, Carabinieri, Polizia, C.N.S.A.S. per un totale di pi\u00f9 di 200 persone, hanno messo in breve tempo la zona in sicurezza e hanno provveduto a transennare la zona per consentire il recupero dei corpi, compito affidato principalmente a squadre del Soccorso alpino provenienti da sei regioni.\nOltre ai quattro aviatori, che non ebbero il tempo di azionare il seggiolino eiettabile, non sono state registrate vittime a terra.\nIl corpo di Mariangela Valentini, uno dei due piloti, fu rinvenuto sotto una porzione della carlinga del proprio velivolo. Esso fu l'ultimo a essere recuperato dei quattro coinvolti, in quanto ancora materialmente legato al proprio seggiolino eiettabile armato, e per di pi\u00f9 si trovava in un canalone scosceso; pertanto, fu necessario attendere una squadra di artificieri del 17\u00ba Stormo incursori di Furbara affinch\u00e9 fosse possibile disinnescare il meccanismo di eiezione, portare i resti a valle e ricomporne la salma all'obitorio di Ascoli.\nGli equipaggi.\nI quattro aviatori coinvolti nell'incidente erano ufficiali di esperienza, da anni in servizio operativo e con incarichi di comando.\nPoich\u00e9 deceduti per cause di servizio, \u00e8 stato loro tributato l'avanzamento di grado a maggiore.\nFreccia 21.\nIl primo velivolo decollato (callsign: \"Freccia 21\") aveva ai comandi il capitano pilota Mariangela Valentini (Borgomanero, 14 settembre 1982) e il capitano navigatore Piero Paolo Franzese (Benevento, 22 marzo 1979).\nValentini aveva frequentato il corso normale \"Borea V\" dell'Accademia Aeronautica (dove per qualche tempo aveva avuto modo di lavorare come Ufficiale Addetto al Comando 1\u00ba Corso Normale nel 2012), era pilota militare dal 2006 e volava sul Tornado dal 2009. Era stata schierata a Herat nell'ambito delle operazioni ISAF in Afghanistan e aveva preso parte all'intervento militare in Libia del 2011. Nel quadro del 6\u00ba Stormo, era stata comandante della 395\u00aa e della 396\u00aa Squadriglia. Valentini \u00e8 stata la prima donna delle Forze Armate italiane a perdere la vita in servizio.\nFranzese era ex-allievo della Scuola militare Nunziatella di Napoli ed era in Aeronautica da 16 anni. Entrato in Accademia col corso normale \"Zodiaco IV\", si era laureato in Scienze politiche. Brevettatosi navigatore militare nel 2005 presso la Naval Air Station di Pensacola (Florida), operava dall'anno successivo sui Tornado e aveva avuto una lunga serie di incarichi di comando nell'ambito del Reparto, tra cui quello del Nucleo Voli e Statistica, della Sezione Pianificazione, Navigazione e Radar-predizione, nonch\u00e9 della 395\u00aa Squadriglia. Come la Valentini, nel 2011 era stato rischierato a Trapani-Birgi nel quadro dell'operazione \"Unified Protector\", in qualit\u00e0 di navigatore squadriglia volo. \nEra sposato e aveva un figlio.\nFreccia 11.\nIl secondo velivolo decollato (callsign: \"Freccia 11\") aveva ai comandi il capitano pilota Alessandro Dotto (Ivrea, 28 giugno 1983) e il capitano navigatore Giuseppe Palminteri (Palermo, 5 febbraio 1978).\nDotto, proveniente dal corso normale \"Drago V\" dell'Accademia, era pilota militare dal 2008 e aveva completato la transizione sul Tornado nel 2011. Era stato promosso a capitano meno di due anni prima dell'incidente.\nDa quanto emerso nel corso delle prime indagini, Dotto avrebbe dovuto essere a terra, quel giorno; infatti, stava sostituendo un altro pilota, che aveva rinunciato a decollare perch\u00e9 indisposto.\nPalminteri, entrato in Aeronautica lo stesso anno di Franzese e suo collega di corso, era anch'egli laureato in Scienze politiche e si era brevettato navigatore militare nel 2005. Aveva prestato servizio nel contingente ISAF in Afghanistan, da maggio a ottobre 2011, e in Libia, nel quadro dell'operazione \"Unified Protector\". \nRicopriva il grado di capitano dal 2008 e, nell'ottica di un avanzamento al ruolo degli ufficiali superiori, aveva frequentato nel 2013 il 79\u00ba Corso Normale presso l'Istituto di scienze militari aeronautiche.\nL'inchiesta.\nLe indagini preliminari (agosto 2014 - marzo 2016).\nLa Procura di Ascoli Piceno avvi\u00f2 nei giorni immediatamente successivi all'incidente un'inchiesta tecnica in collaborazione col Ministero della difesa con l'obiettivo di stabilire le esatte cause della tragedia.\nNel luglio 2015 gli ufficiali comandanti Mario Pica e Giuliano Currado, incaricati dalla Procura di effettuare la perizia, consegnarono un dossier alla Procura stessa, partendo da tutti i dati disponibili provenienti dalle scatole nere (Flight Data Recorder) che hanno registrato i dati di volo dei due Tornado, dai tracciati radar militari e civili, nonch\u00e9 dall'unico CVR (Cockpit Voice Recorder) recuperato dal luogo dello schianto, contenente le registrazioni audio-video di una delle due cabine di pilotaggio.\nDal dossier emerse che durante il volo non ci sarebbero state comunicazioni con gli equipaggi, pertanto che i due piloti non sarebbero stati a conoscenza della loro reciproca posizione.\nNon escludendo problemi di natura tecnica sulla strumentazione di bordo, i periti conclusero che Valentini e Dotto avrebbero volato a vista e senza un'adeguata assistenza da terra, evidenziando pertanto gravi \"carenze organizzative\", per le quali gli ufficiali periti segnalarono al pubblico ministero cinque possibili responsabili tra gli ufficiali incaricati alla pianificazione e al controllo della missione da iscrivere nel registro degli indagati per i reati di disastro e omicidio colposo.\nLe conclusioni della Procura (aprile - settembre 2016).\nNel maggio 2016 gli organi tecnici incaricati dal procuratore Michele Renzo di ricostruire i fatti trassero le loro conclusioni sulla base delle carte processuali fino a quel momento disponibili.\nPer prima cosa, era ormai chiaro che, nonostante il piano di volo prevedesse il decollo di \"Freccia 11\" dalla base di Ghedi prima di quello di \"Freccia 21\" con due minuti di scarto, in realt\u00e0 l'ordine di decollo dei velivoli fu invertito, e \"Freccia 21\" precedette \"11\" di sei minuti.\nIn particolare, in conseguenza del ritardo nel decollo, gli equipaggi adottarono tutte le misure ritenute pi\u00f9 idonee a recuperare il tempo perduto e a colpire i loro obbiettivi all'inizio della TOTW (\"Time on Target Window\", la finestra temporale entro la quale l'obbiettivo dev'essere colpito), ossia alle 14:01 del 19 agosto.\n\"Freccia 21\" riusc\u00ec nell'intento, ed \u00e8 stato ritenuto probabile che avesse supposto il conseguimento dello stesso risultato da parte di \"Freccia 11\"; tuttavia, Dotto e Palminteri avevano ritenuto di spostare di qualche minuto il momento dell\u2019attacco, e con ogni probabilit\u00e0 avevano a loro volta supposto lo stesso per il primo aereo.\nAl termine della propria missione, dunque, il Tornado pilotato da Valentini si sarebbe abbassato da 6000\u00a0ft a 1000\u00a0ft per motivi di sicurezza; tuttavia, si trattava della quota alla quale \"Freccia 11\" si preparava ad aggredire il suo punto d'attacco.\nA riprova di questa supposizione la Procura port\u00f2 il colloquio registrato nel CVR di \"Freccia 11\", in cui l\u2019equipaggio, dopo aver percepito una comunicazione radio della Valentini con la quale si collegava con il ACC di Padova, si chiedeva perch\u00e9 \"Freccia 21\" non avesse deciso di portare avanti l\u2019attacco sotto il controllo dell'ACC di Brindisi.\nDa un lato, si ipotizz\u00f2 la sostanziale inconsapevolezza, da parte di entrambi gli equipaggi, di un incrocio di rotte previsto nei minuti critici della fase finale dello sgancio simulato (e pertanto di massima concentrazione e carico di lavoro di piloti e navigatori), fatto che evidenzierebbe fatali inadeguatezze nella pianificazione e nel briefing.\nDall'altro, i periti militari specificarono che non era possibile escludere \"ulteriori elementi specifici e multifattoriali\", sufficienti a disorientare entrambi gli equipaggi tanto da costringerli a un volo a vista.\nSecondo le carte del magistrato, Dotto e Palminteri ignoravano che Valentini e Franzese avessero in realt\u00e0 gi\u00e0 completato l\u2019attacco ed erano in piena fase di recovery, evidentemente perch\u00e9 attribuivano all\u2019altro equipaggio la stessa tolleranza temporale verso il risultato del primo minuto della TOTW. \"In sostanza,\", concluse il Procuratore, \"\"i due equipaggi erano nella condizione di credere che vi fosse tra di loro quantomeno una separazione geografica orizzontale, poich\u00e9 i loro rispettivi obiettivi erano separati di 28 miglia aeronautiche su quel piano.\u201d\"\nL'archiviazione, le polemiche, la riapertura delle indagini (settembre - novembre 2016).\nNel mese di settembre 2016 lo stesso pubblico ministero inoltr\u00f2 al gip Giuliana Filippello una relazione di 18 pagine in cui chiedeva l'archiviazione del caso, indicando che non vi erano elementi sufficienti a sostenere l'accusa in giudizio n\u00e9 contro i cinque ufficiali indicati nella consulenza tecnica, n\u00e9 contro altri soggetti.\nIn particolare, nella medesima relazione il pm ebbe modo di spiegare che la discesa di \"Freccia 21\" era legittima e coerente con le condizioni operative, oltre che opportuna per le difficolt\u00e0 di contatto con il centro di controllo radio e per escludere possibilit\u00e0 di intralcio ad altri voli.\nI familiari delle vittime chiesero e ottennero dal magistrato che l'archiviazione venisse rigettata, sulla scorta di dubbi emersi durante le indagini e ancora persistenti. In particolare, il mancato funzionamento dell'apparato MIDS/Tacan che avrebbe costretto \"Freccia 21\" a diminuire la propria quota e pertanto a scontrarsi con \"Freccia 11\", venne ritenuto un particolare da approfondire con cura, dal momento che avrebbe smesso di funzionare poco dopo il decollo.\nPur non compromettendo la missione, come sostenuto dai periti del Procuratore, l'avaria si sarebbe aggiunta all'insufficiente supporto fornito da terra, a comporre una situazione di \"estremo pericolo\".\nI supplementi d'indagine hanno portato alla fine del mese di dicembre del 2018 all'iscrizione nel registro degli indagati del maggiore Bruno di Tora, all'epoca ufficiale comandante del 154\u00ba Gruppo, e del maggiore Fabio Saccottelli, responsabile della pianificazione dell'esercitazione sull'area target."}
{"id": "5835987", "revid": "78951852", "url": "https://it.wikipedia.org/wiki?curid=5835987", "title": "Bagnati dal Sole", "text": ""}
{"id": "5835994", "revid": "767487", "url": "https://it.wikipedia.org/wiki?curid=5835994", "title": "Pischelsdorf am Kulm", "text": "Pischelsdorf am Kulm \u00e8 un comune austriaco di 3 632 abitanti nel distretto di Weiz, in Stiria; ha lo status di comune mercato (\"Marktgemeinde\"). \u00c8 stato creato il 1\u00ba gennaio 2015 dalla fusione dei precedenti comuni di Kulm bei Weiz, Pischelsdorf in der Steiermark e Reichendorf; capoluogo comunale \u00e8 Pischelsdorf in der Steiermark."}
{"id": "5835999", "revid": "110157", "url": "https://it.wikipedia.org/wiki?curid=5835999", "title": "Milpom", "text": "Milpom \u00e8 una serie animata giapponese realizzata con la tecnica della stop-motion. Preannunciato da Bandai Namco Pictures gi\u00e0 nel marzo 2015, mese in cui \u00e8 stato diffuso online l'episodio pilot con tanto di sottotitoli in inglese, l'anime \u00e8 ufficialmente iniziato il 5 settembre dello stesso anno. La regia, lo storyboard e il character design sono stati affidati a Takaumi Furuhashi, mentre il brano \"Milky Rally\", composto da kz e cantato da Anna Yano, introduce ogni episodio.\nFuori dal Giappone \u00e8 Crunchyroll a curarne lo streaming a livello mondiale; l'emittente online ha definito i personaggi della serie come delle ragazze \"kawaii\" e leggermente ciniche.\nTrama.\nIn una grande citt\u00e0 dove \u00e8 normale portare sul capo una testa d'animale di peluche, vivono Milpom e le sue amiche. Le ragazze, frivole ed alla moda, trascorrono il loro tempo tra appuntamenti, gite, feste ed altre esperienze di vita quotidiana."}
{"id": "5836004", "revid": "767487", "url": "https://it.wikipedia.org/wiki?curid=5836004", "title": "Supercoppa di Cina 2015", "text": "La Supercoppa di Cina 2015 \u00e8 stata la tredicesima edizione della Supercoppa di Cina.\nSi \u00e8 svolta il 14 febbraio 2015 allo Yellow Dragon Sports Center di Hangzhou, tra il Guangzhou Evergrande, vincitore della Chinese Super League, e lo Shandong Luneng, vincitore della Coppa di Cina.\nLa vittoria del trofeo \u00e8 andata allo Shandong Luneng, che ha sconfitto ai calci di rigore il Guangzhou Evergrande."}
{"id": "5836005", "revid": "117845183", "url": "https://it.wikipedia.org/wiki?curid=5836005", "title": "Giovanni Altamura", "text": "Biografia.\nNacque dalla nobildonna e pittrice El\u00e9na B\u00fakura (\u0395\u03bb\u03ad\u03bd\u03b7\u03b1 \u039c\u03c0\u03bf\u03cd\u03ba\u03bf\u03c5\u03c1\u03b1), che si trasfer\u00ec temporaneamente in Italia assieme al marito, il patriota Francesco Saverio Altamura, nel tumultuoso periodo dell'unificazione.\nFratello maggiore di Alessandro Altamura, quando Giovanni ebbe sette anni, lui, sua madre, e sua sorella, Sofia Altamura, furono abbandonati dal padre e si trasferirono ad Atene, per recuperare un posto in societ\u00e0.\nManifestando fin da principio le sue doti artistiche, riusc\u00ec ad accedere all'Accademia delle Belle Arti, dove studi\u00f2 pittura con Nichiforo Litras, tra il 1871 e l'anno successivo.\nOttenne poi una borsa di studio da re Giorgio II, che gli permise di svolgere un triennio accademico a Copenaghen, sotto Carl Frederik S\u00f8rensen. Nel 1875, durante il suo periodo danese, invi\u00f2 il quadro \"Il porto di Copenaghen\" al concorso artistico dell'Olimpio (Atene), vincendo il secondo premio. Rimpatriato nella capitale ellenica, grazie al successo ottenuto, apr\u00ec la sua bottega di pittura. Mor\u00ec poco tempo dopo di tubercolosi, a ventisei anni. La sua morte provoc\u00f2 alla madre un esaurimento nervoso, che la port\u00f2 a un'instabilit\u00e0 permanente."}
{"id": "5836030", "revid": "2131089", "url": "https://it.wikipedia.org/wiki?curid=5836030", "title": "Coppa Italia Dilettanti Piemonte-Valle d'Aosta", "text": "La Coppa Italia Dilettanti Piemonte-Valle d'Aosta \u00e8 il massimo torneo ad elezione diretta delle regioni Piemonte e Valle d'Aosta. Istituito nel 1991-1992, consente al vincitore di partecipare alla fase nazionale della Coppa Italia Dilettanti: la vincitrice viene promossa in Serie D.\nFormula.\nI trentasei club di Eccellenza Piemonte-Valle d'Aosta vengono divisi, secondo criteri geografici, in dodici gironi da tre squadre: passano al secondo turno le vincitrici di ogni girone.\nLe dodici vincitrici vengono divise in quattro gironi da tre squadre: passano in semifinale le vincitrici di ogni girone. Ogni squadra disputa, in ogni turno, due gare di sola andata: sono assegnati tre punti per la vittoria, uno per il pareggio e zero per la sconfitta.\nLe due semifinali si giocano in gare d'andata e ritorno.\nLa finale si gioca in gara unica in campo neutro."}
{"id": "5836034", "revid": "112955801", "url": "https://it.wikipedia.org/wiki?curid=5836034", "title": "Festival cinematografico internazionale di Mosca 1983", "text": "La 13\u00aa edizione del Festival cinematografico internazionale di Mosca si \u00e8 svolta a Mosca dal 7 al 21 luglio 1983.\nIl Grand Prix fu assegnato al film nicaraguense \"Alsino e il condor\" diretto da Miguel Litt\u00edn, al film marocchino \"Amok\" diretto da Souhel Ben Barka e al film sovietico \"Vassa\" diretto da Gleb Panfilov."}
{"id": "5836068", "revid": "986213", "url": "https://it.wikipedia.org/wiki?curid=5836068", "title": "Federica Augusta Sofia di Anhalt-Bernburg", "text": "Biografia.\nIl 22 maggio 1764 spos\u00f2 nel castello di Ballenstedt Federico Augusto, principe di Anhalt-Zerbst e fratello di Caterina II di Russia. A causa di alcuni gravi disaccordi del marito con la Prussia, questi non poteva pi\u00f9, dal 1758, risiedere nei suoi possedimenti.\nDopo aver risieduto presso diverse corti di principi elettori, la copia si trasfer\u00ec nel febbraio 1765 a Basilea, ove abitarono la \"Mitzsche Haus\" sul Petersgraben. Con personalit\u00e0 contemporanee di Basilea, come Isaak Iselin (1728-1782) e Peter Ochs, la principessa pot\u00e9 curare intensi contatti. Infine si dedic\u00f2 al primo volume della sua \"Storia della citt\u00e0 e della campagna di Basilea\" (1786).\nMentre il marito gi\u00e0 nel 1780 aveva lasciato la citt\u00e0 a causa di contrasti con il magistrato, trasferendosi in Lussemburgo, la principessa lasci\u00f2 Basilea solo nel 1791, dopo 26 anni di esilio.\nA Jever apprese nel marzo del 1793 della morte del marito e poche settimane dopo aver assunto l'amministrazione delle sue terre. Ella condusse questo incarico con oculatezza e spirito di riforma fino all'occupazione della zona di Jever da parte della truppe napoleoniche nell'ottobre del 1806.\nDopo la sua rinuncia all'incarico Federica Augusta torn\u00f2 al castello di Coswig ove trascorse gli ultimi anni della sua vita insieme alla sorella Cristina di Schwarzburg-Sondershausen (1746-1823). Qui mor\u00ec, senza aver avuto figli, il 12 aprile 1827."}
{"id": "5836081", "revid": "584834", "url": "https://it.wikipedia.org/wiki?curid=5836081", "title": "Meride (lago)", "text": ""}
{"id": "5836083", "revid": "584834", "url": "https://it.wikipedia.org/wiki?curid=5836083", "title": "Lago Qarun", "text": ""}
{"id": "5836109", "revid": "767487", "url": "https://it.wikipedia.org/wiki?curid=5836109", "title": "Sicuro, sicurissimo, perfettamente sicuro", "text": "Sicuro, sicurissimo, perfettamente sicuro (\"Young Zaphod Plays It Safe\") \u00e8 un breve racconto che conclude il ciclo della \"Guida galattica per gli autostoppisti\" di Douglas Adams.\nTrama.\nZaphod Beeblebrox (comparso in precedenza nel terzo libro e che sappiamo essere in pessimi rapporti con Trillian, dalla quale era scappato) \u00e8 costretto da due agenti dell'Amministrazione Sicurezza e Protezione Civile a recuperare dei materiali potenzialmente pericolosi da un'astronave dell'\"Azienda Beeblebrox di recupero materiali e reperti impossibili\", che avrebbe dovuto scaricarli in un buco nero ma che si \u00e8 inabissata nei mari di un pianeta i cui abitanti si nutrono esclusivamente di aragoste. Scesi nelle profondit\u00e0 del mare i tre incontrano l'unico sopravvissuto allo schianto, che racconta loro che il capitano della nave aveva insistito per fare una deviazione per mangiare le prelibate aragoste locali.\nProseguendo l'esplorazione del relitto, Zaphod scopre che il trasporto di materiali pericolosi era solo una copertura per trasportare delle personalit\u00e0 sintetiche prodotte dalla \"Sirius Cybernetic Corporation\", in pratica solo disadattati sociali e parrucchieri, ma tra questi ci sono tre persone pericolose \"perch\u00e9 era loro concesso tutto e non c'era nulla che fosse loro concesso che non facessero\", in pratica non fanno scattare il campanello di allarme negli altri quando compiono un'azione anche evidentemente sbagliata.\nAlla fine si viene a scoprire che una capsula di salvataggio contro lo schianto nei buchi neri \u00e8 scomparsa e diretta verso il settore ZZ9 Plurale Z Alfa, ovvero il settore della Terra, e che quel settore deve essere reso \"perfettamente sicuro\"."}
{"id": "5836110", "revid": "6923", "url": "https://it.wikipedia.org/wiki?curid=5836110", "title": "Krista Kiuru", "text": "Fu ministro per gli alloggi e delle comunicazioni e ministro dell'educazione e comunicazioni durante i governi di Jyrki Katainen e Alexander Stubb\nBiografia.\nNel 2001 \u00e8 stata eletta al Consiglio Comunale di Pori e nel Consiglio regionale di Satakunta. Si \u00e8 unita la sede dell'Assemblea regionale nel 2005.\nIn occasione delle elezioni del 2007, \u00e8 stata eletta deputato socialdemocratico nel Parlamento finlandese, lasciando l'anno successivo le sue funzioni regionali. Divenne presidente del Consiglio Comunale di Pori nel 2009, \u00e8 stata nominata vicepresidente del Partito Socialdemocratico Finlandese nel 2010.\nIl 22 giugno 2011, all'et\u00e0 di 36 anni, entra a far parte del Governo Katainen formato dal nuovo primo ministro conservatore Jyrki Katainen, con la carica di ministro degli alloggi e delle comunicazioni. Non si presenta alle elezioni locali del 2012, diventando in quell'anno il primo vicepresidente SDP. Dopo il rimpasto del 24 maggio 2013, Krista Kiuru \u00e8 stata nominata Ministro dell'Istruzione e della Scienza. Il suo mandato viene ampliato al ministero delle comunicazioni con il rimpasto del 4 aprile 2014."}
{"id": "5836143", "revid": "262457", "url": "https://it.wikipedia.org/wiki?curid=5836143", "title": "\u015ar\u012b Samprad\u0101ya", "text": ""}
{"id": "5836144", "revid": "262457", "url": "https://it.wikipedia.org/wiki?curid=5836144", "title": "Caitanya Samprad\u0101ya", "text": ""}
{"id": "5836147", "revid": "262457", "url": "https://it.wikipedia.org/wiki?curid=5836147", "title": "Caitanya-samprad\u0101ya", "text": ""}
{"id": "5836149", "revid": "78953801", "url": "https://it.wikipedia.org/wiki?curid=5836149", "title": "S\u00e9gav\u00ebcia", "text": ""}
{"id": "5836151", "revid": "121196328", "url": "https://it.wikipedia.org/wiki?curid=5836151", "title": "Matt Graham", "text": "Biografia.\nIn Coppa del Mondo ha esordito il 14 gennaio 2010 a Deer Valley (41\u00ba), dove ha anche ottenuto il primo podio il 9 gennaio 2015 (2\u00ba) e la prima vittoria il 4 febbraio 2016. In carriera ha preso parte a due edizioni dei Giochi olimpici invernali, (7\u00ba nelle gobbe) e (2\u00ba nelle gobbe), e a quattro dei Campionati mondiali ottenendo come miglior risultato il secondo posto nelle gobbe a Park City 2019.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe\nDM = gobbe in parallelo"}
{"id": "5836174", "revid": "33751", "url": "https://it.wikipedia.org/wiki?curid=5836174", "title": "Prima Lega 2015-2016 (Egitto)", "text": "La Prima Lega egiziana 2015-2016 \u00e8 stata la 57\u00aa edizione della massima competizione calcistica egiziana. La stagione \u00e8 iniziata il 20 ottobre 2015 e si \u00e8 conclusa il 9 luglio 2016. A vincere, con due giornate di anticipo rispetto alla fine del torneo, \u00e8 stato l', per la 38\u00aa volta.\nStagione.\nFormula.\nLe 18 squadre partecipanti si affrontano due volte in un girone di andata e uno di ritorno per un totale di 34 giornate.\nLe ultime cinque classificate sono retrocesse in Seconda Divisione.\nClassifica finale.\nLegenda:\n\u00a0\u00a0\u00a0\u00a0\u00a0 Ammessa in CAF Champions League 2017\n\u00a0\u00a0\u00a0\u00a0\u00a0 Ammessa in Coppa della Confederazione CAF 2017\n\u00a0\u00a0\u00a0\u00a0\u00a0 Retrocesse in Egyptian Second Division 2016-2017"}
{"id": "5836175", "revid": "1573940", "url": "https://it.wikipedia.org/wiki?curid=5836175", "title": "Rhynchonelliformea", "text": "Rhynchonelliformea \u00e8 un subphylum di Brachiopoda; corrisponde ad una revisione della classe Articulata delle classificazioni tassonomiche tradizionali. I brachiopodi Rhynchonelliformea sono presenti sin dal Cambriano inferiore fino ai giorni nostri. In questo subphylum \u00e8 compresa la grande maggioranza dei moderni brachiopodi.\nDescrizione.\nI brachiopodi Rhynchonelliformea, sono, secondo la definizione della classe Articulata, con le due valve articolate fra di loro e con un'attaccatura del peduncolo ben sviluppata, la presenza di denti e fossette, un delthyrium e brachidium. Non hanno ano ed il guscio \u00e8 generalmente calcareo. Il sistema muscolare formato da adduttori e abduttori.\nNella classificazione rivista negli anni '90, basata sul materiale che costituisce le conchiglie, include Rhynchonelliformea nella classe Calciata, con la conchiglia in calcite. Le forme delle conchiglie variano dall'essere globalmente lisce ad avere strie fortemente marcate, dal possedere cerniere con larghi dentelli a praticamente nessuna cerniera. La maggioranza \u00e8 biconvessa. I lofofori possono avere sia la forma a disco che spiralata. Anche se vi sono queste numerose differenze morfologiche nell'ordine, tutte le specie sono filogeneticamente consistenti.\nLe conchiglie in Rhynchonellida possono avere pieghe molto pronunciate, con una linea dorsale mediana e solchi. Invece, per Terebratulida, la conchiglia \u00e8 liscia. La maggioranza delle conchiglie non hanno la perforazione nota come \"punctae\", tranne in alcune specie di Rhynchonellida.\nSistematica.\nLa differenza principale fra Rhynchonelliformea descritti nel \"Treatise on Invertebrate Paleontology\" Parte H (edizione rivista 2000/2007) e Articulata del \"Treatise\" part H, ed. 1965, risiede nei gruppi e nella loro posizione tassonomica. \nNella classificazione del 1965, la classe Articulata era divisa in sei ordini: Orthida, Pentamerida, Rhynchonellida, Spiriferida, Terebratulida e Strophomenida. Orthida, Pentamerida, Rhynchonellida, Spiriferida e Terebratulida sono stati poi uniti in Rhynchonellata, mentre Strophomenida ha cambiato nome in Strophomenata quando furono aggiunti i Orthotetida e Billingsellida. Gli ordini Obolellata e Kutorginata erano in precedenza inclusi fra gli Inarticulata, ma sono da allora stati riconosciuti come Articulata. L'antico ordine Spiriferida \u00e8 stato rivisitato dalla nuova classificazione, includendo gli Spiriferida rivisitati, gli Atrypida, Athyridida e Spiriferinida, ognuno con una propria derivazione filogenetica. Questi erano originalmente sottordini di Spiriferida, che combinava i brachiopodi con un brachidio a spirale, indipendentemente dalla conchiglia o dall'orientamento e lunghezza della cerniera. Questa classificazione pi\u00f9 recente riconosce il brachidio a spirale come un elemento di convergenza evolutiva.\nRhynchonelliformea (ossia Articulata rivisitata) \u00e8 ora diviso in cinque ordini: Obolellata, Kutorginata, Chileata, Strophomenata e Rhynchonellata. I Strophomenata e Rhynchonellata sono tuttora esistenti, con Rhynchonellata il gruppo pi\u00f9 numeroso di brachiopodi oggigiorno, mentre Stromphomenata \u00e8 molto pi\u00f9 ridotto. Chileata, Kutorginata e Obolellata sono oggi estinti. I brachiopodi Obolellata e Kutorginata sono vissuti esclusivamente nel Cambriano, mentre i Chileata si sono sviluppati fino al Paleozoico."}
{"id": "5836176", "revid": "436907", "url": "https://it.wikipedia.org/wiki?curid=5836176", "title": "Nice to Meet You (Acoustic Live Solo)", "text": "Nice to Meet You (Acoustic Live Solo) \u00e8 il secondo EP della cantante italiana Francesca Michielin, pubblicato il 30 gennaio 2016 dalla Sony Music."}
{"id": "5836178", "revid": "580", "url": "https://it.wikipedia.org/wiki?curid=5836178", "title": "Articulata", "text": ""}
{"id": "5836186", "revid": "643662", "url": "https://it.wikipedia.org/wiki?curid=5836186", "title": "FC Okean Nakhodka", "text": ""}
{"id": "5836198", "revid": "123944632", "url": "https://it.wikipedia.org/wiki?curid=5836198", "title": "Back in My Arms Again", "text": "Back in My Arms Again \u00e8 un singolo del trio femminile statunitense The Supremes, pubblicato nel 1965.\nLa canzone \u00e8 stata scritta e prodotta dal trio Holland-Dozier-Holland.\nCover.\nIl cantante statunitense Michael Bolton ha inciso una cover del brano nel suo album \"Michael Bolton\" (1983)."}
{"id": "5836209", "revid": "547034", "url": "https://it.wikipedia.org/wiki?curid=5836209", "title": "Leslie Mandoki", "text": "Ha raggiunto il successo come membro dei Dschinghis Khan e in seguito come solista.\nDurante gli studi di percussioni al Conservatorio di Budapest, M\u00e1ndoki era a capo del gruppo jazz-rock JAM, con influenze dai Cream e Jethro Tull.\nNel luglio del 1975 M\u00e1ndoki, assieme a G\u00e1bor Csup\u00f3 (creatore dei Rugrats) e altri, fugg\u00ec dall'Ungheria a piedi attraverso il tunnel di Karawanken in Austria e in seguito verso Monaco di Baviera (nell'allora Germania Ovest) per evitare le persecuzioni del governo comunista contro l'opposizione studentesca."}
{"id": "5836210", "revid": "78954340", "url": "https://it.wikipedia.org/wiki?curid=5836210", "title": "L\u00e1szl\u00f3 M\u00e1ndoki", "text": ""}
{"id": "5836214", "revid": "767487", "url": "https://it.wikipedia.org/wiki?curid=5836214", "title": "Renato Finelli", "text": ""}
{"id": "5836229", "revid": "643662", "url": "https://it.wikipedia.org/wiki?curid=5836229", "title": "FK KAMAZ Nabere\u017enye \u010celny", "text": ""}
{"id": "5836231", "revid": "106542660", "url": "https://it.wikipedia.org/wiki?curid=5836231", "title": "Elenore (singolo)", "text": "Elenore \u00e8 un brano musicale pop rock, inciso nel 1968 dal gruppo musicale statunitense The Turtles e pubblicato come singolo che anticip\u00f2 l'uscita dell'album \"The Turtles Present the Battle of the Bands\" (conosciuto in 77 Paesi anche come \"Elenore\"). Autore del brano \u00e8 il leader del gruppo Howard Kaylan, anche se ufficialmente anche gli altri componenti dei Turtles, Al Nichol, Jim Pons, John Barbata e Mark Volman vengono accreditati come autori.\nIl singolo fu prodotto da Chip Douglas e pubblicato su etichetta discografica White Whale Records.\nSempre nello stesso anno, il brano \u00e8 stato inciso anche dal gruppo musicale australiano The Strangers. Altri artisti hanno poi inciso ulteriori cover.\nStoria.\nIl brano doveva essere nelle intenzioni dei componenti dei The Turtles una sorta di dichiarazione di \"non amore\" nei confronti della loro casa discografica di allora, la \"White Whale Records\", che stava alle loro costole affinch\u00e9 il gruppo facesse una nuova hit dopo \"Happy Together\".\nTesto.\nIl testo si presenta come una dichiarazione d'amore nei confronti di una donna di nome Elenore, che il protagonista definisce \"il suo orgoglio, la sua gioia, eccetera\".\nLa ripubblicazione del 1983.\nNel 1983, il brano fu ripubblicato dai Turtles in 45 giri, fatto uscire dall'etichetta Bellaphon Records.\nCover.\nOltre che dai The Turtles e dai The Strangers, il brano \u00e8 stato inciso anche dai seguenti artisti (in ordine alfabetico):"}
{"id": "5836233", "revid": "838137", "url": "https://it.wikipedia.org/wiki?curid=5836233", "title": "Elenore", "text": ""}
{"id": "5836235", "revid": "1452073", "url": "https://it.wikipedia.org/wiki?curid=5836235", "title": "Andria di Anfusu", "text": ""}
{"id": "5836241", "revid": "287204", "url": "https://it.wikipedia.org/wiki?curid=5836241", "title": "Religioni in Mongolia", "text": "Le religioni in Mongolia sono state tradizionalmente dominate dalle scuole del buddhismo e dello sciamanesimo mongolo, oltre alla religione etnica caratteristica dei mongoli; storicamente, attraverso l'impero mongolo, questi sono stati esposti alle influenze del cristianesimo (soprattutto nestorianesimo e cattolicesimo) e dell'Islam, anche se queste fedi non sono mai giunte ad aver il predominio.\nDurante il periodo socialista della Repubblica Popolare Mongola (1924-1992) tutte le religioni sono state soppresse, ma col passaggio ad una repubblica parlamentare nel corso dei primi anni '90 del XX secolo, vi \u00e8 stata una ripresa generale delle fedi.\nSecondo i dati del censimento svoltosi nel 2010 il 53% dei mongoli s'identificano come buddhisti, il 38,6% come non religiosi, il 3% come musulmani (in prevalenza esponenti dell'etnia dei kazaki), il 2,9% come seguaci della tradizione sciamanica, il 2,1% come cristiani e lo 0,4% come seguaci di altre religioni. Altre fonti stimano che una percentuale significativamente pi\u00f9 alta della popolazione segua la religione etnica mongola (almeno il 18,6%)."}
{"id": "5836244", "revid": "1315817", "url": "https://it.wikipedia.org/wiki?curid=5836244", "title": "Antonio Balocchi", "text": ""}
{"id": "5836246", "revid": "767487", "url": "https://it.wikipedia.org/wiki?curid=5836246", "title": "Matraca Berg", "text": "Biografia.\nOltre ad interpretare i suoi brani, ha anche scritto canzoni per artisti come Linda Ronstadt, Deana Carter, Reba McEntire, Dixie Chicks, Trisha Yearwood e altri. Nel 2008 \u00e8 stata inserita nella Nashville Songwriters Hall of Fame."}
{"id": "5836247", "revid": "1315817", "url": "https://it.wikipedia.org/wiki?curid=5836247", "title": "Antonio Ballocchi", "text": ""}
{"id": "5836249", "revid": "1005847", "url": "https://it.wikipedia.org/wiki?curid=5836249", "title": "Novaja Kalitva", "text": "Novaja Kalitva () \u00e8 un villaggio (selo) della Russia europea sud-occidentale, situato nell'Oblast' di Vorone\u017e. Si trova sulla sponda destra del fiume Don, alla confluenza con il torrente \u010c\u00ebrnaja Kalitva.\nStoria.\nFondato nel XVIII secolo, il villaggio \u00e8 stato dal 1928 al 1959 capoluogo del Novokalitvjanskij rajon, poi soppresso."}
{"id": "5836250", "revid": "1836", "url": "https://it.wikipedia.org/wiki?curid=5836250", "title": "Eufonia nella lingua italiana", "text": "L'eufonia \u00e8 un fenomeno presente in lingua italiana. Le lettere utilizzate con funzione eufonica sono la D, la I e la R.\nD eufonica.\nL'uso della D in chiave eufonica \u2013 nell'italiano \u2013 \u00e8 attestato tanto nell'uso della lingua parlata quanto in quella scritta. Tale fenomeno consiste nell'aggiunta finale (\"epitesi\") della lettera \"d\" ad alcune particelle qualora l'incontro vocalico con parole incomincianti per vocale dia adito a cacofonie o difficolt\u00e0 di pronuncia.\nPi\u00f9 frequentemente utilizzata nel passato, nell'uso moderno della lingua italiana la D eufonica ricorre in tre casi:\nMentre anticamente il fenomeno era attestato anche nei seguenti casi:\nDi tali usi pi\u00f9 antichi si trova ancora traccia in forme poco comuni come \"qualcheduno\" e \"ciascheduno\".\nOrigine.\nL'esistenza della D eufonica pu\u00f2 essere motivata dalla necessit\u00e0 \u2013 avvertita da alcuni parlanti \u2013 di evitare un incontro vocalico che potrebbe risultare a loro o ad altri sgradevole, o di difficile pronuncia; casi simili vengono talvolta risolti, in altri contesti, con l'elisione della prima vocale, cos\u00ec come avviene nel caso della particella 'ne' nella forma \"'ne\" \u00e8' in \" \" \"n'\u00e8\".\nDal punto di vista etimologico le particelle derivano dal latino \"ad\", \"et\", \"aut\", \"quid\"; il suono sordo della \"t\" si sarebbe poi trasformato in quello sonoro per un fenomeno di sonorizzazione dovuto alla posizione intervocalica.\nUtilizzo e regola generale.\nSe anticamente, sotto l'influenza latina e toscana, l'utilizzo della D eufonica era considerato stilisticamente opportuno nella maggioranza dei contesti comunicativi, col mutare della lingua se ne \u00e8 persa l'abitudine. Nell'utilizzo prettamente letterario \u00e8 considerato parte dello stile, talvolta variabile, dell'autore; in tutti gli altri contesti si limita invece al solo caso di incontro fra vocali identiche e nelle locuzioni cristallizzate. Il suo impiego \u00e8 inoltre improprio davanti a parole inizianti con H aspirata (per esempio: \"\"a Helsinki\" e non \"ad Helsinki\"\").\nIn linea generale, sia Migliorini sia Satta, fra gli altri, suggeriscono di provare a pronunciare la frase per constatare l'eufonia nell'incontro delle vocali, e di aggiungere la \"d\" solo in caso di un miglioramento, sconsigliando comunque un uso pedissequo e massiccio che causi cacofonie o polisemie: \u00e8 il caso di incontri come \"\"ed\" \"ed\"itore\", \"\"ad Ad\"amo\", \"\"ad ad\"attare\" e simili. L'aggiunta della D eufonica pu\u00f2 essere funzionale a variare il contesto ritmico della frase: nella poesia, per esempio, aumenta di una sillaba la lunghezza del verso. \u00c8 da evitare nei casi in cui fra le vocali delle due parole vi sia un'importante pausa sintattica, o ci si trovi all'inizio di un inciso. In presenza di due particelle consecutive, la D eufonica \u00e8 inserita soltanto sulla seconda di esse.\nSecondo Gabrielli, l'Accademia della Crusca e Migliorini, lo stesso Satta e i moderni manuali di italianistica e giornalismo, l'utilizzo della D eufonica dovrebbe limitarsi al solo caso di incontro fra vocali uguali o nelle forme cristallizzate (come nella locuzione \"ad esempio\" o \"tu ed io\"\").\nPolisemia e raddoppiamento fonosintattico.\nL'uso indiscriminato della \"d\" eufonica pu\u00f2 dar luogo, nella comunicazione orale, a fenomeni di polisemia e ambiguit\u00e0 semantica, causati dall'omofonia: l'espressione \"ad ornare\", per esempio, \u00e8 diversa per scrittura e significato rispetto alla forma \"adornare\"; entrambe per\u00f2 hanno lo stesso suono nella comunicazione orale. Cos\u00ec come \"ad una\" e \"aduna\" (terza persona del verbo adunare), \"ad empiere\" e \"adempiere\", \"ad enologia\" e \"adenologia\".\nIn altri casi, tali polisemie possono essere scongiurate dal raddoppiamento fonosintattico, grazie al quale, per esempio, \"ad anno\" \u00e8 distinto da \"a danno\", la cui pronuncia diviene \"a dd\u00e0nno\". Tuttavia, il raddoppiamento fonosintattico si presenta con diversa intensit\u00e0 nei vari parlanti, con una variabilit\u00e0 legata soprattutto alle diverse aree geografiche (si veda \"Raddoppiamento fonosintattico: diffusione geografica\"), ma anche alla sensibilit\u00e0 individuale.\nI eufonica.\nL'uso della I eufonica (o protetica o prostetica) \u00e8 un espediente eufonico, oggi in disuso. L'espediente prevede l\u2019aggiunta di una I al principio di una parola qualora essa cominci per S impura (nell'italiano antico anche per \"gn\") e sia preceduta da una parola terminante per consonante.\nIl fenomeno pu\u00f2 trovare una motivazione d\u2019ordine fonologico: contrariamente alla convenzione ortografica, la S impura non appartiene fonologicamente alla sillaba seguente, bens\u00ec a quella precedente: il che genera la necessit\u00e0 di una vocale d'appoggio introdotta \u2013 quale nucleo sillabico \u2013 per rendere la pronunzia pi\u00f9 fluida; \u00e8 lo stesso motivo per cui alcuni articoli, davanti alla esse impura, mutano per questioni eufoniche.\nUn'altra motivazione \u00e8 prettamente etimologica: le due forme italiane (o comunque romanze) sono mutuate da una singola forma latina, che presentava o meno la i prostetica, dividendosi nei diversi contesti fonologici. Dei successivi esempi: \"Spagna\" e \"Ispagna\" sono derivate da \"Hispania\", mentre \"scuola\" ed \"iscuola\" da \"schola\", con l'influsso per\u00f2 del francese \"\u00e9cole\" e dello spagnolo \"escuela\".\nQuesto espediente \u00e8 apparso attorno al XIV secolo e caduto in disuso nel primo XX secolo:\n\u00c8 un fenomeno che nell'italiano contemporaneo tende ormai a scomparire, anche per il consistente numero di prestiti da altre lingue, con sequenze consonantiche in passato rifiutate dal sistema. Rimane cristallizzato nell'espressione \"per iscritto\".\nR eufonica.\nNella lingua italiana, l'uso della R eufonica \u00e8 un espediente eufonico, simile alla D eufonica, caduto in disuso nel XIX secolo, che prevede l\u2019aggiunta epitetica di una R alla preposizione \"su\" quando la parola successiva incomincia per U.\nFu usata, tra i tanti, anche da Alessandro Manzoni:\nInvece della R eufonica si usa talvolta la locuzione prepositiva \"su di\", anzich\u00e9 \"su\", davanti a U (\"su un cavallo\"), usata di regola anche davanti ai pronomi (\"su di te\"), ma impossibile in ogni altro contesto (*\"su dell'automobile\", *\"su delle nostre spalle\"). Tuttavia, l'uso di \"su di\" davanti all'articolo indeterminativo \u00e8 respinto come scorretto dai linguisti; altri, pur considerandolo un pleonasmo, ne registrano l'uso comune e lo considerano una soluzione ammissibile, bench\u00e9 fuori dalla norma grammaticale. I dizionari generalmente ammettono \"su di\" solo davanti ai pronomi personali.\nPi\u00f9 rara \u00e8 la forma elisa \"s'un\"."}
{"id": "5836265", "revid": "729019", "url": "https://it.wikipedia.org/wiki?curid=5836265", "title": "Stazione di Capo San Marco", "text": "La stazione di Capo San Marco \u00e8 stata una stazione ferroviaria posta lungo la ex linea ferroviaria a scartamento ridotto Castelvetrano-Porto Empedocle chiusa nel 1986, era a servizio del comune di Sciacca in localit\u00e0 Capo San Marco.\nStoria.\nLa stazione venne inaugurata nel 21 febbraio 1914 insieme alla tratta Selinunte-Sciacca. Nel 1986 la stazione cess\u00f2 il suo funzionamento insieme alla tratta Castelvetrano-Sciacca.\nStrutture e impianti.\nEra composta da un fabbricato viaggiatori, un magazzino merci e da due binari."}
{"id": "5836271", "revid": "767487", "url": "https://it.wikipedia.org/wiki?curid=5836271", "title": "Yours Sincerely", "text": "Yours Sincerely \u00e8 il primo album in studio della cantante Anna Bergendahl, pubblicato nel 2010.\nCon il singolo \"This Is My Life\" la cantante svedese ha partecipato all'Eurovision Song Contest 2010."}
{"id": "5836273", "revid": "965985", "url": "https://it.wikipedia.org/wiki?curid=5836273", "title": "Something to Believe In (Anna Bergendahl)", "text": "Something to Believe In \u00e8 il secondo album in studio della cantante svedese Anna Bergendahl, pubblicato nel 2012."}
{"id": "5836281", "revid": "33689", "url": "https://it.wikipedia.org/wiki?curid=5836281", "title": "Giovanni da Taranto", "text": ""}
{"id": "5836283", "revid": "767487", "url": "https://it.wikipedia.org/wiki?curid=5836283", "title": "Eufonia nella lingua russa", "text": "Nella lingua russa \u00e8 presente l'eufonia.\n\u0411 eufonica.\nViene utilizzata con \u043e quando questa funge da preposizione:\n\u041e eufonica.\nViene utilizzata con \u0432 quando questa funge da preposizione:"}
{"id": "5836285", "revid": "3732", "url": "https://it.wikipedia.org/wiki?curid=5836285", "title": "Attanasio II di Antiochia", "text": ""}
{"id": "5836286", "revid": "729019", "url": "https://it.wikipedia.org/wiki?curid=5836286", "title": "Stazione di Menfi", "text": "La stazione di Menfi \u00e8 stata una stazione ferroviaria posta lungo la ex linea ferroviaria a scartamento ridotto Castelvetrano-Porto Empedocle chiusa nel 1986, era a servizio del comune di Menfi.\nStoria.\nLa stazione venne inaugurata nel 21 febbraio 1914 insieme alla tratta Selinunte-Sciacca. Nel 1986 la stazione cess\u00f2 il suo funzionamento insieme alla tratta Castelvetrano-Sciacca.\nStrutture e impianti.\nEra composta da un fabbricato viaggiatori, un magazzino merci e da due binari."}
{"id": "5836287", "revid": "965985", "url": "https://it.wikipedia.org/wiki?curid=5836287", "title": "This Is My Life (Anna Bergendahl)", "text": "This Is My Life \u00e8 un singolo della cantante svedese Anna Bergendahl, pubblicato nel 2010. \nCon il brano, scritto da Bobby Ljunggren e Kristian Lagerstr\u00f6m, la cantante ha vinto il Melodifestivalen 2010 conquistando il diritto di rappresentare la Svezia all'Eurovision Song Contest 2010, dove tuttavia non si \u00e8 qualificata per la finale."}
{"id": "5836289", "revid": "1442080", "url": "https://it.wikipedia.org/wiki?curid=5836289", "title": "San Francisco 49ers 2016", "text": "La stagione dei San Francisco 49ers \u00e8 stata la 67\u00aa della franchigia nella National Football League, la prima e unica con Chip Kelly come capo-allenatore. La squadra tentava di riprendersi dal record di 5-11 della stagione precedente ma fece ancora peggio, terminando con due sole vittorie, entrambe contro i Los Angeles Rams. Il record di 2-14 fu il peggiore del club dalla stagione 2004. Inoltre il record casalingo di 1\u20137 pareggi\u00f2 il peggiore della storia della franchigia. Per tali motivi, a fine stagione i 49ers licenziarono Chip Kelly e il general manager Trent Baalke.\nCalendario.\nNote: Gli avversari della propria division sono in grassetto."}
{"id": "5836290", "revid": "1027057", "url": "https://it.wikipedia.org/wiki?curid=5836290", "title": "\u0411 eufonica", "text": ""}
{"id": "5836291", "revid": "85666171", "url": "https://it.wikipedia.org/wiki?curid=5836291", "title": "Sinapina", "text": "La sinapina \u00e8 un alcaloide che si trova nei semi di alcune specie di piante della famiglia delle Brassicaceae. \u00c8 stato scoperto nel 1825 dal chimico francese Etienne-Ossian Henry (1798\u20131873).\nDescrizione.\n\u00c8 un estere della colina con l'acido sinapico, che pu\u00f2 trovarsi in forma semplice nei semi della senape nera (\"Brassica nigra\") o della senape indiana (\"Brassica juncea\"), ovvero sotto forma di glucosinolato (sinalbina) nei semi della senape bianca (\"Sinapis alba\")."}
{"id": "5836292", "revid": "1027057", "url": "https://it.wikipedia.org/wiki?curid=5836292", "title": "\u041e eufonica", "text": ""}
{"id": "5836293", "revid": "1005847", "url": "https://it.wikipedia.org/wiki?curid=5836293", "title": "Taly", "text": "Taly () \u00e8 un villaggio (selo) della Russia europea sud-occidentale, situato nell'Oblast' di Vorone\u017e."}
{"id": "5836299", "revid": "729019", "url": "https://it.wikipedia.org/wiki?curid=5836299", "title": "Dinastia Qi Settentrionale", "text": "La dinastia Qi Settentrionale (), regn\u00f2 sulla Cina del nord-est dal 550 al 577, durante il periodo delle Dinastie del Nord e del Sud, anche detto \"periodo delle Sei Dinastie\". Fu preceduta dalla dinastia Wei Orientale (Dong Wei) e seguita dalla dinastia Zhou del Nord (Bei Zhou), che riunific\u00f2 la Cina settentrionale.\nLista degli imperatori.\nAlla morte di You Zhu, nel 577, la Cina settentrionale venne riunificata dall'imperatore Wu Di della dinastia Zhou del Nord (Bei Zhou).\nLe Arti sotto i Qi settentrionali.\nQuesto periodo per le arti, fu determinante per la storia dell'arte cinese. \"Sculture\"\"Pitture e disegni\""}
{"id": "5836306", "revid": "124599032", "url": "https://it.wikipedia.org/wiki?curid=5836306", "title": "Ribellione delle Germanies", "text": "La ribellione delle Germanies fu un conflitto armato originato nel Regno di Valencia all'inizio del regnato di Carlo V d'Asburgo (Carlo I di Spagna) fra il 1519 e il 1523. Questa rivolta \u00e8 uno degli elementi causante dell'accelerazione del processo di centralizzazione, della perdita di potere dell'oligarchia nobiliaria valenciana e d'una forte riduzione dei diritti del popolo valenciano. Questo movimento s'inserisce dentro le convulsioni europee che marcano la prima crisi del feudalesimo : le jacqueries francese, la rivolta dei ciompi nell'Italia in 1378, l'insurrezione inglese di 1381, la rivolta degl'irmandi\u00f1os in Galizia in 1467, la Guerra dei contadini tedeschi in Germania in 1524, la Rivolta dei comuneros in Castiglia in 1520.\nCause iniziali del conflitto.\nGli artigiani del Regno di Valencia avevano ottenuto, durante il regno di Ferdinando II d'Aragona, il privilegio di formare delle milizie per lottare contro le flotte barbaresche. Nel 1519, Carlo I permise la formazione di queste milizie, guidate allora da Joan Lloren\u00e7. Questa possibilit\u00e0 di armarsi rese pi\u00f9 dura la rivolta delle \"Germanies\".\nIl periodo corrisponde a un episodio di difficolt\u00e0 economiche. La nobilt\u00e0 valenciana era fuggita da Valencia dopo un'epidemia di peste in 1519. il sollevamento prende inizialmente un carattere di una rivolta sociale. La societ\u00e0 valenciana era allora essenzialmente borghese. Dopo la fuga della nobilt\u00e0, le classi medie e le Corporazioni delle arti e mestieri della citt\u00e0 si impadronirono progressivamente del governo fino alla costituzione della \"Junta dei 13\". Questa Junta era costituita da un rappresentante di ciascuna corporazione ed era incaricata di dirigere la capitale valenciana. Il re Carlo I, in quest'anno 1519, si trovava ad Aquisgrana, per preparare la sua incoronazione ad imperatore. L'unica misura presa dal suo reggente Adriano d'Utrecht (futuro papa Adriano VI), fu d'ordinare la consegna delle armi, ma nessuno dette retta a questa proibizione.\nLa \"Junta des 13\".\nLa \"Junte des 13\" prov\u00f2 a instaurare un sistema che proibiva il lavoro libero non controllato dalle corporazioni. La german\u00eda (di \"germ\u00e0\", fratello in valenciano) era il sistema di reclutamento delle milizia per affrontare le incursioni pirate. All'inizio, il capo fu Joan Lloren\u00e7, un uomo moderato, che mor\u00ec nel 1520, quello che permise l'ingresso di giovani pi\u00f9 radicali, comandati dal fabricante di velluto Vicent Peris.\nConseguentemente, il movimento visse una radicalizzazione progressiva, e si convert\u00ec in una guerra aperta, con episodi terribili come l'assalto e incendio del quartiere moro di Valencia, i cui abitanti erano accusati di collaborare con i nobili. La ribellione antinobiliaria si prolung\u00f2 fino alle campagne con il sacco delle terre e delle propriet\u00e0 dei nobili; tocc\u00f2 anche altri villaggi e centri urbani del regno dove si costituirono delle giunte rivoluzionare. Il vice-re di Valencia, Diego Hurtado de Mendoza, dovette fuggire prima a D\u00e9nia, e poi a Pe\u00f1\u00edscola, dove prese il comandamento delle compagnie reali. Si costituirono due focolai di resistenza: uno al nord, capitanato da Alfonso d'Aragona, duca di Segorbe; l'altro, a sud guidato dal vice-re stesso. Gli \"agermanats\", guidati da Jaime Ros, furono sconfitti il 18 luglio 1521 dal duca di Segorbe ad Almenara e il 20 agosto 1521 ad Orihuela. D'altronde, il 25 luglio, Vicent Peris sconfisse il vice-re e i suoi cavalieri a Biar.\nTuttavia, il movimento perse la sua unit\u00e0 e sorsero delle discordie interne. Le campagne militare seguenti si conclusero con le sconfitte degli \"agermanats\". La notte del 18 febbraio 1522, in un tentativo disperato, Vicent Peris s'introdusse a Valencia e chiam\u00f2 a raccolta i suoi sostenitori in casa propria; ne nacque un duro scontro armato che dur\u00f2 tutta la notte nelle strade di Valencia e un gruppo di soldati incendi\u00f2 la sua casa. Vicent Peris si arrense al capitano Diego Ladr\u00f3n de Guevara. Il 3 marzo 1522, le truppe reale entrarono definitivamente a Valencia; Vicent Peris e alcuni dei suoi compagni pi\u00f9 fedeli vennero giustiziati. Solamente le citt\u00e0 di X\u00e0tiva ed Alzira rest\u00f2 sotto la dominazione degli \"agermanats\". La ribellione si riaccese su ordine di un misterioso personaggio conosciuto come \"L'Encobert\", che diceva di essere l'infante Giovanni, figlio dei Re Cattolici.\nSconfitta degli \"agermanats\".\nDopo l'assassinio di \"L'Encobert\" a Burjassot il 19 maggio 1522, per mano di due dei suoi seguaci spinti dalla ricompensa offerta dal vicer\u00e9, e la caduta di X\u00e0tiva e Alzira, arriva la sconfitta definitiva per gli \"agermanats\". Germana de Foix fu nominata vice-regina di Valencia, che govern\u00f2 con mano di ferro fino alla sua morte nel 1538; ella organizz\u00f2 con il marito, il Duca di Calabria, una piccola ma brillante corte. Alcune fonti parlano di 800 sentenze di morte eseguite in maniera sporadica nel corso di vari anni. Secondo altre fonti, le rappresaglie consistettero in confische e multe, specialmente contro le corporazioni, e raramente si tradussero in pene di morte. Il 23 dicembre 1524, la reggente di Valencia accord\u00f2 un'amnistia per i \"perayres\" con un documento ufficiale che viene considerato come uno dei primi testi redatti in spagnolo nel Regno di Valencia. Questo ha fatto ritenere che la sconfitta degli \"agermanats\" fu una delle cause dell'imposizione di questa lingua, come rappresaglia supplementare contro gli sconfitti. La pacificazione effettiva del territorio si concretizz\u00f2 nel 1528, quando il re accord\u00f2 un perdono generale.\nGermanies nel regno di Maiorca.\nIl movimento delle \"germanies\" ebbe ripercussione nel Regno di Maiorca. La ribellione comincia in 1521 dopo la carcerazione di sei artigiani. Come in Valencia, si costituisce una giunta formata per tredici persone (la \"Tretzena\"), che prende il controllo della capitale e rimuove il suo governatore generale, Miguel de Gurrea, che deve fuggire a Ibiza. I nobili che sopravvivono al massacro del Castello di Bellver, si rifugiano in Alc\u00fadia, unico villaggio che resta fedele al re durante l'anno e mezzo di dominazione dell'isola per gli \"agermanats\". In agosto 1522, Carlo Quinto manda 800 uomini per aiutare Gurrea, che sbarca in Alcudia per sommettere l'isola, aiutato per i nobili che lui collegano. In dicembre, egli assediano la capitale, e il 8 marzo 1523, gli \"agermanats\" si arrendono in Palma di Maiorca dopo la mediazione del vescovo. Malgrado questa mediazione, pi\u00f9 di 200 \"agermanats\" furono giustiziati; molti altri hanno d'altronde fuggito verso la Catalogna."}
{"id": "5836307", "revid": "767487", "url": "https://it.wikipedia.org/wiki?curid=5836307", "title": "I milionari", "text": "I milionari (\"Ma and Pa Kettle\") \u00e8 un film del 1949 diretto da Charles Lamont e basato sui personaggi del libro \"Io e l'uovo\" scritto da Betty MacDonald nel 1945.\nProduzione.\nIl film riprende i due personaggi Ma Kettle e Pa Kettle gi\u00e0 presenti nel film \"Io e l'uovo\" del 1947, elevandoli a protagonisti. Il film ebbe un ottimo riscontro commerciale, tanto che la Universal produsse altri otto film con la coppia nei successivi otto anni."}
{"id": "5836330", "revid": "1318658", "url": "https://it.wikipedia.org/wiki?curid=5836330", "title": "Turismo in Siria", "text": "Il turismo in Siria si \u00e8 notevolmente ridotto a partire dallo scoppio della guerra civile siriana (2011- ) e con la crisi dei rifugiati ad essa associata, nonostante abbia alcune delle citt\u00e0 pi\u00f9 antiche dell'Asia occidentale, come Damasco e la citt\u00e0 vecchia di Aleppo (patrimonio dell'umanit\u00e0 dell'UNESCO).\nMolte delle ex attrazioni turistiche sono state irrimediabilmente distrutte dai bombardamenti; i voli, da parte di tutte le principali compagnie aeree, sono stati sospesi a tempo indeterminato e molti grandi alberghi hanno chiuso. Si stima gi\u00e0 che saranno necessari notevoli investimenti per poter rilanciare l'industria del turismo all'interno del paese.\nPanoramica.\nPrima della crisi del 2011.\nNel 2010, il turismo era notevolmente aumentato rispetto all'anno precedente. Secondo il Ministero del Turismo nel gennaio 2011, circa 6 milioni di turisti stranieri avevano visitato la Siria nel 2009; per il 2010 il dato era di 8,5 milioni di visite, con un aumento di oltre il 40%. Le entrate del turismo erano state stimate a 30,8 miliardi di sterline siriane (8,4 miliardi di dollari) nel 2010, il 14% dell'intera economia del Paese. I rapporti nel 2012 provenienti dallo stesso ministero siriano avevano calcolato per il 2010 le entrate dell'industria turistica a 6.5 miliardi di dollari, pari al 12% del prodotto interno lordo con l'11% dell'intera forza lavoro della nazione occupata nel settore.\nDopo il 2011.\nDall'inizio della guerra civile siriana nel marzo 2011, il turismo \u00e8 diminuito vertiginosamente; secondo i rapporti ufficiali, le camere d'albergo per i turisti stranieri sono state occupate dai rifugiati. Nel primo trimestre del 2012, le entrate del turismo erano state di circa 12,8 miliardi di sterline siriane (178 milioni di dollari), rispetto ai 52 miliardi del primo trimestre del 2011, e il numero di turisti stranieri \u00e8 diminuito di oltre il 76% nel primo trimestre 2012. L'occupazione nel settore del turismo \u00e8 scesa di \"quasi due terzi\" in quel periodo. \nSecondo i dati dell'UNESCO, cinque dei sei siti patrimonio mondiale della Siria sono stati colpiti pi\u00f9 o meno gravemente dalla guerra civile. Nel 2012, la Siria ha inviato una lettera/rapporto alle Nazioni Unite che descrive il declino della sua industria turistica, notando che il tasso di occupazione negli hotel del paese era precipitato dal 90% al 15% nel confronto 2011-2012.\nA partire dal 2013, il fatturato complessivo del turismo siriano era diminuito del 94%, con Aleppo tra i siti turistico-archeologici pi\u00f9 colpiti, e il Ministro del Turismo ha dichiarato, alla fine di settembre del 2013, che 289 mete turistiche erano state danneggiati dal conflitto dal 2011 in poi.\nAttrazioni.\nSiti UNESCO.\nLa citt\u00e0 antica di Aleppo, le antiche citt\u00e0 di Bosra e Damasco, le \"Citt\u00e0 dimenticate\" o Antichi villaggi della Siria settentrionale, Krak dei Cavalieri, Qal'at Salah El-Din (la Cittadella del Saladino) e l'antica Palmira sono i sei siti UNESCO Patrimonio dell'Umanit\u00e0 presenti nel paese. Dodici altri siti presentati all'UNESCO sono inserito in un elenco provvisorio dell'organizzazione: Nor\u00e9as de Hama , Ugarit (Tell Shamra), Ebla (Tell Mardikh), Mari (citt\u00e0 antica) (Tell Hariri), Dura Europos, Apamea (Afamia), Qasr al-Hayr al-Sharqi, Ma'lula, Tartus, l'\u00eele d'Arados/Arwad e due siti della valle dell'Eufrate.\nTurismo di guerra.\nIl conflitto siriano si \u00e8 rivelato per attirare i cercatori d'avventura estrema.\nSecondo il colonnello Kobi Marom delle Forze di Difesa Israeliane, che guida un tour della zona di guerra attraverso il confine con Israele, i turisti sono interessati a vedere il conflitto e s'emozionano quando vengono a sapere che essi sono probabilmente in quel momento osservati da militanti di Al-Qaeda."}
{"id": "5836331", "revid": "287204", "url": "https://it.wikipedia.org/wiki?curid=5836331", "title": "La sposa promessa (film)", "text": ""}
{"id": "5836333", "revid": "380453", "url": "https://it.wikipedia.org/wiki?curid=5836333", "title": "Montpellier Agglom\u00e9ration Volley Universit\u00e9 Club 2012-2013 (maschile)", "text": "Questa voce raccoglie le informazioni riguardanti il Montpellier Agglom\u00e9ration Volley Universit\u00e9 Club nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5836335", "revid": "122246", "url": "https://it.wikipedia.org/wiki?curid=5836335", "title": "Nantes Rez\u00e9 M\u00e9tropole Volley 2012-2013", "text": "Questa voce raccoglie le informazioni riguardanti il Nantes Rez\u00e9 M\u00e9tropole Volley nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5836339", "revid": "122246", "url": "https://it.wikipedia.org/wiki?curid=5836339", "title": "Narbonne Volley 2012-2013", "text": "Questa voce raccoglie le informazioni riguardanti il Narbonne Volley nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5836350", "revid": "122246", "url": "https://it.wikipedia.org/wiki?curid=5836350", "title": "Paris Volley 2012-2013", "text": "Questa voce raccoglie le informazioni riguardanti il Paris Volley nelle competizioni ufficiali della stagione 2012-2013.\nOrganigramma societario.\nArea direttiva\nArea tecnica"}
{"id": "5836351", "revid": "916580", "url": "https://it.wikipedia.org/wiki?curid=5836351", "title": "Sinapis", "text": "Sinapis \u00e8 un genere di plantae erbacee della famiglia delle Brassicacee.\nTassonomia.\nIl genere comprende le seguenti specie:"}
{"id": "5836352", "revid": "827882", "url": "https://it.wikipedia.org/wiki?curid=5836352", "title": "In the Jungle Groove", "text": "In the Jungle Groove \u00e8 un album compilation del musicista statunitense James Brown, pubblicato nell'agosto 1986 dalla Polydor Records.\nIl disco.\nOriginariamente pubblicato per capitalizzare il successo e la popolarit\u00e0 di Brown nell'ambiente dell'hip hop dell'epoca, il disco include la prima pubblicazione su album del singolo \"Funky Drummer\" (1969), uno dei pi\u00f9 campionati di sempre, insieme ad una selezione di brani precedentemente inediti, versioni alternative, e remix. La produzione della registrazioni originali fu di Brown, mentre delle versioni presenti in questa raccolta si occuparono Cliff White e Tim Rogers. Una compilation simile, \"Motherlode\", fu pubblicata nel 1988.\nIl titolo dell'album deriva da una canzone di Brown incisa in studio nell'agosto 1970.\nIn copertina una foto di James Brown in divisa da carcerato seduto in una cella con i muri pieni di graffiti.\nAccoglienza.\nIn una recensione contemporanea, Richard Hallman di \"The Atlanta Journal-Constitution\" raccomand\u00f2 l'album a \"esperti e collezionisti\", e scrisse che \"dovrebbe essere preso in considerazione per l'acquisto solo da chi prende molto sul serio il proprio \"Padrino\"\". Ken Tucker, scrivendo sul \"Chicago Tribune\", elogi\u00f2 la Polygram per il loro \"ammirabile progetto di ristampa dell'affascinante musica incisa da Brown tra la fine degli anni sessanta e l'inizio dei settanta, quando scomparve dalle classifiche pop per registrare alcune delle sue pi\u00f9 canzoni pi\u00f9 funky\". Egli cit\u00f2 la performance di Clyde Stubblefield in \"Funky Drummer\" come il punto forte della compilation e disse che l'album \"serve per ricordare all'ascoltatore che, in aggiunta alla sua grandezza come cantante e innovatore ritmico, Brown \u00e8 anche un eccezionale band leader\". \"In the Jungle Groove\" venne votato quarta migliore ristampa del 1986 nell'annuale sondaggio del \"The Village Voice\" Pazz &amp; Jop riservato ai critici.\nIn un articolo retrospettivo apparso sulla rivista \"Rolling Stone\", Robert Christgau disse che, poich\u00e9 gran parte del materiale incluso \u00e8 disponibile nel cofanetto \"Star Time\" (1991), \"In the Jungle Groove\" \u00e8 \"solo per seri studiosi della materia e completisti\". Douglas Wolk, scrivendo per \"Wondering Sound\", disse che \"ispirando un milione di campionamenti hip-hop\" e includendo \"pezzi funk incredibilmente intensi\" tratti da un periodo in cui Brown e la sua band del 1970\u201371 stavano \"incidendo alcuni dei migliori dischi per ballare di sempre\", la raccolta \u00e8 da considerarsi indispensabile. Nel 2000, la rivista \"Vibe\" incluse l'album nella sua lista dei 100 album essenziali del XX secolo. Nel 2003, \"Rolling Stone\" classific\u00f2 l'album alla posizione numero 330 nella sua lista dei 500 migliori album di sempre, e alla numero 329 nell'aggiornamento del 2012 della stessa lista. In una recensione della ristampa dell'album, Brian James di \"PopMatters\" scrisse che \"In the Jungle Groove\" \"necessitava\" una ristampa \"perch\u00e9 la musica ne guadagna\", e concluse raccomandando il disco agli ascoltatori che sono interessati a James Brown o alla musica funk."}
{"id": "5836364", "revid": "16784", "url": "https://it.wikipedia.org/wiki?curid=5836364", "title": "Bilovods'k", "text": "Bilovods'k (; ) \u00e8 un insediamento di tipo urbano (\u0441\u0435\u043b\u0438\u0449\u0435 \u043c\u0456\u0441\u044c\u043a\u043e\u0433\u043e \u0442\u0438\u043f\u0443) dell'Ucraina, situato nell'oblast' di Luhans'k."}
{"id": "5836366", "revid": "271907", "url": "https://it.wikipedia.org/wiki?curid=5836366", "title": "Belovodsk", "text": ""}
{"id": "5836378", "revid": "1315817", "url": "https://it.wikipedia.org/wiki?curid=5836378", "title": "Antonio Balochi", "text": ""}
{"id": "5836381", "revid": "2171049", "url": "https://it.wikipedia.org/wiki?curid=5836381", "title": "Vince Hunter", "text": "Caso di doping.\nDopo gara 4 di finale nel giugno 2021, viene trovato positivo al carboxy-THC, venendo sospeso per 3 mesi. Questa squalifica causer\u00e0 la rescissione unilaterale del contratto con la Virtus rinnovato poche settimane prima."}
{"id": "5836392", "revid": "116163216", "url": "https://it.wikipedia.org/wiki?curid=5836392", "title": "Hassen Chalghoumi", "text": "Biografia.\nChalghoumi \u00e8 nato a Tunisi da padre algerino e madre tunisina. Nel 1992 ha lasciato la Tunisia, andando a studiare in Madrase in Siria e in Pakistan, per poi emigrare in Francia nel 1996. Ha fatto parte dell'organizzazione Jamaat Tabligh fino al 2005, anno in cui \u00e8 diventato cittadino francese.\nNegli anni ha preso molte posizioni controverse: nel 2006 ha tenuto un discorso di commemorazione degli ebrei deportati al campo di internamento di Drancy, e nel 2009 ha sostenuto la legge proposta da Nicolas Sarkozy per mettere al bando il burqa, che secondo lui \u00e8 stato diffuso da sette fanatiche come i salafiti. Ci\u00f2 gli ha attirato l'ostilit\u00e0 di molti musulmani, che l'hanno chiamato \"Imam degli ebrei\". Nel gennaio 2010 la sua moschea \u00e8 stata presa d'assalto e vandalizzata, e da allora vive con la scorta.\nOpinioni religiose.\nChalghoumi si considera rappresentante di un islam \"moderato e repubblicano\", e predica la separazione tra religione e stato, in contrasto con governi come quello iraniano. Ha inoltre affermato che indossare il velo dovrebbe essere facoltativo.\nPer le sue posizioni \u00e8 stato elogiato dal filosofo Bernard-Henri L\u00e9vy, che l'ha definito \"coraggioso\".\nOpinioni politiche.\nSulla Shoah.\nNel maggio 2006 ha partecipato a una cerimonia in memoria degli ebrei morti a Drancy durante l'Olocausto. Nel febbraio 2013 ha partecipato a una seconda cerimonia, organizzata da Marek Halter, a cui ha partecipato anche l'allora Ministro dell'Interno Manuel Valls.\nDialogo con altre fedi.\nChalghoumi ha partecipato a molte attivit\u00e0 per promuovere la coesistenza tra musulmani, ebrei e cattolici.\nVisita in Israele.\nChalghoumi si \u00e8 recato in Israele il 5 giugno 2012, per partecipare a una conferenza intitolata \"religione e laicit\u00e0\". Oltre a lui si sono presentate molte figure importanti in Francia, tra cui il filosofo Alain Finkielkraut, la scrittrice Caroline Fourest e la giornalista \u00c9lisabeth L\u00e9vy.\nL'11 novembre 2012, Chalghoumi ha portato in Israele una delegazione di 12 Imam, che ha visitato anche il memoriale di Yad Vashem. Sulle tombe delle vittime degli Attentati di Tolosa e Montauban del 2012, ha tenuto un discorso rivolto agli israeliani, in cui chiede di non pensare che i musulmani francesi siano tutti antisemiti.\nTunisia.\nNel settembre 2010, in seguito alla Rivoluzione dei Gelsomini, ha preso le difese del regime di Ben Ali, affermando che ha difeso la Tunisia dai fondamentalisti islamici.\nCharlie Hebdo e attentati di Parigi.\nChalghoumi, prima degli attentati, aveva aspramente criticato le vignette su Maometto, ma ha anche condannato l'uccisione dei giornalisti, definendola \"un atto criminale\".\nVita privata.\nChalghoumi \u00e8 sposato e ha 5 figli."}
{"id": "5836395", "revid": "1543377", "url": "https://it.wikipedia.org/wiki?curid=5836395", "title": "Cristianesimo in Siria", "text": "Il cristianesimo in Siria concerne all'incirca il 10% della popolazione. La pi\u00f9 grande denominazione cristiana del paese \u00e8 la Chiesa greco-ortodossa di Antiochia (noto come il Patriarcato ortodosso di Antiochia e di tutto l'Oriente), seguito da vicino dalla Chiesa cattolica greco-melchita, una delle chiese di rito orientale cattoliche, che ha una radice comune con la Chiesa ortodossa di Antiochia, e poi da alcune delle chiese ortodosse orientali antiche come la Chiesa ortodossa siriaca e la Chiesa apostolica armena. Ci sono anche una minoranza di protestanti e membri della Chiesa Assira d'Oriente e della chiesa cattolica dei caldei. La citt\u00e0 di Aleppo \u00e8 creduta avere il maggior numero di cristiani presenti in Siria.\nOrigini.\nLe comunit\u00e0 cristiane della Siria, che comprendono circa il 10 per cento della popolazione, nascono da due grandi tradizioni. Da un lato, il cattolicesimo e il protestantesimo sono stati introdotti da missionari e un piccolo numero di siriani sono membri delle denominazioni occidentali. La stragrande maggioranza, d'altra parte, appartengono alle comunioni orientali, che sono esistite in Siria fin dalle origini del cristianesimo.\nChiesa greco-ortodossa di Antiochia.\nLa pi\u00f9 grande denominazione cristiana in Siria \u00e8 la Chiesa greco-ortodossa di Antiochia (formalmente chiamata il \"Patriarcato ortodosso di Antiochia e di tutto l'Oriente\"), precedentemente noto come \"chiesa melchita\" dopo le spaccature cristiane 5-6 secolo, in cui il suo clero rimasto fedele all'imperatore romano d'Oriente (\"Melek\") di Costantinopoli.\nChiesa ortodossa siriaca.\nLa Chiesa ortodossa siriaca \u00e8 il pi\u00f9 grande gruppo orientale ortodosso cristiano esistente in Siria. La chiesa Ortodossa Siriaca o Giacobita, la cui liturgia \u00e8 in lingua siriaca, \u00e8 stato reciso dalla chiesa favorita dell'impero bizantino (l'Ortodossia orientale), dopo la polemica sorta dal concilio di Calcedonia.\nChiesa apostolica armena.\nLa Chiesa Apostolica Armena \u00e8 il secondo pi\u00f9 grande gruppo ortodosso orientale cristiano esistente in Siria. Si avvale di una liturgia in lingua armena e la sua dottrina \u00e8 non monofisita.\nChiese protestanti.\nIn Siria vi \u00e8 anche una minoranza di protestanti. Il protestantesimo \u00e8 stato introdotto da europei missionari e un piccolo numero di siriani sono membri di varie denominazioni protestanti. Il Gustav-Adolf-Werk (GAW), come la Chiesa evangelica della diaspora tedesca sostiene attivamente i perseguitati cristiani protestanti in Siria con progetti di aiuto.\nChiese cattoliche di rito orientale.\nDette anche sui iuris o uniate, sono Chiese che in passato erano ortodosse, ovvero non riconoscevano l'autorit\u00e0 del Vescovo di Roma, e in seguito riconobbero tale autorit\u00e0 divenendo cattoliche. In Siria sono Chiese cattoliche di rito orientale la Chiesa cattolica greco-melchita, che consiste in quella parte di Chiesa greco-ortodossa di antiochia che si \u00e8 riavvicinata a Roma, la Chiesa cattolica sira derivante dal riavvicinamento a Roma di parte della Chiesa ortodossa siriaca e la Chiesa maronita, rimasta sempre fedele a Roma.\nPapi della chiesa cattolica.\nSette papi originari dalla Siria sono saliti nella storia al soglio pontificio, ma molti di loro vivevano gi\u00e0 in Italia; Papa Gregorio III (731-741), \u00e8 stato l'ultimo papa ad essere nato al di fuori del continente europeo fino all'elezione di papa Francesco avvenuta nel 2013."}
{"id": "5836398", "revid": "119599288", "url": "https://it.wikipedia.org/wiki?curid=5836398", "title": "Verchnij Mamon", "text": "Verchnij Mamon () \u00e8 un villaggio (selo) della Russia europea sud-occidentale, situato nell'Oblast' di Vorone\u017e.\nNel XIX secolo il villaggio di Verchnij Mamon faceva parte di Verchnij Mamon volost' del uezd di Pavlovsk della Governatorato di Vorone\u017e. \nFu qui che il 16 dicembre 1942 l'esercito russo sfond\u00f2 la linea difensiva dell'8\u00aa Armata italiana, dando inizio alla tristemente nota ritirata di Russia. "}
{"id": "5836402", "revid": "991694", "url": "https://it.wikipedia.org/wiki?curid=5836402", "title": "Lino Coluccio Salutati", "text": ""}
{"id": "5836414", "revid": "729019", "url": "https://it.wikipedia.org/wiki?curid=5836414", "title": "Stazione di Selinunte", "text": "La stazione di Selinunte \u00e8 stata una stazione ferroviaria posta lungo la ex linea ferroviaria a scartamento ridotto Castelvetrano-Porto Empedocle chiusa nel 1986, era a servizio di Marinella di Selinunte.\nStoria.\nLa stazione venne inaugurata nel 20 giugno 1910 insieme alla tratta Castelvetrano-Selinunte rimase stazione di testa per quattro anni. 21 febbraio 1914 venne aperta il tratto Selinunte-Sciacca. Nel 1986 la stazione cess\u00f2 il suo funzionamento insieme alla tratta Castelvetrano-Sciacca.\nStrutture e impianti.\nEra composta da un fabbricato viaggiatori, un magazzino merci e da due binari."}
{"id": "5836416", "revid": "729019", "url": "https://it.wikipedia.org/wiki?curid=5836416", "title": "Museo della capitale", "text": "Il museo della capitale (in mandarino : \u9996\u90fd\u535a\u7269\u9986) \u00e8 un museo d'arte di Pechino in Cina. \nInaugurato nel 1981, \u00e8 stato spostato nel 2006 nell'attuale edificio progettato dagli architetti Jean-Marie Duthilleul e Cui Kai.\nCon una superficie di 63.000 m2, nel 2009, era il pi\u00f9 grande museo di storia dell'arte cinese del paese. La presentazione si situa bene nei suoi grandi spazi. Le collezioni ben diversificate, sono divisi in due gruppi principali."}
{"id": "5836426", "revid": "729019", "url": "https://it.wikipedia.org/wiki?curid=5836426", "title": "Stazione di Realmonte", "text": "La stazione di Realmonte \u00e8 stata una stazione ferroviaria posta lungo la ex linea ferroviaria a scartamento ridotto Castelvetrano-Porto Empedocle chiusa nel 1986, era a servizio del comune di Realmonte.\nStoria.\nLa stazione venne inaugurata nel 16 dicembre 1911 insieme alla tratta Siculiana\u2013Porto Empedocle. Nel 1977 la stazione cess\u00f2 il suo funzionamento insieme alla tratta Realmonte-Agrigento.\nStrutture e impianti.\nEra dotata di un fabbricato viaggiatori, un magazzino merci e due binari."}
{"id": "5836434", "revid": "1543377", "url": "https://it.wikipedia.org/wiki?curid=5836434", "title": "Tanaka-kun wa itsumo kedaruge", "text": " \u00e8 un manga scritto e disegnato da Nozomi Uda, serializzato sul \"Gangan Online\" di Square Enix dal 25 luglio 2013 al 25 luglio 2019. Un adattamento anime, prodotto da Silver Link, \u00e8 stato trasmesso in Giappone tra il 9 aprile e il 25 giugno 2016.\nMedia.\nManga.\nIl manga, scritto e disegnato da Nozomi Uda, ha iniziato la serializzazione sulla webzine \"Gangan Online\" di Square Enix il 25 luglio 2013. Il primo volume \"tank\u014dbon\" \u00e8 stato pubblicato il 26 aprile 2014 e al 12 settembre 2019 ne sono stati messi in vendita in tutto tredici.\nAnime.\nAnnunciato il 19 novembre 2015 sul sito ufficiale del manga, un adattamento anime, prodotto da Silver Link e diretto da Shinya Kawatsura, \u00e8 andato in onda dal 9 aprile al 25 giugno 2016. Le sigle di apertura e chiusura sono rispettivamente degli Unlimited tone e \"Bon-Bon\" di CooRie. In varie parti del mondo gli episodi sono stati trasmessi in streaming in simulcast da Crunchyroll; in particolare, in America del Nord i diritti sono stati acquistati da Sentai Filmworks."}
{"id": "5836442", "revid": "287204", "url": "https://it.wikipedia.org/wiki?curid=5836442", "title": "Coupe de la Ligue (hockey su ghiaccio)", "text": "La Coppa di lega, ufficialmente Coupe de la Ligue, \u00e8 stata una competizione di hockey su ghiaccio ad eliminazione diretta che si \u00e8 disputata in Francia dal 2007 al 2016 e che vedeva coinvolte le squadre della Ligue Magnus.\nFormato.\nA differenza della Coppa di Francia, disputata dalle squadre di tutti e quattro i livelli dell'hockey su ghiaccio francese, alla \"Coupe de la Ligue\" prendevano parte le 14 squadre della Ligue Magnus, a cui si aggiungevano la squadra retrocessa nella stagione precedente in Division 1 ed una sedicesima squadra, che nel corso del tempo \u00e8 stata o la seconda classificata della precedente Division 1 (dal 2007 al 2010) o la (2011-2016).\nPer le prime due edizioni si \u00e8 disputato un torneo interamente ad eliminazione diretta, con gare di andata e ritorno per gli ottavi di finale, i quarti e le semifinali, ed in gara unica per la finale.\nDalla terza edizione le 16 squadre vennero divise in quattro gironi da quattro squadre, che si affrontavano in un girone all'italiana di andata e ritorno. Le prime due di ciascun girone si qualificavano ai play-off, con gare di andata e ritorno per i quarti e le semifinali, ed in gara unica per la finale.\nIl torneo \u00e8 stato soppresso dopo l'edizione 2015-2016 per la crisi economica che ha colpito in quel periodo l'hockey su ghiaccio francese e che aveva portato alla diminuzione del numero di squadre in Ligue Magnus da 14 a 12."}
{"id": "5836444", "revid": "16758", "url": "https://it.wikipedia.org/wiki?curid=5836444", "title": "Coppa di lega francese (hockey su ghiaccio)", "text": ""}
{"id": "5836448", "revid": "484362", "url": "https://it.wikipedia.org/wiki?curid=5836448", "title": "Linguliformea", "text": "Linguliformea \u00e8 un subphylum di brachiopodi inarticolati. Si tratta dei brachiopodi pi\u00f9 antichi, con una presenza che si estende dal Cambriano all'Olocene. Fra il Cambriano e l'Ordoviciano si sono diversificati molto, ma molte famiglie erano gi\u00e0 estinte nel Devoniano. \nQuesti brachiopodi non hanno articolazione. Dal punto di vista muscolare, hanno sia muscoli adduttori che obliqui, ma non diduttori. L'ano \u00e8 localizzato sul lato del corpo. Il peduncolo \u00e8 formato da un'estensione cava della parete ventrale del corpo. \nLa conchiglia \u00e8 generalmente composta da apatite (fosfato di calcio); in rari casi \u00e8 formata da calcite o aragonite."}
{"id": "5836452", "revid": "729019", "url": "https://it.wikipedia.org/wiki?curid=5836452", "title": "Stazione di Siculiana", "text": "La stazione di Siculiana \u00e8 stata una stazione ferroviaria posta lungo la ex linea ferroviaria a scartamento ridotto Castelvetrano-Porto Empedocle chiusa nel 1978, era a servizio del comune di Siculiana.\nStoria.\nLa stazione venne inaugurata nel 16 dicembre 1911 insieme alla tratta Siculiana\u2013Porto Empedocle rimase stazione di testa per quattro anni. Il 16 giugno 1915 venne aperta il Cattolica Eraclea\u2013Siculiana. Nel 1978 la stazione cess\u00f2 il suo funzionamento insieme alla tratta Porto Empedocle-Ribera.\nStrutture e impianti.\nEra composta da un fabbricato viaggiatori, un magazzino merci e da due binari."}
{"id": "5836455", "revid": "767487", "url": "https://it.wikipedia.org/wiki?curid=5836455", "title": "Ansel Briggs", "text": "Fu il primo governatore dell'Iowa, in carica dal 1846 fino al 1850\nBiografia.\nBriggs ha studiato, inizialmente, nella universit\u00e0 privata Norwich, in Connecticut. A causa, per\u00f2, della morte prematura del padre, fu costretto a trovarsi un lavoro come guidatore di diligenze.\nSuccessivamente, si trasfer\u00ec in Iowa, dove cominci\u00f2 la carriera politica. Si schier\u00f2 dalla parte dei democratici ed ottenne alcuni incarichi importanti, soprattutto nell'Assemblea pre-governativa. Nel 1846, quando lo Iowa divenne il 29\u00ba stato federato degli USA, fu nominato come Governatore, battendo i rivali Jesse Williams e William Thompson, entrambi segretari dell'Iowa.\nNel corso dei quattro anni, Briggs si concentr\u00f2 sui trasporti, sull'urbanistica e nelle poste.\nNella citt\u00e0 di Andrew, nel 1909, \u00e8 stata eretta una statua in suo onore, con la seguente dedica: \"the stage driver who became Governor\" (ovvero: al guidatore di diligenze che divenne Governatore\")."}
{"id": "5836467", "revid": "123293050", "url": "https://it.wikipedia.org/wiki?curid=5836467", "title": "Jabal Akh\u1e0dar", "text": "Il Jabal Akh\u1e0dar, scritto anche Jebel Akhdar o Gabal al-Akhdar (arabo: \u0627\u0644\u062c\u0628\u0644 \u0627\u0644\u0623\u062e\u0636\u0631, \"al-Jabal al-Akhdar\", che significa: \"Montagna verde\"), \u00e8 un massiccio parte della catena montuosa dei Monti \u1e24ajar, in Oman, e si estende per circa 300 km da nord-ovest a sud-est, a 50-100 km di distanza dalla costa del Golfo di Oman.\nLa vetta pi\u00f9 alta, che si trova a ovest di Rustaq, \u00e8 il \u01e6abal Sham (3.075 m.).\nNel 1957 vi si rifugiarono i capi del Movimento rivoluzionario dell'Oman (ORM) durante la loro lotta contro il sultano Sa'id bin Taymur che nel 1959, dopo duri scontri, debell\u00f2 la rivolta tanto da riuscire a riunire tutto l'Oman.\nDal 2011 il Jabal Akh\u1e0dar \u00e8 sede dell'arrivo della tappa principale del Tour of Oman, spesso decisiva per definire la classifica finale."}
{"id": "5836469", "revid": "339392", "url": "https://it.wikipedia.org/wiki?curid=5836469", "title": "Jabal Akhdar (Oman)", "text": ""}
{"id": "5836470", "revid": "339392", "url": "https://it.wikipedia.org/wiki?curid=5836470", "title": "Djebel Akhdar", "text": ""}
{"id": "5836471", "revid": "339392", "url": "https://it.wikipedia.org/wiki?curid=5836471", "title": "Jabal Al Akhdhar (Oman)", "text": ""}
{"id": "5836473", "revid": "287204", "url": "https://it.wikipedia.org/wiki?curid=5836473", "title": "Kenwood (azienda)", "text": ""}
{"id": "5836474", "revid": "2121673", "url": "https://it.wikipedia.org/wiki?curid=5836474", "title": "Ferrari SF16-H", "text": "La Ferrari SF16-H (codice interno \"667\") \u00e8 la sessantaduesima monoposto costruita dalla casa automobilistica Ferrari, realizzata per partecipare al campionato mondiale di Formula 1 2016.\nPresentata il 19 febbraio 2016 sul sito web della Scuderia Ferrari, va a sostituire la SF15-T che aveva disputato la stagione 2015. I piloti sono il 4 volte iridato Sebastian Vettel (5) e il campione del Mondo 2007 Kimi R\u00e4ikk\u00f6nen (7), entrambi gi\u00e0 a Maranello dall'anno precedente.\nLivrea.\nLa livrea si diversifica da quella delle precedenti stagioni per la presenza di ampie sezioni di bianco, che richiamano le monoposto Ferrari degli anni 1970 (in particolare la 312 T di Niki Lauda campione del mondo nel 1975), coprendo la superficie del cofano motore, parte dell'avantreno e parte dell'ala posteriore e anteriore. Il tricolore italiano \u00e8 presente in modo evidente sull\"airscope\" e, in misura minore, sul musetto e sulla parte bassa delle fiancate laterali.\nCaratteristiche.\nLa vettura, nata dalla penna di James Allison, Rory Byrne e Simone Resta, si discosta profondamente dalla precedente SF15-T nell'ambito della filosofia progettuale. A differenza della progenitrice, la SF16-H sfoggia un muso decisamente pi\u00f9 corto e alto con l'intento di garantire un maggior afflusso di aria verso il retrotreno (e in particolar modo verso la zona del diffusore). Dopo quattro stagioni si ritorna a una sospensione di tipo \"push rod\", al fine di semplificare il settaggio della monoposto e facilitare il riscaldamento degli pneumatici (vero tallone d'Achille delle vetture del Cavallino negli anni passati).\nUn importante lavoro sulla disposizione dei componenti della \"power unit\" ha permesso una massiccia rastremazione delle fiancate, soprattutto nella zona della \"Coca Cola\", mentre l\"airscope\" e le prese d'aria laterali sono rimaste invariate nelle dimensioni, bench\u00e9 riviste nella loro geometria. Il cofano motore presenta una pinna meno accentuata e una parte finale molto particolare, poich\u00e9 Ferrari utilizza questa parte di carrozzeria per fini puramente aerodinamici. Grazie alla canalizzazione dell'aria passante attraverso il cofano motore, si va ad alimentare l'intera parte alta del diffusore, cercando di massimizzare la generazione di carico aerodinamico da questo componente.\nMuso.\nPi\u00f9 alto e corto, il naso della SF16-H si presenta simile a quello utilizzato nella stagione 2015 dalla rivale Red Bull RB11. Il motivo \u00e8 quello di convogliare una maggiore quantit\u00e0 di aria in mezzo ai due piloni che sostengono l'ala, e alimentare meglio la zona sottostante al telaio per incrementare l'efficienza a livello aerodinamico; i piloni di sostegno risultano essere allargati e deformati alla base per incanalare al meglio il flusso. Sullo scalino superiore del muso trova spazio un nuovo \"vanity panel\" che cela la meccanica delle sospensioni.\nSospensione anteriore.\nSi ritorna allo schema \"push rod\", cos\u00ec come le altre vetture. Geometrie riviste, cos\u00ec come gli ancoraggi sulla scocca, il tutto per favorire la massima efficienza aerodinamica e meccanica. Il triangolo inferiore della sospensione \u00e8 tornato ad avere uno schema pi\u00f9 convenzionale rispetto a quello a diapason. Al posteriore resta invariato lo schema \"pull rod\" ereditato dalla SF15-T.\nFiancate.\nLe fiancate sono filanti, a spiovere verso il basso per ridurre al minimo la resistenza all'avanzamento. Le bocche dei radiatori hanno una forma triangolare e pi\u00f9 allungata, mentre i componenti accessori come i deviatori a ponte, rispetto alla SF15-T, sono tornati a essere costituiti da un unico elemento che si collega al bordo superiore della fiancata. Ai lati dell'abitacolo, tra pance e cofano, si trova a ogni lato una fila di branchie per sfogare il calore.\nPower unit.\nPer quanto riguarda la Power Unit, si \u00e8 cercato di ridurre al minimo gli ingombri migliorandone non solo l'architettura ma anche le prestazioni con maggiori accorgimenti riguardo alla combustione e alla parte ibrida.\nRetrotreno.\nLa SF16-H \u00e8 molto stretta e filante. Nella parte degli sfoghi terminali, la carrozzeria si infila tra il triangolo inferiore e quello superiore della sospensione \"pull rod\"; un'area anche questa molto pulita per favorire il passaggio dei flussi nella zona superiore dello scivolo. L'ala montata al posteriore \u00e8 rimasta quella gi\u00e0 utilizzata nella stagione 2015. Confermata la soluzione monopilone per il sostegno dell'ala posteriore, con il \"monkey seat\" direttamente agganciato al pilone di sostegno per \"raddrizzare\" un flusso molto turbolento in uscita dalla turbina. Oltre allo scarico principale sono stati utilizzati in aggiunta due piccoli scarichi della \"wastegate\" collocati ai lati di quello principale.\nCarriera agonistica.\nTest.\nLa monoposto fa il suo debutto stagionale il 21 febbraio sul circuito di Catalogna in occasione di un \"filming day\"; per tale dimostrazione vengono scelti Sebastian Vettel e Davide Rigon. Dal 22 al 25 febbraio la vettura \u00e8 invece impegnata nella prima sessione di test collettivi, stavolta guidata da entrambi i piloti titolari. Pur avendo fatto segnare il miglior tempo in tre delle quattro giornate previste, la SF16-H copre una distanza complessiva inferiore a quella della pi\u00f9 accreditata rivale, la Mercedes F1 W07 Hybrid di Lewis Hamilton e Nico Rosberg, ricevendo comunque gli elogi di entrambi i piloti del Cavallino.\nStagione.\nNella prima gara a Melbourne la Ferrari si dimostra da subito in grado di contendere il titolo alle Mercedes. Dopo un'ottima partenza di entrambe le rosse, Sebastian Vettel e Kimi R\u00e4ikk\u00f6nen si ritrovano nelle prime due posizioni. Tuttavia, a causa di una bandiera rossa il pilota tedesco passer\u00e0 al terzo posto venendo scavalcato da Nico Rosberg e Lewis Hamilton. R\u00e4ikk\u00f6nen, invece, \u00e8 costretto al ritiro al ventiduesimo giro a causa di un problema al turbo con le fiamme che escono dall\"'airscope\". Al Gran Premio del Bahrein, la Ferrari conferma la scarsa affidabilit\u00e0 della vettura. Vettel \u00e8 costretto al ritiro durante il giro di formazione per un problema al propulsore. R\u00e4ikk\u00f6nen, nonostante una partenza non brillante, si rende protagonista di diversi sorpassi che gli permettono di chiudere la gara al secondo posto. In Cina, alla partenza, c'\u00e8 subito contatto tra le due Ferrari, causato da un azzardato sorpasso di Daniil Kvjat: Vettel, per evitare il contatto con il pilota Red Bull, tocca la vettura del suo compagno di squadra, provocando il danneggiamento della sua ala anteriore e la rottura di quella del finlandese; nonostante questa partenza, entrambi i piloti riescono a ricostruirsi la gara, con il tedesco che terminer\u00e0 secondo e R\u00e4ikk\u00f6nen quinto.\nAlla partenza del Gran Premio di Russia, Vettel, partito settimo a causa di una penalit\u00e0 per la sostituzione del cambio, viene tamponato due volte da Daniil Kvjat, ed \u00e8 costretto al ritiro. R\u00e4ikk\u00f6nen riesce invece a conquistare il gradino pi\u00f9 basso del podio dietro le due \"Frecce d'argento.\" In Spagna, dopo l'incidente iniziale tra i due piloti della Mercedes, che li mette fuori gioco, i due piloti della rossa non riescono comunque a conquistare il gradino pi\u00f9 alto del podio. R\u00e4ikk\u00f6nen chiude secondo, mentre Vettel arriva terzo.\nA Monaco, invece, \u00e8 il pilota finlandese a dover partire con una penalit\u00e0 sulla griglia di partenza per aver sostituito il cambio. In gara per\u00f2 dopo soli undici giri, R\u00e4ikk\u00f6nen colpisce le barriere al tornantino ed \u00e8 costretto al ritiro nella via di fuga della \"chicane\" dopo il tunnel, a causa dell'alettone finito sotto la vettura. Vettel non riesce a salire sul podio e conclude quarto, beffato da Sergio P\u00e9rez. Al Gran Premio del Canada, Vettel arriva secondo dopo una grande partenza che ha permesso il pilota tedesco di sopravanzare le due Mercedes e ad essere primo per i primi giri del gran premio prima di essere superato a causa di un errore di strategia del muretto. R\u00e4ikk\u00f6nen chiude invece sesto. Al Gran Premio d'Europa Vettel arriva nuovamente secondo alle spalle di Nico Rosberg. R\u00e4ikk\u00f6nen, dopo essere stato anche al secondo e al terzo posto durante la gara, viene superato alla fine dal messicano Sergio P\u00e9rez della Force India; il pilota finlandese \u00e8 anche incorso in una penalit\u00e0 di cinque secondi per aver tagliato la corsia di entrata ai box.\nIn Austria R\u00e4ikk\u00f6nen conquista il terzo posto stagionale, alle spalle di Lewis Hamilton e Max Verstappen, mentre Vettel \u00e8 costretto al ritiro per lo scoppio della gomma posteriore destra. In Gran Bretagna R\u00e4ikk\u00f6nen arriva quinto, mentre Vettel \u00e8 solo nono, in una giornata in cui la rossa non \u00e8 stata mai in lotta per le posizioni di vertici. Al Gran Premio d'Ungheria la Ferrari manca ancora una volta il podio arrivando quarto con Vettel e sesto con R\u00e4ikk\u00f6nen, autore di una bella rimonta. In Germania le Ferrari di Vettel e Raikkonen chiudono rispettivamente al quinto e sesto posto, palesando definitivamente l'inferiorit\u00e0 tecnica della monoposto del Cavallino, ora scavalcata anche dalla Red Bull. Nel Gran Premio del Belgio dopo una qualifica positiva in cui sia Raikkonen che Vettel riescono a contenere il distacco dalla pole position, conquistando la seconda fila, avviene un nuovo contatto alla prima curva tra le due Ferrari, condizionando nuovamente l'esito finale della gara. Nel GP d'Italia Vettel e Raikkonen chiudono al terzo e quarto posto.\nNel GP di Singapore, il numero 5 della Ferrari \u00e8 costretto a partire dall'ultima posizione a causa di una rottura sulla barra antirollio. Raikkonen chiude al quarto posto, a causa di un'errata strategia che avrebbe negato al finlandese il terzo posto, mentre Vettel recupera fino alla quinta. Nel Gran Premio della Malesia Vettel \u00e8 costretto al ritiro in partenza a causa di un suo errore in frenata, mentre R\u00e4ikk\u00f6nen chiuder\u00e0 la gara al quarto posto. In Giappone, la SF16-H sembra essere pi\u00f9 competitiva ed in qualifica le due Ferrari partono davanti alle Red Bull. In gara, invece, anche a causa di una strategia sbagliata del muretto, il miglior piazzamento \u00e8 il quarto posto di Vettel, con Raikkonen che arriva dietro di lui. Ad Austin la vettura di Maranello sembra ancora una volta non poter competere con le due frecce d'argento e le Red Bull. In gara arriva la quarta posizione del tedesco e il ritiro di R\u00e4ikk\u00f6nen per un errore durante il pit-stop. Nonostante una pessima qualifica in Messico, la Ferrari riesce ad essere competitiva in gara. Vettel arriva quarto dopo un finale rocambolesco, che appena dopo la fine della gara si trasforma in un terzo posto e permette al tedesco di salire sul podio grazie alla penalit\u00e0 che viene inflitta a Max Verstappen. Qualche ora dopo la gara Vettel viene penalizzato di dieci secondi finendo quinto. R\u00e4ikk\u00f6nen chiude il Gran Premio sesto. Nel Gran Premio del Brasile, gara caratterizzata dalla forte pioggia, il finlandese \u00e8 costretto al ritiro per incidente, mentre Vettel, in rimonta dopo un testacoda, arriva quinto. Nel gran premio finale ad Abu Dhabi, grazie ad un'ottima strategia al muretto, Vettel conquista il terzo posto mentre il finnico arriva solo sesto. Il cavallino chiude la stagione al terzo posto in classifica costruttori. La SF16-H ha palesato, durante la stagione, gravi carenze di messa a punto della monoposto, mostrando in pi\u00f9 di un'occasione arretratezza in termini telaistici e aerodinamici. L'unica componente competitiva risulta, dunque, la power unit, nonostante anch'essa sia inferiore all'unit\u00e0 Mercedes, soprattutto in fase di qualifica. La scuderia torna inoltre, dopo due anni, a concludere una stagione senza vittorie."}
{"id": "5836477", "revid": "869710", "url": "https://it.wikipedia.org/wiki?curid=5836477", "title": "Moreno (cantante)", "text": ""}
{"id": "5836480", "revid": "63756", "url": "https://it.wikipedia.org/wiki?curid=5836480", "title": "Marina Reale Australiana", "text": ""}
{"id": "5836496", "revid": "113732281", "url": "https://it.wikipedia.org/wiki?curid=5836496", "title": "Contea di Pingtang", "text": "La contea di\u00a0Pingtang (Cinese: \u00a0\u5e73\u5858\u53bf; pinyin: \"P\u00edngt\u00e1ng Xi\u00e0n\") \u00e8 una contea della prefettura autonoma di Qiannan Buyei e Miao della provincia di\u00a0Guizhou, nel sudovest della Cina.\nDescrizione.\nIl territorio si estende in una vallata di alta montagna, abitata prevalentemente da membri di minoranze etniche\u00a0Buyei e Miao, che insieme costituiscono circa il 55% della popolazione della contea.\nLa superficie di questa contea \u00e8 pari a 2,816 chilometri quadrati\u00a0e nel 2002 la sua popolazione era di circa 300.000 unit\u00e0. La sede del governo della contea \u00e8 nella citt\u00e0 di Pinghu.\nLa contea sar\u00e0 sede del radiotelescopio FAST -\u00a0Five hundred meter Aperture Spherical Telescope, che al termine della sua costruzione prevista per il 2016 sar\u00e0 il pi\u00f9 grande radiotelescopio al mondo.\nCitt\u00e0 e amministrazioni locali.\nLe principali citt\u00e0 e amministrazioni locali sotto la giurisdizione della contea di Pingtang includono:"}
{"id": "5836499", "revid": "371529", "url": "https://it.wikipedia.org/wiki?curid=5836499", "title": "Jenny, Jenny", "text": "Jenny, Jenny \u00e8 un brano musicale composto da Little Richard ed Enotris Johnson, pubblicato su singolo nel 1957, ed incluso nell'album di debutto di Penniman \"Here's Little Richard\".\nIl singolo (lato B \"Miss Ann\") raggiunse la decima posizione nella classifica statunitense \"Billboard\" Hot 100 e la seconda nella classifica Hot Rhythm and Blues Singles."}
{"id": "5836502", "revid": "287204", "url": "https://it.wikipedia.org/wiki?curid=5836502", "title": "VV Concordia", "text": "Il Rotterdamsche cricket- en footballclub Concordia, meglio noto come \"Concordia\", era un club olandese di calcio con\u00a0sede a Rotterdam, primo campione non ufficiale della storia dei Paesi Bassi.\nStoria.\nIl Concordia fu fondato il\u00a016 maggio\u00a01884, questo lo rende uno dei primi club calcistici dei Paesi Bassi. Il club ha vinto il primo campionato non ufficiale (1888-89) della\u00a0NVB. I partecipanti alla prima edizione erano l'HFC, HVV, VVA Amsterdam, RAP Amsterdam, Olympia Rotterdam e l'Excelsior Haarlem.\nIl club si fuse il\u00a012 giugno 1891 con il club calcistico\u00a0RC &amp; FC Olympia, formando l'RC &amp; VV Rotterdam.\nIl Derby delle pianure.\nDomenica 30 marzo 1890 ha avuto luogo il primo derby delle pianure (ovvero quello fra una squadra olandese ed una belga) disputato dal Concordia e l'Anversa vicino alla Chass\u00e9kazerne di Breda. Il\u00a0Concordia vinse con il risultato di 1-0.\nRisultati.\nQuesti sono i risultati conseguiti dal Concordia nei tre anni in cui il club ha disputato i campionati di massima serie."}
{"id": "5836504", "revid": "729019", "url": "https://it.wikipedia.org/wiki?curid=5836504", "title": "Boston Police Department", "text": "Il Boston Police Department (BPD) \u00e8 il pi\u00f9 antico dipartimento di\npolizia cittadino degli Stati Uniti d'America. La sua responsabilit\u00e0 primaria \u00e8 quella di assicurare l'ordine e reprimere il crimine all'interno della citt\u00e0 di Boston. Con 2144 agenti sul campo \u00e8 il ventesimo dipartimento di polizia per grandezza.\nStoria.\nPrima della fondazione del dipartimento di polizia cos\u00ec com'\u00e8 al giorno d'oggi, la citt\u00e0 di Boston aveva istituito delle ronde notturne fin dal 1631.\nNel 1838 fu approvata una legge che approvava la costituzione di un corpo stabile di Polizia. Nel maggio 1854, l'odierno Boston Police Department fu fondato formalmente e cosisteva in 250 agenti. Gli agenti erano armati con un bastone lungo 35 cm e venivano pagati 2$ per ogni turno di pattuglia (circa 60$ del 2016)."}
{"id": "5836509", "revid": "2121138", "url": "https://it.wikipedia.org/wiki?curid=5836509", "title": "Palatinato (regione)", "text": "Il Palatinato (\"Pfalz\" in tedesco, \"Palz\" in tedesco palatino), conosciuto anche come Palatinato renano (in tedesco \"Rheinpfalz\") \u00e8 una regione storica, geografica, e linguistica della Germania sud-occidentale. Occupa circa un quarto dello stato federato della Renania-Palatinato.\nGeografia.\nAd ovest il Palatinato confina con il \"Land\" del Saarland; mentre a nord-ovest i monti dello Hunsr\u00fcck separano la regione dalla Renania. Il confine orientale con l'Assia e il Baden-W\u00fcrttemberg \u00e8 segnata dal corso superiore del fiume Reno, la cui sponda di sinistra con le citt\u00e0 di Magonza e Worms, appartiene alla regione dell'Assia Renana. A sud il confine franco-tedesco divide il Palatinato dall'Alsazia.\nUn terzo della regione \u00e8 occupato dalla foresta del Palatinato (\"Pf\u00e4lzerwald\"), terreni collinari che ospitano la pi\u00f9 grande foresta della Germania (distribuita su una superficie di 1\u00a0771\u00a0km\u00b2) conosciuta come Parco naturale della foresta del Palatinato (\"Naturpark Pf\u00e4lzerwald\"), compreso nella riserva della biosfera Vosgi del Nord/Pf\u00e4lzerwald che si sviluppa fino in territorio francese.\nLa parte occidentale e settentrionale dell'area \u00e8 caratterizzata da montagne e foreste, culminanti nel Donnersberg (687\u00a0m) localizzato nelle alture del Palatinato del Nord, nei pressi di Kirchheimbolanden. L'attivit\u00e0 umana si concentra nella parte sud-orientale della Fossa Renana, fino al fiume Reno, dove sorgono le citt\u00e0 di Ludwigshafen, Spira, Landau, Frankenthal e Neustadt. Questa zona \u00e8 dove si sviluppa la regione vinicola del Palatinato, una delle principali zone di produzione lungo la \"Deutsche Weinstra\u00dfe\" (strada del vino tedesca). A causa della somiglianza del paesaggio e della prevalente viticoltura, molti italiani confrontano questa zona con la Toscana.\nI corsi d'acqua principali appartengono tutti al bacino idrografico del Reno superiore; tra questi la Lauter, il Queich, il Glan, il Speyerbach e lo Schwarzbach.\nSuddivisione.\nStoricamente il Palatinato \u00e8 stato diviso in quattro suddivisioni non-amministrative.\nClima.\nCome la maggior parte dell'Europa centro-occidentale, il Palatinato \u00e8 caratterizzato da clima oceanico influenzato dall'oceano Atlantico, con una temperatura media annua di circa 10 \u00b0C. Correnti umide da ovest e sud-ovest danno origine in genere a precipitazioni sui \"Mittelgebirge\", per riscaldarsi nello scorrere verso la valle del Reno. Il micro-clima risultante \u00e8 relativamente mite e permette la coltura di alberi da frutto come il mandorlo e il fico, ma anche il pino domestico, il cipresso mediterraneo, palme, addirittura alcune specie di banani, oltre alla gi\u00e0 citata vite. Nella regione \u00e8 parecchio diffuso il castagno europeo, presente in estesi boschi.\nIl dolce paesaggio collinare associato al clima mite hanno coniato la denominazione di \"Toscana tedesca\" nella promozione turistica della regione.\nStoria.\nLa regione era abitata da popolazioni celtiche quando fu sottomessa dai Romani nel 53 a.C. nel corso della conquista della Gallia di Cesare e fu inquadrata nella provincia della Germania superiore. Con la caduta dell'Impero romano d'Occidente nella regione si stabil\u00ec la trib\u00f9 degli Alemanni; sconfitti e scacciati nel 496 da Clodoveo I, re dei Franchi. A partire dal 511, la regione fece parte del ducato dell'Austrasia che, con il trattato di Verdun del 843, fu reinquadrata nel Regno dei Franchi Orientali sotto il regno di Ludovico II il Germanico.\nDurante il medioevo, fino al XVIII secolo, il Palatinato fu diviso in una moltitudine di stati di varia dimensione. Il pi\u00f9 importante e significativo fu l'elettorato del Palatinato (\"Kurpfalz\"), che includeva una serie di territori su entrambe le sponde del Reno, precedentemente sotto il governo dei conti palatini (\"Pfalzgrafen\") di Lotaringia. Il conte palatino di Lotaringia (in seguito denominato \"conte palatino del Reno\") assunse presto una posizione prominente nella Germania sud-occidentale dominata da potenti dinastie aristocratiche come quella dei carolingi, quella salica e quella degli Hohenstaufen finch\u00e9, sul finire del XII secolo il conte palatino ricevette lo \"status\" di principe elettore (\"Kurf\u00fcrst\"), vale a dire uno dei sette nobili a cui era attribuito il privilegio di eleggere l'Imperatore del Sacro Romano Impero, prerogativa definita ufficialmente solo con la Bolla d'oro del 1356. Nel 1214 il casato bavarese di Wittelsbach fu infeudato a questi territori, che governarono fino al 1918, assieme ad un ramo del Palatinato-Zweibr\u00fccken a partire dal 1410 fino al 1777, all'epoca della riunificazione con l'elettorato di Baviera sotto Carlo Teodoro. Il principale territorio ecclesiastico nella regione era la diocesi di Spira. La citt\u00e0 libera di Landau, al fine di preservare la propria indipendenza, si un\u00ec alla Decapoli alsaziana nel 1521; tuttavia fu assediata dalla Francia nel corso della guerra dei trent'anni.\nAll'epoca delle guerre rivoluzionarie francesi l'intera sponda sinistra del Reno fu invasa e occupata dalle truppe rivoluzionarie nel 1794 e, dopo una breve parentesi come repubblica indipendente nella sfera d'influenza francese (la repubblica Cisrenana), incorporato nel dipartimento del Mont-Tonnerre, come sancito dal trattato di Campoformio del 1797. Quello che fu il territorio dell'elettorato risult\u00f2 quindi diviso in due aree separate dal fiume Reno: il \"Rheinkreis\", sulla sponda sinistra, e il \"Kurpfalz\", sulla quella destra.\nDopo l'epopea napoleonica, al congresso di Vienna venne definito il nuovo assetto della regione. Cos\u00ec nel 1816 la regione del Palatinato fu ceduta al regno di Baviera, sebbene ne fosse geograficamente distaccata, divenendone uno degli otto distretti per i successivi 130 anni, il \"Rheinkreis\" o circondario del Reno. Il Palatinato (come fu rinominato nel 1835) godette di una particolare autonomia, eredit\u00e0 del Codice Napoleonico e del sistema amministrativo ispirato alle idee della rivoluzione, introdotti dai francesi e preservato anche dopo il 1816. La monarchia bavarese profuse sforzi solo simbolici per dimostrare l'unit\u00e0 del regno: ad Edenkoben Ludovico I di Baviera eresse la propria residenza estiva e il Duomo di Spira fu restaurato sotto la supervisione diretta dello stesso monarca; la citt\u00e0 di Ludwigshafen am Rhein, inoltre, fu fondata e prese il nome dal sovrano bavarese. Tuttavia la regione fu sempre orgogliosa dell'impronta progressista che la distingueva dalle altre aree del regno e i propri rappresentanti presso il comune parlamento bavarese tentarono pi\u00f9 volte di esportarne e diffonderne i principi. Lo storico Heiner Haan descriveva le due regioni come \"\"Hauptstaat\" (lo Stato principale, cio\u00e8 la Baviera) e \"Nebenstaat\"\" (lo Stato di fianco, cio\u00e8 il Palatinato).\nDurante i moti del 1848 un movimento separatista tent\u00f2 di instaurare una \"Repubblica del Palatinato\", ma fu prontamente repressa dopo un sanguinoso intervento delle truppe prussiane. Nel 1871 fu formato l'Impero tedesco come ultimo atto del processo di unificazione della Germania; l'unione tra il Palatinato e la Baviera tuttavia persistette sotto forma di Stato Federale all'interno dell'impero e continu\u00f2 anche dopo la deposizione della famiglia reale Wittelsbach nel 1918, all'epoca della costituzione della Repubblica di Weimar. Dopo la prima guerra mondiale infatti l'impero tedesco dovette accettare le dure condizioni imposte dal trattato di Versailles: l'impero (e il regno di Baviera) fu dissolto, mentre il Palatinato, assieme alla Renania, fu occupato dalle truppe francesi. Inoltre i distretti di Sankt Ingbert e Homburg (attualmente nel circondario del Saarpfalz) furono separati dal Palatinato Renano e divennero parte del Saarland, uno stato federato appositamente creato e amministrato dalla Societ\u00e0 delle Nazioni. Nel 1923 i francesi incoraggiarono ed appoggiarono un movimento separatista intento alla proclamazione di una \"Repubblica Renana\" nelle regioni del Palatinato e della Renania, sebbene avversati dalla maggior parte della popolazione. Il governo bavarese reag\u00ec prontamente sventando il tentativo separatista e favorendo l'assassinio del membro principale della fazione, Franz Josef Heinz, ucciso da un commando guidato da Edgar Julius Jung nel gennaio del 1924. Nel febbraio dello stesso anno diversi separatisti furono uccisi nei pressi di Pirmasens. Nello stesso periodo, infine, un trattato stipulato tra la Baviera e l'Alta commissione inter-alleata della Renania (il consiglio supremo delle forze di occupazione alleate) sanc\u00ec il riconoscimento del Palatinato come parte della Baviera.\nL'unione con la Baviera fu dissolta solo con la riorganizzazione degli stati federali tedeschi dopo la seconda guerra mondiale, durante l'occupazione alleata della Germania. La Baviera si trov\u00f2 nella zona di occupazione statunitense, mentre il Palatinato fu controllato dalle forze francesi. I francesi riorganizzarono gli stati federali all'interno della propria zona di occupazione e nel 1947 il Palatinato fu unito alla regione dell'Assia Renana (\"Rheinhessen\"), un tempo Stato popolare d'Assia, e alla provincia del Reno prussiana per formare l'attuale \"Land\" della Renania-Palatinato. Inizialmente il Palatinato costitu\u00ec un distretto governativo (\"Regierungsbezirk\") separato, lo Pfalz; nel 1968 questo fu unito con il vicino distretto di Rheinhessen per formare il distretto governativo dell'Assia Renana-Palatinato, finch\u00e9 tutti i distretti governativi della Renania-Palatinato furono aboliti il 1 gennaio 2000.\nEconomia.\nViticoltura ed enoturismo.\nIl Palatinato \u00e8 rinomato come una delle principali aree vinicole della Germania (secondo solo all'Assia Renana) e contribuisce sensibilmente all'economia della regione.\nLa \"Deutsche Weinstra\u00dfe\" (strada del vino tedesca) \u00e8 il pi\u00f9 antico percorso enoturistico al mondo, essendo stato creato nel lontano 1935.\nEssa \u00e8 lunga 85\u00a0km e percorre infatti il Palatinato da Schweigen-Rechtenbach, nei pressi del confine con l'Alsazia, fino a Bockenheim an der Weinstra\u00dfe, non lontano dal Baden-W\u00fcrttemberg. Le vendemmie sono generalmente tardive e questa caratteristica permette di ottenere vini fruttati abbastanza alcolici e morbidi. I vini pi\u00f9 rinomati sono i bianchi prodotti a Bad D\u00fcrkheim, Wachenheim, Forst e Deidesheim. I vigneti, che furono introdotti dai romani nel I secolo d.C., si estendono lungo una vallata di 80 chilometri di lunghezza per una decina di larghezza disposta parallelamente ai rilievi delle colline Haardt sul loro versante orientale, garantendo protezione dai venti freddi che nell'area spirano prevalentemente da occidente. Il microclima della regione permette inoltre ai vigneti di beneficiare mediamente di circa 1800\u00a0ore di sole all'anno.\nNei 23\u00a0000\u00a0ettari di vigneti del Palatinato (corrispondenti a circa un quarto dell'area coltivata a vite della Germania) si producono principalmente bianchi ed in particolare il Riesling (che da solo conta 5\u00a0000\u00a0ettari), ma anche Burgunder (Pinot nero), Gew\u00fcrztraminer e Scheurebe. Ai vini rossi sono dedicati il 40% dei vigneti del Palatinato; tra questi vanno menzionati il Dornfelder, il Blauer Portugieser, lo Sp\u00e4tburgunder (Pinot nero) e il Regent.\nA Bad D\u00fcrkheim ha luogo la \"D\u00fcrkheimer Wurstmarkt\" (letteralmente \"mercato delle salsicce\"), la pi\u00f9 grande manifestazione enogastronomica al mondo, che con cadenza annuale attira oltre 600\u00a0000 visitatori all'anno. A Neustadt an der Weinstra\u00dfe invece si tiene la tradizionale \"Deutsches Weinlesefest\" (\"festa tedesca della vendemmia\") durante la quale viene eletta la \"reginetta tedesca del vino\" (\"Deutsche Weink\u00f6nigin\") che rappresenta l'industria vinicola tedesca negli eventi internazionali. Secondo l'ufficio del turismo del Palatinato con sede a Neustadt, nel 2006 le entrate legate al turismo nella regione ammontavano a 283 milioni di \u20ac, di cui 100 milioni nella sola citt\u00e0 di Bad Durkheim in occasione della \"D\u00fcrkheimer Wurstmarkt\".\nAltre attivit\u00e0 economiche.\nA Ludwigshafen am Rhein ha sede la multinazionale della chimica BASF che con pi\u00f9 di 30\u00a0000 dipendenti \u00e8 il principale datore di lavoro della regione. Il Palatinato occidentale \u00e8 caratterizzato da una minor attivit\u00e0 economica rispetto al resto della regione; questa \u00e8 concentrata prevalentemente nell'area di Kaiserslautern e ruota attorno alla fabbrica automobilistica Opel e all'attivit\u00e0 derivante dalla presenza militare statunitense che opera la base aerea di Ramstein e il Landstuhl Regional Medical Center. Le zone di Pirmasens e Hauenstein sono rinomate per una lunga tradizione nell'industria calzaturiera, sebbene negli ultimi anni stiano attraversando un periodo di crisi. Il Palatinato del nord era invece associato all'industria estrattiva; questa sub\u00ec una forte crisi per via dell'esaurimento delle risorse locali e l'area \u00e8 interessata da un discreto grado di spopolamento.\nCucina.\nLa pietanza pi\u00f9 conosciuta della regione \u00e8 probabilmente il \"saumagen\" (\"pancia della scrofa\" in italiano): un insaccato di interiora di maiale, patate e carote, farcito nello stomaco dell'animale stesso, simile all\"'haggis\" scozzese, con la differenza che quest'ultimo \u00e8 preparato con lo stomaco della pecora e viene bollito anzich\u00e9 fritto.\nAltro piatti tipici sono il \"bratwurst\", il \"leberwurst\" del Palatinato, il \"grieweworscht\" (\"salsiccia con cubetti di pancetta\", una salsiccia farcita con un budino di sangue), il \"lewwerknepp\" o \"lewwerknedel\" (conosciuto anche in altre aree con il nome di \"leberkn\u00f6del\", una sorta di polpettone preparato con fegato di maiale amalgamato con uova, pane e spezie varie) e il \"fleeschknepp\" (o \"fleischkn\u00f6del\", gnocchi di carne). In genere i piatti vengono accompagnati da crauti e a volte purea di patate, soprattutto nella stagione invernale. Sono tipici anche i \"dampfnudel\", serviti con salse o contorni dolci (salse a base di vino o vaniglia) o salati (zuppa di patate o vegetale, \"gulasch\").\nEmigrazione.\nIl gruppo etnico conosciuto come \"Pennsylvania Dutch\" (\"tedeschi della Pennsylvania\"), diffuso in Pennsylvania, \u00e8 un gruppo culturale formato da immigrati provenienti dalle regioni dell'attuale Germania sud-occidentale nel primo settecento. In tale gruppo \u00e8 ancora diffuso l'uso di un dialetto, il Pennsylvania Dutch (\"Pennsilfaanisch Deitsch\"), derivato dal gruppo dialettale Tedesco centrale occidentale che mantiene un discreto grado di mutua intelligibilit\u00e0 con il Tedesco palatino, lingua autonoma nel Palatinato e in alcune aree del Baden-W\u00fcrttemberg.\n\"Hiwwe wie Driwwe\" \u00e8 il nome dell'unico quotidiano pubblicato in tedesco della Pennsylvania. Ha cadenza semestrale ed \u00e8 stampato nella cittadina tedesca di Ober-Olm, nei pressi di Magonza, in cooperazione con la Kutztown University of Pennsylvania.\nTale dialetto \u00e8 inoltre parlato nelle comunit\u00e0 Amish sparse nelle regioni nord-orientali degli Stati Uniti d'America."}
{"id": "5836521", "revid": "775372", "url": "https://it.wikipedia.org/wiki?curid=5836521", "title": "L'Assalto (periodico)", "text": "L'Assalto fu un periodico italiano fondato, nel 1920, dal giornalista Giovanni Leone Castelli e fu diretto, nel corso della sua esistenza, da personaggi di spicco della cultura e della politica del tempo, tra i quali Gino Baroncini, Giorgio Pini e Leo Longanesi.\nA partire dal secondo numero divenne l'organo ufficiale della federazione fascista di Bologna, capeggiata da Leandro Arpinati. \nInizialmente ideato come settimanale, quando Bologna pass\u00f2 sotto il controllo della Repubblica Sociale Italiana si trasform\u00f2 in quindicinale. \nCess\u00f2 le pubblicazioni nell'autunno 1944."}
{"id": "5836523", "revid": "287204", "url": "https://it.wikipedia.org/wiki?curid=5836523", "title": "No Strings Attached (film)", "text": ""}
{"id": "5836527", "revid": "144796", "url": "https://it.wikipedia.org/wiki?curid=5836527", "title": "Sforza I Sforza", "text": ""}
{"id": "5836548", "revid": "729019", "url": "https://it.wikipedia.org/wiki?curid=5836548", "title": "Azzo X d'Este", "text": "Chiamato anche Azzone, \u00e8 stato un membro della casata degli Estensi. Era figlio di Francesco d'Este.\nBiografia.\nNato in un ramo cadetto della famiglia (fu tra i discendenti di Obizzo II d'Este) contest\u00f2 l'assegnazione della signoria di Ferrara al giovanissimo Niccol\u00f2 III d'Este, figlio illegittimo del marchese Alberto V d'Este.\nL'et\u00e0 di Niccol\u00f2 (10 anni nel momento della nomina) rese necessaria la formazione di un \"Consiglio di Reggenza\". Niccol\u00f2 III tuttavia godeva della protezione del papa Bonifacio IX e della Repubblica di Venezia, e il suo tentativo di spodestarlo non ebbe successo. Dopo il fallimento del suo progetto di avvelenarlo, Azzo X organizz\u00f2 una compagnia di mercenari, con il sostegno di alcuni vassalli degli Estensi. La sua rivolta armata fall\u00ec e, in territorio ferrarese, venne respinto da Azzo da Castello. In seguito si ritir\u00f2 nel modenese.\nPochi anni dopo, con l'aiuto di Giovanni da Barbiano, forte di un esercito di 8.000 uomini, nel 1395 tent\u00f2 di nuovo la presa di Ferrara, approfittando della morte di Azzo da Castello. Venne tuttavia ancora una volta pesantemente sconfitto nella Battaglia di Portomaggiore, il 16 aprile, e questa volta grazie all'intervento dell'esercito veneziano.\nSempre nel corso del 1395 la Reggenza estense chiese a Giovanni da Barbiano la consegna di Azzo in cambio del controllo di Lugo e Conselice, ma questi ingann\u00f2 i ferraresi consegnando loro il corpo di un servo che assomigliava soltanto ad Azzo.\nAzzo X tuttavia fin\u00ec per essere imprigionato ed in seguito esiliato a Candia, sull'isola di Creta. Mor\u00ec a Venezia nel 1415.\nDiscendenza.\nAzzo si spos\u00f2 tre volte: con Tommasina Guarnioni di Ferrara, con Ricciarda da Camino e con Amabilia Collalto. Ebbe tre figli:"}
{"id": "5836559", "revid": "30445", "url": "https://it.wikipedia.org/wiki?curid=5836559", "title": "Favorite Channel", "text": ""}
{"id": "5836565", "revid": "339392", "url": "https://it.wikipedia.org/wiki?curid=5836565", "title": "Krasnyj Lyman", "text": ""}
{"id": "5836571", "revid": "1305772", "url": "https://it.wikipedia.org/wiki?curid=5836571", "title": "Kiss Me Deadly (singolo Lita Ford)", "text": "Kiss Me Deadly \u00e8 una canzone scritta da Mick Smiley e pubblicata da Lita Ford come primo singolo tratto dall'album \"Lita\" nell'aprile del 1988. \u00c8 una delle canzoni pi\u00f9 famose della Ford e uno dei suoi singoli di maggior successo, avendo raggiunto il dodicesimo posto della Billboard Hot 100 negli Stati Uniti.\n\u00c8 stata inserita da VH1 alla posizione numero 76 nella classifica delle \"100 migliori canzoni hard rock\"."}
{"id": "5836572", "revid": "547992", "url": "https://it.wikipedia.org/wiki?curid=5836572", "title": "Margherita Parrilla", "text": "Dal 1996 al 2013 \u00e8 Direttore dell\u2019Accademia Nazionale di Danza di Roma. &lt;br&gt; Dal 2016 ricopre il ruolo di alto esperto ANVUR.\nBiografia.\nDi madre polacca e di padre italiano, Margherita Parrilla nasce a Roma. Inizia lo studio della danza classica presso la scuola del Teatro dell'Opera di Roma, diretta da Attilia Radice, dove nel 1967 consegue il diploma. Prosegue la sua formazione artistica sotto la guida di importanti maestri quali Natalia Dudinskaya, Vladimir Lupov, Zarko Prebil, Eugheni Poliakov, Nina Vyroubova, Erik Bruhn. Nell'aprile 1979 riceve la nomina di prima ballerina del Teatro dell'Opera di Roma. In seguito, alla sua attivit\u00e0 di ballerina ha affiancato quella di direttore artistico e di compagnie e per 17 anni ha diretto l'Accademia Nazionale di Danza di Roma, incarico assegnatole \"per chiara fama\". Da settembre 2016 \u00e8 nominata dall'ANVUR (Agenzia nazionale di valutazione del sistema universitario e della ricerca) alto esperto della valutazione delle istituzioni AFAM-Alta formazione artistica, musicale e coreutica, settore della danza.\nDanzatrice.\nDurante la sua lunga carriera di danzatrice interpreta i principali balletti del repertorio classico, tra cui: \"Lago dei cigni\", \"Romeo e Giulietta\", \"Don Chisciotte\", \"Raymonda\", \"Giselle\", \"Lo Schiaccianoci\", \"Copp\u00e9lia\", \"La dama di picche\". Mentre si esibisce presso il Teatro dell'Opera di Roma, luogo di elezione e di lancio della sua carriera artistica, danza non solo in altri importanti teatri nazionali, come La Fenice di Venezia, il Teatro Massimo di Palermo, e altri, ma viene ospitata dai pi\u00f9 prestigiosi palcoscenici internazionali, tra cui il Teatro Bol'\u0161oj di Mosca, nel 1982, e il Teatro Mariinskij di San Pietroburgo, nel 1986.\nDirettore artistico e di compagnia.\nNel 1980, con l'attore Francesco Capitano, fonda la compagnia Teatro D2, della quale \u00e8 anche direttore artistico, e, insieme allo stesso Capitano, porta in scena numerosi spettacoli, tra cui si distingue \"Traviata\", \"Une aventure dans le mal\" (1988). La compagnia si impone all'attenzione del pubblico e della critica con l'allestimento dello spettacolo \"Mi ami?\" ripreso e trasmesso da RAI 2, e presentato alla rassegna filmica del Festival di Spoleto.\nDiversi artisti prendono parte agli spettacoli della compagnia, tra cui Vlastimil Harapes, Rudy Brians, Raffaele Paganini, Torao Suzuki, Marisa Laurito, Anna Mazzamauro, Alberto Cracco, Giuseppe Manfrini, Eugheni Poliakov, Francis Patrelle, Mario Piazza. La compagnia Teatro D2 ha proposto spettacoli sperimentali di teatro-danza. Fra le varie creazioni figurano: \"Carmen\", \"Sheerazade\", \"Fogli d'album\", \"Mi ami?\", \"Danza, amore e poesia\", \"Traviata\", \"Lancillotto e Ginevra\", \"La cognizione del dolore\", \"Il gioco\". Nel 1990, la compagnia \u00e8 in \"tourn\u00e9e\" in Australia, e l'anno dopo in Europa orientale (Tirana, Skopje, Istanbul, Budapest, Bucarest).\nNel 1995, Margherita Parrilla assume il ruolo di Direttore artistico del Rosa Etrusca Festival, Montalto di Castro, una rassegna dedicata alle tradizioni popolari con l'obiettivo di cercare le radici e le identit\u00e0 delle varie comunit\u00e0 in varie arti.\nPer tre anni consecutivi \u00e8 Direttore artistico di \"Civit'arte\", Civita di Bagnoregio, un festival di danza, musica e teatro cui partecipano importanti protagonisti della scena artistica come Piera Degli Esposti, Valeria Moriconi, Michele Placido, Lunetta Savino.\n\u00c8 stata ospite di programmi televisivi, tra i quali \"Domenica in\" di Pippo Baudo, \"Mezzanotte e dintorni\" di Gigi Marzullo, per \"Sereno variabile\", di Osvaldo Bevilacqua, \"Alla scoperta dei pi\u00f9 piccoli teatri d'Italia\", \"Te lo do io il Brasile\" di Enzo Trapani e Beppe Grillo, \"Uno mattina\" di Gianni Boncompagni. Interviste al Tg1, Tg2, Tg3 e Tg5 di Livia Azariti, di Raffaella Carr\u00e0, di Luciano Rispoli, servizi per i Tg dal Bolshoi di Mosca, dal Teatro dell'Opera di Roma, dalla Fenice di Venezia, dal Teatro Massimo di Palermo.\nDirettore dell'Accademia Nazionale di Danza di Roma (AND).\nIl primo contatto con l'istituzione coreutica romana avviene negli anni 1978-1981 con l'insegnamento nelle classi di repertorio. In seguito, \u00e8 nominata, \"per chiara fama\", dal Ministro dell'Istruzione Luigi Berlinguer, Direttore dell'Accademia Nazionale di Danza. Unica altra nomina \"per chiara fama\": Roberto de Simone, presso il Conservatorio di Napoli.\nDurante il periodo della direzione, svolge, per tutti gli spettacoli messi in scena, il ruolo di supervisore artistico e cura altres\u00ec i vari allestimenti dei balletti di repertorio. Inoltre, fa parte del Consiglio d'Amministrazione dell'AND, seguendo l'intera attivit\u00e0 amministrativa e promozionale. \nNel 2001 fonda, e ne \u00e8 anche Direttore artistico, il Premio Roma - Concorso Internazionale di Danza, sotto l'Alto Patronato del Presidente della Repubblica; presiede la giuria Vladimir Vassiliev. Il Premio Roma diviene uno dei pi\u00f9 prestigiosi concorsi di danza a livello internazionale, com'\u00e8 testimoniato dall'interesse della principale rete televisiva italiana, RAI Uno, che trasmette ogni anno fino al 2012 la serata della premiazione finale. \nNel 2011 nasce anche il Premio Roma Danza - dedicato alla Coreografia, che si alterna con il Concorso Internazionale di Danza per gli interpreti, e aderisce alla Federazione Internazionale dei Concorsi di Danza di Mosca; Presidente di giuria Ushio Amagatsu.\nAncora nel 2011, Margherita Parrilla riproduce il balletto completo della \"La Sylphide\" di cui firma anche la regia, presso il Teatro Nazionale di Astana (Kazakistan).\nCollaborazioni e gemellaggi con societ\u00e0 e istituzioni.\nDurante i quindici anni di direzione dell'AND, Margherita Parrilla crea per l'Accademia Nazionale di Danza un'ampia rete di relazioni e di collaborazioni, nonch\u00e9 numerosi accordi di sponsorizzazione con societ\u00e0 importanti quali I'ENEL, con cui nasce il progetto \"Luce per la danza\". Promuove altres\u00ec gemellaggi e accordi di cooperazione con la Cina, il Canada, la Russia, il Kazakistan, la Francia, la Germania e Cuba.\nIn Italia, in particolare, nascono collaborazioni tra I'AND e l'Universit\u00e0 degli Studi di Roma \"La Sapienza\", l'Universit\u00e0 \"Iuav\" di Venezia, l'Istituto di \"Suor Orsola Benincasa\" di Napoli, la Scuola per l'Europa di Parma, la Fondazione Giorgio Cini di Venezia, la Fondazione Lirico-Sinfonica Arena di Verona. \nNumerosi coreografi di fama internazionale sono stati invitati a collaborare con l'Accademia di Danza, tra cui: Adriana Borriello, Maria Grazia Garofoli, Wayne McGregor, Ismael Ivo, Klaus Obermaier, Roberto Zappal\u00e0, Vladimir Derevianko, Micha van Hoecke, Vladimir Fedyanin.\nL'attivit\u00e0 di direzione artistica, che comprende sia il settore formativo sia divulgativo, si sostanzia altres\u00ec nella creazione del \"La compagnia\" dell'Accademia Nazionale di Danza, nel 2009, sotto l'egida di Pina Bausch e con la direzione artistica di Ismael Ivo, Cristiana Morganti, Adriana Borriello e Margherita Parrilla. Nel 2009 l'Accademia Nazionale di Danza partecipa alla cerimonia di apertura dei Campionati Mondiali di Nuoto di Roma, con coreografie di Wayne McGregor e Ismael Ivo. \nLa presenza di Pina Bausch \u00e8 segnata da un ulteriore e prestigioso contatto con l'AND grazie al conferimento alla coreografa tedesca della Direzione Onoraria dell'Accademia Nazionale di Danza, voluto da Margherita Parrilla.\nProgetti artistico-culturali e riforme scolastiche.\nGli anni della direzione dell'Accademia Nazionale di Danza vedono non solo la realizzazione di progetti artistici come la riapertura nel 1997 del Teatro all'Aperto (Teatro Grande), la decorazione, nel 2001, di tre aule con importanti artisti italiani e l'inaugurazione del Teatro Ruskaja, antico vano del IV sec. d.C., restaurato e adibito a teatro nel 2004, ma anche la promozione di importanti progetti culturali e il sostegno di riforme scolastiche che sostanziano il passaggio dell'Accademia Nazionale di Danza a Istituto di Alta Formazione Universitaria. Nel 1999 infatti l'Accademia diviene parte del nuovo settore Alta Formazione Artistica e Musicale (AFAM) con l'equiparazione dei diplomi post-secondari di Triennio e di Biennio ai livelli dei diplomi universitari.\nNel 2009 nasce la prima biblioteca nazionale di danza dell'Accademia nazionale di danza, sezione del Polo Bibliotecario BVE, sotto l'egida della Biblioteca Nazionale Centrale di Roma. Un progetto di alta cultura voluto da Margherita Parrilla e dal presidente Bruno Borghi sostenuto dalla societ\u00e0 Arcus S.p.a. e realizzato dalla dottoressa in biblioteconomia Manuela Canali, oggi patrimonio librario dello Stato.\nNel 2010, con la riforma dell'istruzione secondaria superiore, nascono i licei musicali-coreutici e l'Accademia nazionale di danza si fa carico di promuovere sul territorio nazionale il sistema dei Licei.\nNel 2012 nasce il Corso di Diploma Accademico di I livello in Discipline Coreutiche tecnico-compositive - Scuola di Coreografia, presso il Teatro Carlo Gesualdo di Avellino. \nBibliografia.\nPubblicazioni dell'Accademia Nazionale di Danza\nPrincipali articoli su quotidiani"}
{"id": "5836576", "revid": "1964823", "url": "https://it.wikipedia.org/wiki?curid=5836576", "title": "Sabin Merino", "text": "Caratteristiche tecniche.\n\u00c8 un'ala che pu\u00f2 giocare su entrambe le fasce, o occasionalmente da centravanti.\nCarriera.\nViene promosso nella prima squadra dell'Athletic Bilbao nel 2015. Il 14 agosto gioca da titolare la gara d'andata della Supercoppa di Spagna contro il Barcellona, terminata col risultato di 4-0 per i baschi, fornendo ad Aritz Aduriz l'assist per il secondo gol."}
{"id": "5836591", "revid": "78958511", "url": "https://it.wikipedia.org/wiki?curid=5836591", "title": "Borgo del Martinetto", "text": ""}
{"id": "5836595", "revid": "78958526", "url": "https://it.wikipedia.org/wiki?curid=5836595", "title": "Borgo San Donato", "text": ""}
{"id": "5836604", "revid": "869710", "url": "https://it.wikipedia.org/wiki?curid=5836604", "title": "Carloalberto", "text": ""}
{"id": "5836620", "revid": "1371441", "url": "https://it.wikipedia.org/wiki?curid=5836620", "title": "Karla Burns", "text": "Per la sua performance nel musical \"Show Boat\" a Londra e Broadway ha vinto il Drama Desk Award alla miglior attrice non protagonista in un musical (1983), il Laurence Olivier Award alla miglior performance in un ruolo non protagonista in un musical (1991) ed \u00e8 stata candidata al Tony Award alla miglior attrice non protagonista in un musical."}
{"id": "5836622", "revid": "287204", "url": "https://it.wikipedia.org/wiki?curid=5836622", "title": "Qatar ExxonMobil Open 2016", "text": "Il Qatar ExxonMobil Open 2016 \u00e8 un torneo di tennis giocato sul cemento. \u00c8 la 23\u00aa edizione del Qatar ExxonMobil Open, facente parte dell'ATP World Tour 250 series nell'ambito dell'ATP World Tour 2016. Si gioca nell'impianto Khalifa International Tennis Complex a Doha, Qatar, dal 4 al 9 gennaio 2016.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Novak \u0110okovi\u0107 ha sconfitto in finale Rafael Nadal per 6-1, 6-2.\nDoppio.\n Feliciano L\u00f3pez / Marc L\u00f3pez hanno sconfitto in finale Philipp Petzschner / Alexander Peya per 6\u20134, 6\u20133"}
{"id": "5836624", "revid": "214753", "url": "https://it.wikipedia.org/wiki?curid=5836624", "title": "Skeleton ai II Giochi olimpici giovanili invernali", "text": "Le gare di skeleton dei II Giochi olimpici giovanili invernali di Lillehammer 2016 si sono svolte il 19 febbraio sulla pista olimpica omonima. Sono state disputate due gare: il singolo femminile e quello maschile.\nCollegamenti esterni.\n "}
{"id": "5836628", "revid": "76963", "url": "https://it.wikipedia.org/wiki?curid=5836628", "title": "Clive Rowe", "text": "Ha recitato in numerosi musical a Londra, tra cui: \"Carmen Jones\" (1991), \"The Challenge\" (1992), \"Carousel\" (National Theatre, 1992; candidato al Laurence Olivier Award alla miglior performance in un ruolo non protagonista in un musical), \"Once on this Island\" (1994), \"Company\" (1995, 2010), \"Guys and Dolls\" (National Theatre, 1997; Laurence Olivier Award alla miglior performance in un ruolo non protagonista in un musical), \"Candide\" (National Theatre, 1998), \"Caroline, or Change\" (National Theatre, 2006), \"Into the Woods\" (Royal Opera House, 2007) e \"Kiss Me, Kate\" (2012)."}
{"id": "5836629", "revid": "888629", "url": "https://it.wikipedia.org/wiki?curid=5836629", "title": "Quinto Fiorentino", "text": "Quinto Fiorentino \u00e8 un sobborgo di Sesto Fiorentino nella \nprovincia di Firenze. \u00c8 situata in una zona pianeggiante a est del centro storico\ndel comune. Si ricorda facilmente per la sua grandezza e per il numero di abitanti.\nGeografia fisica.\nQuinto Fiorentino si divide in due parti: Quinto Alto e Quinto Basso, dove c'\u00e8 il centro civico del quartiere. La parte storica si trova a Quinto Alto.\nOrigini del nome.\nIl nome Quinto deriva dalla distanza in miglia dal centro di Firenze. Il nome Basso, deriva dall' altitudine sul livello del mare. Alto, di conseguenza deriva dall'elevata altitudine di Quinto Alto.\nMonumenti e luoghi d'interesse.\nDi importanza culturale rilevante vi si trovano la Tomba della Mula, Monumento Nazionale dal 1905, e la Tomba della Montagnola, antiche tombe etrusche risalente al VII secolo a.C.. Vi si trova infine la sede italiana dell'industria farmaceutica Eli Lilly."}
{"id": "5836639", "revid": "287204", "url": "https://it.wikipedia.org/wiki?curid=5836639", "title": "Qatar ExxonMobil Open 2016 - Qualificazioni singolare", "text": "Le qualificazioni del singolare maschile del Qatar ExxonMobil Open 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5836643", "revid": "56620", "url": "https://it.wikipedia.org/wiki?curid=5836643", "title": "Jack e Jill. Incontro alla vita", "text": "Jack e Jill (\"Jack and Jill: A Village Story\") \u00e8 un romanzo per ragazzi scritto da Louisa May Alcott nel 1880. Inizialmente comparso a puntate sul St. Nicholas Magazine di Mary Mapes Dodge, venne poi pubblicato da Roberts Brothers. La storia segue le vicende dei ragazzi e delle ragazze di Harmony Village nell'arco di un anno, soffermandosi in modo particolare su quanto accade a Jack e Jill dopo una rovinosa caduta in slittino.\nTrama.\nQuando la signora Pecq e sua figlia Janey si trasferiscono ad Harmony Village dal Canada, la bambina stringe una forte amicizia con il figlio minore della vicina di casa, Jack Minot. I due diventano presto inseparabili, tanto che gli altri ragazzi cominciano a chiamarli \"Jack e Jill\", ossia come i protagonisti dell'omonima filastrocca inglese per bambini. La storia si apre con tutti i ragazzi che, in un pomeriggio di dicembre, dopo la prima abbondante nevicata della stagione, si divertono a salire e a scendere dalla collina armati di slittino. La serenit\u00e0 di tutti viene interrotta quando, per via di un azzardo, i due ragazzi hanno un terribile incidente. Seguono mesi durante i quali, mentre recuperano dall'infortunio, i due ragazzi, e i loro tanti amici, imparano come diventare uomini e donne di valore, sotto l'occhio vigile ed amorevole delle loro madri."}
{"id": "5836658", "revid": "767487", "url": "https://it.wikipedia.org/wiki?curid=5836658", "title": "The Turn of the Lights", "text": "The Turn of the Lights \u00e8 il terzo album solista di Andre Matos, pubblicato il 22 agosto 2012.\nLa versione europea conta come bonus track \"Wings of Reality\", cover dell'omonimo brano degli Angra appartenente all'album \"Fireworks\" (1998). la versione giapponese invece propone come bonus track \"Fake Plastic Trees\", cover di un brano dei Radiohead tratto da The Bends (1995)."}
{"id": "5836659", "revid": "63756", "url": "https://it.wikipedia.org/wiki?curid=5836659", "title": "Salmo 55", "text": "Il salmo 55 (54 secondo la numerazione greca) costituisce il cinquantacinquesimo capitolo del Libro dei salmi."}
{"id": "5836661", "revid": "1868855", "url": "https://it.wikipedia.org/wiki?curid=5836661", "title": "Palazzo dei Priori (Montecassiano)", "text": "Il Palazzo dei Priori \u00e8 la sede del Comune della cittadina di Montecassiano, nelle Marche.\nRappresenta un bell'esempio dell'architettura gotica civile della regione.\nStoria.\nUn primo palazzo comunale venne eretto in questo luogo nel XII secolo. Nel XV secolo venne ricostruito completamente e nel 1467 venne realizzata la bella facciata in cotto su disegno di mastro Antonio Lombardo, come attestato da una lapide affissa su un pilastro del portico.\nNel XVI secolo il Comune acquis\u00ec alcune case vicine e lo ampli\u00f2. Nel 1938 l'architetto Guido Cirilli intraprese una profonda opera di restauro che port\u00f2 anche al ripristino della merlatura di coronamento e alla realizzazione dell'arcone che lo collega con il vicino Palazzo Compagnucci.\nDescrizione.\nIl fronte si presenta su due livelli, in basso un portico terreno di cinque arcate a tutto sesto \u00e8 sorretto da pilastri ottagonali, e il piano superiore \u00e8 aperto da tre belle bifore con esili colonnine e archi trilobati, e chiuso da una bella merlatura ghibellina. Il piano superiore \u00e8 in gran parte occupato dall\u2019\"Aula Magna\", gi\u00e0 sala consiliare, con copertura a capriate lignee e pianelle in cotto.\nAll'interno si conserva una stele funeraria lapidea risalente al I secolo d.C. in onore di \"Cassia Orestina\", ritrovata nel 1602 nella localit\u00e0 di Valle Cascia. "}
{"id": "5836662", "revid": "63756", "url": "https://it.wikipedia.org/wiki?curid=5836662", "title": "Salmo 56", "text": "Il salmo 56 (55 secondo la numerazione greca) costituisce il cinquantaseiesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5836666", "revid": "80030", "url": "https://it.wikipedia.org/wiki?curid=5836666", "title": "Cattedrale di Santa Maria Assunta in Cielo (Fermo)", "text": ""}
{"id": "5836667", "revid": "63756", "url": "https://it.wikipedia.org/wiki?curid=5836667", "title": "Salmo 57", "text": "Il salmo 57 (56 secondo la numerazione greca) costituisce il cinquantasettesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5836674", "revid": "599013", "url": "https://it.wikipedia.org/wiki?curid=5836674", "title": "Zou Yougen", "text": ""}
{"id": "5836677", "revid": "124123", "url": "https://it.wikipedia.org/wiki?curid=5836677", "title": "Martyn Jacques", "text": "Nel 2002 vince il Laurence Olivier Award alla miglior performance in un ruolo non protagonista in un musical per la sua performance in \"Shockheaded Peter\"."}
{"id": "5836680", "revid": "1550887", "url": "https://it.wikipedia.org/wiki?curid=5836680", "title": "W\u00e9nf\u00e1ngs\u00ecb\u01ceo", "text": "L'espressione in lingua cinese W\u00e9nf\u00e1ngs\u00ecb\u01ceo (, traducibile come quattro tesori del calligrafo o del letterato si riferisce ai quattro strumenti fondamentali per chiunque pratichi l'arte della calligrafia. I quattro \"tesori\" sono\u300a\u300b(in pinyin: b\u01d0, m\u00f2, zh\u01d0, y\u00e0n), ovvero:\nL'espressione risale al periodo delle Dinastie del Nord e del Sud (420\u2014589) in Cina.\nLa produzione di questi tesori varia da un paese all'altro. I bastoni di inchiostro tradizionali giapponesi \u00a0hanno componenti diversi da quelli cinesi, i pennelli sono molto diversi, e la carta giapponese (\"washi\") non \u00e8 una carta di riso. Questi strumenti da pittura e calligrafia sono considerati in Cina e pi\u00f9 generalmente in Estremo Oriente col pi\u00f9 grande rispetto. Erano utilizzati quotidianamente dai letterati d'altri tempi.\n\u00abSin dai tempi antichi, in Cina e nell'Estremo Oriente, gli strumenti di calligrafia e pittura sono considerati con il massimo rispetto.\nTra questi, il pennello, l'inchiostro, la pietra da inchiostro e la carta occupano un posto speciale chiamato i \"Quattro Tesori dello studioso.\" Prima di approfondire lo studio della calligrafia dobbiamo conoscere i suoi strumenti.\u00a0\u00bb\n\u00ab[Questi] Quattro tesori principali: pennello, inchiostro, pietra da inchiostro, carta, e gli altri tesori associati e tanto venerati, costituiscono, per il calligrafo, l'accompagnamento indispensabile del suo progresso.\u00bb\nAltri strumenti utilizzati nella calligrafia orientale sono:\u00a0il sigillo,\u00a0(l'importanza del sigillo in Estremo Oriente \u00e8 considerevole, l'incisione dei sigilli nella scrittura arcaica (la scrittura del sigillo) \u00e8 un'arte, il numero, la dimensione e la posizione sul foglio sono considerate importanti scelte estetiche), una brocca per aggiungere l'acqua all'inchiostro, una base per la barra di inchiostro ed i pennelli, uno o pi\u00f9 fermacarte ed una tovaglietta di feltro."}
{"id": "5836687", "revid": "339392", "url": "https://it.wikipedia.org/wiki?curid=5836687", "title": "Quattro tesori del calligrafo", "text": ""}
{"id": "5836690", "revid": "126257", "url": "https://it.wikipedia.org/wiki?curid=5836690", "title": "Cristianesimo nel mondo", "text": "All'inizio del XXI secolo il cristianesimo ha circa 2,4 miliardi di aderenti, su 7,2 miliardi di abitanti del pianeta Terra. La fede cristiana rappresenta all'incirca un terzo dell'intera popolazione mondiale ed \u00e8 una delle religioni maggiori assommando i tre pi\u00f9 grandi gruppi cristiani, cattolicesimo, protestantesimo e chiesa ortodossa orientale. La pi\u00f9 grande confessione cristiana \u00e8 la Chiesa cattolica romana con 1,285 miliardi di fedeli e il 17,7% della popolazione mondiale secondo l'Annuarium Statisticum Ecclesiae 2015 e l'Annuario Pontificio 2017; il secondo ramo cristiano \u00e8 costituito dalle chiese protestanti e riformate: riforma anglicana, riforma calvinista e la riforma luterana (ma si possono anche considerare in un unico gruppo) oppure dalla Chiesa ortodossa (se i protestanti sono considerati esser suddivisi in pi\u00f9 parti).\nIl cristianesimo \u00e8 la religione predominante in Europa, Russia, nel continente americano, in alcuni Stati dell'Asia (Filippine, Timor Est, Armenia e Georgia), nell'Africa meridionale, nell'Africa centrale, in Africa orientale e in Oceania.. Vi sono grandi comunit\u00e0 cristiane anche in altre parti del mondo, come l'Asia centrale e il Medio Oriente, dove il cristianesimo \u00e8 la seconda pi\u00f9 grande religione dopo l'Islam. Gli Stati Uniti d'America hanno la pi\u00f9 vasta popolazione cristiana del mondo, seguiti dal Brasile e dal Messico.\nIl cristianesimo, in una forma o nell'altra, \u00e8 inoltre la religione di Stato dei seguenti 15 Paesi: Argentina (chiesa cattolica), Tuvalu (chiesa di Tuvalu), Tonga (chiesa libera di Tonga), Costa Rica (chiesa cattolica), Danimarca (chiesa di Danimarca), Inghilterra (chiesa anglicana), Grecia e Georgia (chiesa ortodossa orientale), Islanda (chiesa nazionale d'Islanda), Liechtenstein, Malta e principato di Monaco (chiesa cattolica), Norvegia (chiesa di Norvegia), lo stato della Citt\u00e0 del Vaticano e lo Zambia."}
{"id": "5836691", "revid": "339392", "url": "https://it.wikipedia.org/wiki?curid=5836691", "title": "I quattro tesori della Calligrafia", "text": ""}
{"id": "5836692", "revid": "124808", "url": "https://it.wikipedia.org/wiki?curid=5836692", "title": "Episodi di Wallander (terza stagione)", "text": "La terza stagione della serie televisiva Wallander \u00e8 costituita da 6 episodi di 90 minuti ciascuno, trasmessi in Svezia nel 2013.\nIl primo episodio della serie \u00e8 l'adattamento del romanzo \"L'uomo inquieto\". In questa stagione Linda Wallander \u00e8 interpretata da Charlotta Jonsson."}
