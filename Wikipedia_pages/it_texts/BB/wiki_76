{"id": "5847611", "revid": "767487", "url": "https://it.wikipedia.org/wiki?curid=5847611", "title": "A vent'anni \u00e8 sempre festa", "text": "A vent'anni \u00e8 sempre festa \u00e8 un film del 1957 con regia di Vittorio Duse e interpretato da Luisa Rivelli, Memmo Carotenuto, Adriana Benetti e Nunzio Gallo.\nTrama.\nAl termine dell'anno scolastico di una scuola agraria, gli studenti decidono di allestire un variet\u00e0 con la collaborazione del signor Anastasi, segretario della scuola, che ha sempre sognato la carriera attoriale ed \u00e8 dotato di una bellissima voce. Da ci\u00f2 nasce l'opportunit\u00e0 di fare una tourn\u00e9e che viene organizzata da Lauro Carli, che spera di poter ricavare un ottimo guadagno economico. Ma Anastasi torna realista per non abbandonare la fidanzata ammalata, e va a lavorare i campi, rinunciando al suo sogno.\nColonna sonora.\nTutte le sei canzoni del film sono cantate da Nunzio Gallo:"}
{"id": "5847618", "revid": "486946", "url": "https://it.wikipedia.org/wiki?curid=5847618", "title": "Saggio immuno-assorbente legato ad un enzima", "text": ""}
{"id": "5847629", "revid": "103043119", "url": "https://it.wikipedia.org/wiki?curid=5847629", "title": "GRAIN", "text": "GRAIN \u00e8 una piccola organizzazione no-profit internazionale che lavora per sostenere i piccoli contadini e i movimenti sociali nelle loro lotte per difendere i sistemi alimentari basati sulla biodiversit\u00e0 e il controllo comunitario.\nStoria dell'associazione.\nIl lavoro di GRAIN risale all'inizio degli anni Ottanta, quando un gruppo di attivisti di diverse parti del mondo iniziarono a attirare l'attenzione sulla drammatica perdita di diversit\u00e0 genetica nei nostri campi - la pietra miliare della produzione alimentare mondiale.\nGRAIN inizi\u00f2 a fare ricerche, a sostenere la causa e a fare lobbying sotto gli auspici di una coalizione di un gruppo di organizzazioni attive nello sviluppo internazionale, principalmente europee. Questo lavoro si allarg\u00f2 e divenne un programma pi\u00f9 vasto, coinvolgendo una rete di dimensioni tali da richiedere di continuare sui suoi propri piedi. Nel 1990, si \u00e8 costituita legalmente GRAIN, fondazione indipendente senza scopo di lucro con la sede a Barcellona.\nA met\u00e0 degli anni Novanta GRAIN giunse a un importante punto di svolta, comprendendo di aver bisogno una migliore connessione con le alternative reali che si sviluppavano sul terreno, nel Sud del mondo. In varie localit\u00e0 del mondo, a livello locale, molto gruppi avevano iniziato a riscattare le sementi locali e le conoscenze tradizionali per ricostruire e difendere dei sistemi alimentari basati sulla biodiversit\u00e0 e sotto il controllo delle comunit\u00e0 locali, tralasciando le \"soluzioni\" elaborate nei laboratori che avevano invece creato problemi sempre maggiori per gli agricoltori. Dando un giro di vite radicale nell'organizzazione interna, GRAIN mise in atto un processo di decentralizzazione che li ha portati a pi\u00f9 stretto contatto con le realt\u00e0 di base del Sud e a collaborare direttamente con i partner che lavorano a quel livello. Allo stesso momento, hanno introdotto un certo numero di questi partner negli organi direttivi e hanno iniziato una politica di regionalizzazione del proprio staff."}
{"id": "5847631", "revid": "228587", "url": "https://it.wikipedia.org/wiki?curid=5847631", "title": "Addormentarmi cos\u00ec", "text": "Addormentarmi cos\u00ec \u00e8 una canzone Beguine composta da Ornella Ferrari (Biri) e Vittorio Mascheroni, incisa per la prima volta nel 1948 dalla cantante Lidia Martorana su accompagnamento dell'orchestra del maestro Pippo Barzizza.\nAltre versioni.\nIn seguito \u00e8 stata interpretata da molti artisti, tra i quali Irma Fusi, Tonina Torrielli, Luciano Tajoli, Teddy Reno, Adriano Celentano, Gigliola Cinquetti, Mina."}
{"id": "5847632", "revid": "1875018", "url": "https://it.wikipedia.org/wiki?curid=5847632", "title": "Anastasio il Sinaita", "text": "Biografia.\nLe notizie sulla vita di Anastasio sono scarse: \u00e8 documentato ad Alessandria prima del 640 e poi ancora tra il 678 e il 689, durante il patriarcato del monofisita Giovanni III. Era ancora vivo trent'anni dopo il III concilio di Costantinopoli.\nNel 599 venne eletto patriarca di Antiochia.\nSi ritir\u00f2 prima a Gerusalemme, poi nel monastero di Santa Caterina sul monte Sinai, dove visse fino alla morte guidando una comunit\u00e0 di anacoreti.\nOpere.\nPolemista ed esegeta, fu autore di numerose opere contro il nestorianesimo, il monofisismo e il monotelismo.\nIl suo scritto pi\u00f9 noto \u00e8 \"La Guida\" (\"\u201b\u039f\u03b4\u03b7\u03b3\u03cc\u03c2\", \"Hod\u0113g\u00f3s\", \"Viae dux adversus acephalos\"), in 24 capitoli, redatto nel deserto attorno al 685 contro il monofisismo: il testo \u00e8 ricco di citazioni patristiche; Anastasio vi cita suoi lavori precedenti, di cui si conoscono solo i titoli (\"Syntagma contro Nestorio\", \"Tomo apologetico rivolto al popolo\", \"Tomo dommatico\", \"Syntagma contro i giudei\").\nIn \"Domande e risposte\" (\"\u0395\u03c1\u03c9\u03c4\u03ae\u03c3\u03b5\u03b9\u03c2 \u03ba\u03b1\u1f76 \u1f00\u03c0\u03bf\u03ba\u03c1\u03af\u03c3\u03b5\u03b9\u03c2, Er\u014dt\u1e17seis ka\u00ec \u00e1pokr\u00edseis\") fornisce risposte a 154 quesiti basandosi sui testi biblici e patristici: anche se il nucleo centrale dell'opera \u00e8 da attribuirsi ad Anastasio, la forma in cui \u00e8 pervenuta non gli appartiene.\nLa sua pi\u00f9 importante opera esegetica \u00e8 il \"Commento all'Esamerone\" (\"Esegesi allegorica dell'Hexahemeron\"), in 12 libri, che fornisce un'interpretazione allegorica della Genesi.\nA lui \u00e8 attribuita la \"Storia delle eresie e dei sinodi\".\nAltri testi sono \"De Sanctissima Trinitate\" (Della Santissima Trinit\u00e0), \"De incircumscripta Dei essentia\" (Dell'incircostritta essenza di Dio), De divina oeconomia (Del divino ordine), \"De passione et impassibilitate Christi\" (Della passione e della impassibilit\u00e0 di Cristo) e \"De resurrectione Christi\" (Della resurrezione di Cristo).\n\u00c8 incerta l'attribuzione del \"Doctrina patrum de incarnatione Verbi\" (Dottrina dei padri sull'incarnazione del Verbo), che condanna il monofisismo e le altre derive, e che potrebbe appartenere ad Anastasio Apocrisario, allievo di Massimo Confessore.\nPochi dei suoi sermoni sono stati pubblicati: \"Sul salmo VI\" (di cui esistono versioni in siriaco e arabo), \"Intorno alla Messa e alla Comunione\", \"Sui defunti\", \"Per il venerd\u00ec santo\".\nNel 1868 Jean-Baptiste-Fran\u00e7ois Pitra ha pubblicato due opuscoli ritenuti autentici: \"Capitulum in quo brevis sermo est de haeresibus quae ab initio fuerunt, et de Synodis adversus eos habitis\" e \" Concisa et perspicua fidei nostrae notitia\".\nAngelo Mai gli attribu\u00ec, erroneamente, anche la \"Disputatio adversus Judaeos\".\nCulto.\nIl nome di sant'Anastasio \u00e8 menzionato al 20 aprile nel Menologio dell'imperatore Basilio e l'elogio pass\u00f2 al \"Synaxarium ecclesiae Constantinopolitanum\" al 21 aprile.\nNel martirologio romano, il suo elogio si legge al 21 aprile."}
{"id": "5847633", "revid": "963244", "url": "https://it.wikipedia.org/wiki?curid=5847633", "title": "Anastasio Sinaita", "text": ""}
{"id": "5847635", "revid": "1573940", "url": "https://it.wikipedia.org/wiki?curid=5847635", "title": "Wai Ren", "text": "Wai Ren ( \u5916\u58ec), anche chiamato Bu Ren, nome proprio \"Zi Fa\" (\u5b50\u767c). Fu un sovrano della Dinastia Shang. Regn\u00f2 dal 1549 a.C. al 1534 a.C.\nNello \"Shiji\" (\"Memorie di uno storico\") viene indicato da Sima Qian come l'undicesimo sovrano Shang, succeduto al fratello Zhong Ding (\u4ef2\u4e01). Sal\u00ec sul trono nell'anno dello Gengxu (\u5e9a\u620c), stabilendo Ao (\u969e) (attuale Xingyang) come sua capitale. Regn\u00f2 per 15 anni (secondo gli \"Annali del bamb\u00f9\" 10 anni) prima della sua morte. Venne insignito del nome postumo di Wai Ren e gli succedette il figlio He Dan Jia (\u6cb3\u4eb6\u7532).\nAlcune incisioni oracolari su osso rinvenuti a Yin Xu, invece, lo indicano come il decimo sovrano Shang, con nome postumo Bu Ren (\u535c\u58ec) e che avrebbe avuto come successore, il figlio Jian Jia.\nRivolte.\nSotto il suo regno, i popoli vassalli, Pei (\u90b3) e Xian (\u4f81) si rivoltarono contro di lui."}
{"id": "5847643", "revid": "110157", "url": "https://it.wikipedia.org/wiki?curid=5847643", "title": "Conte Nefaria", "text": "Il Conte Luchino Nefaria \u00e8 un personaggio dei fumetti creato da Stan Lee (testi) e Don Heck (disegni), pubblicato dalla Marvel Comics. La sua prima apparizione avviene in \"Avengers\" (vol. 1) n. 13 (febbraio 1965).\nAmbizioso nobile italiano a capo di una potente famiglia del Maggia, il Conte Nefaria, noto anche come \"Signore dei Sogni\" (\"Dream Master\"), \u00e8 stato dotato di superpoteri grazie a degli esperimenti autofinanziati divenendo uno dei pi\u00f9 potenti nemici dei Vendicatori.\nBiografia del personaggio.\nNato a Roma, Italia, in una famiglia di nobili italiani da cui eredita un'immensa fortuna, Luchino Nefaria \u00e8 un individuo dalle grandi contraddizioni: da un lato tanto tradizionalista da vestire come un uomo del XIX secolo, dall'altro profondamente attratto dallo sviluppo tecnologico e irrimediabilmente desideroso di potere, tanto da affiliarsi al Maggia e risalirne la scala gerarchica fino a divenire il capo di una delle famiglie pi\u00f9 potenti e significative dell'organizzazione; contemporaneamente Nefaria si sposa con una donna di nome Renata che muore dando alla luce la sua unica figlia, Giuletta, successivamente portata negli Stati Uniti e affidata alle cure di una ricca coppia di suoi associati in quanto avrebbe preferito avere un figlio maschio.\nQuando il neonato gruppo dei Vendicatori inizia a rappresentare un ostacolo ai suoi affari, Nefaria li attira in trappola nel suo castello cercando di ucciderli ma fallisce e viene deportato; successivamente il conte affronta Iron Man nel vano tentativo di vendicarsi e gli X-Men dopo aver assaltato Washington. Anni dopo, tentando di assumere il controllo della base NORAD, Nefaria affronta nuovamente il gruppo di mutanti venendo sconfitto e gravemente ferito ma provocando la morte di Thunderbird.\nUmiliato e destituito, Nefaria fonda la seconda incarnazione della Legione Mortale composta da Laser Vivente, Power Man e Whirlwind, cui fa rapinare una serie di banche per finanziare gli esperimenti del professor Klaus Sturdy, ex-assistente del Barone Heinrich Zemo che riesce a trovare un modo di amplificare temporaneamente i poteri del terzetto nonch\u00e9 di riprodurli, ingigantiti di cento volte, nel corredo genetico di Nefaria il quale, ottenuti tali superpoteri, uccide lo scienziato per impedire possa replicare il procedimento e si scontra con i Vendicatori, scoprendo per\u00f2 che il processo di potenziamento ha velocizzato il suo processo di invecchiamento lasciandogli pochi giorni di vita. Si appresta cos\u00ec a devastare New York, ma viene atterrato dagli sforzi congiunti di Thor e Visione. Preso in custodia dai Vendicatori allo scopo di curare la sua condizione, il moribondo Nefaria viene fatto evadere dalla figlia, divenuta la supercriminale Madame Masque, che, non fidandosi del gruppo chiede aiuto ad Iron Man dando origine a una colluttazione nel corso della quale Nefaria viene ucciso.\nDopo essere stato brevemente rianimato dal Sinistro Mietitore per combattere i Vendicatori, il Conte Nefaria ritorna in vita sotto forma di puro concentrato di energia ionica e affronta Iron Man rivelando di dover ciclicamente assorbire ioni per mantenersi corporeo dunque si reca nella Terra Selvaggia per cercarne venendo per\u00f2 localizzato e messo in fuga da Capitan America e Ka-Zar. Successivamente assunto il controllo degli unici altri due individui composti di energia ionica, Wonder Man e Atlas, Nefaria tenta di servirsene per assassinare i Vendicatori e rilasciare una bomba ionica sulla Terra trasformandone ogni abitante in uno schiavo ai suoi comandi, venendo tuttavia fermato dagli sforzi congiunti di Thunderbolts, Vendicatori e sua figlia Madame Masque.\nRinchiuso nel carcere per superumani noto come Raft, Nefaria riesce a fuggire durante l'evasione di massa provocata da Electro alleandosi con sua figlia a Hood nel tentativo di aiutare quest'ultimo a recuperare i poteri perduti durante l'Assedio di Asgard finendo nuovamente arrestato. Riuscito a liberarsi per l'ennesima volta, il conte Nefaria diviene il nuovo zar del crimine di Los Angeles, posizione in cui subisce un attentato da parte di Daken e uccide la vigilante Maya Lopez per poi essere ricatturato dai Vendicatori.\nPoteri e abilit\u00e0.\nIl Conte Nefaria \u00e8 un eccellente stratega e un formidabile combattente corpo a corpo inoltre, grazie a un processo scientifico, ha ottenuto una combinazione dei poteri di Laser Vivente (emissione d'energia), Power Man (forza sovrumana e invulnerabilit\u00e0) e Whirlwind (supervelocit\u00e0) amplificati di cento volte divenendo uno degli esseri fisicamente pi\u00f9 potenti dell'Universo Marvel; capace di sollevare interi edifici senza alcuno sforzo, volare, emettere raggi di energia dagli occhi, resistere ai colpi di Iron Man, Wonder Man e Visione come se nulla fosse e perfino respingere Mjolnir interrompendone la traiettoria col proprio corpo o a mani nude.\nDopo essere invecchiato rapidamente e ritornato in vita, Nefaria \u00e8 divenuto un essere di pura energia ionica capace per tanto di assorbirla e manipolarla tanto a fondo da essere in grado di controllare mentalmente anche altri individui composti da tale energia, e di creare campi ionici con cui \u00e8 in grado di spostare gli oggetti telecineticamente; tale particolare costituzione lo rende virtualmente indistruttibile e immortale inoltre, secondo quanto estimato da Henry Pym, per esaurire l'energia ionica di Nefaria Vendicatori e Thunderbolts dovrebbero tenerlo impegnato in combattimento senza sosta per tre settimane. Madame Masque ha tuttavia inventato un'arma capace di disperdere l'energia del padre con un solo colpo.\nAltre versioni.\nHouse of M.\nNella realt\u00e0 alternativa \"House of M\", il Conte Nefaria \u00e8 il leader del Maggia rimasta ucciso quando Magneto ha inviato le Sentinelle a distruggere l'organizzazione.\nVendicatori/JLA.\nNel crossover \"Vendicatori/JLA\", Nefaria \u00e8 uno dei supercriminali guardiani della fortezza di Krona.\nWhat If?\nIn uno scenario autoconclusivo della serie fuori continuity \"What If?\", che ipotizza cosa sarebbe successo se gli X-Men fossero morti tutti eccetto la Bestia nella loro prima missione, il mutante recluta un gruppo casuale di mutanti per affrontare gli Ani-Uomini del Conte Nefaria, il quale riesce a fuggire venendo inseguito da Theresa Cassidy che scampa a morte certa grazie al sacrificio di James Proudstar."}
{"id": "5847654", "revid": "1573940", "url": "https://it.wikipedia.org/wiki?curid=5847654", "title": "Libro di Seta", "text": "Il Libro di Seta o pi\u00f9 precisamente Divinazione mediante i fenomeni astrologici e meteorologici (cinese: \u5929\u6587\u6c23\u8c61\u96dc\u5360; pinyin: \"Tian Wen Qi Xiang Za Zhan\") \u00e8 un antico manoscritto di astronomia su seta, compilato dagli astronomi cinesi della dinastia Han occidentale (202 a.C. \u2013 9 d.C.) e trovato nella tomba di Mawangdui in Cina nel 1973. Esso elenca 29 comete (denominate \u5f57\u661f, letteralmente \"stelle con la scopa\") che apparvero lungo un periodo di circa 300 anni.\n\u00c8 ora esposto nel Museo Provinciale dello Hunan.\nContenuti.\nLa \"Divinazione mediante i fenomeni astrologici e meteorologici\" contiene ci\u00f2 che gli archeologici ritengono sia il primo atlante definitivo delle comete. Ci sono grosso modo due dozzine di rappresentazioni di comete, alcune in formato pieghevole/a rilievo. In alcuni casi le pagine del documento si srotolano fino a 1,5 metri di lunghezza. L'immagine di ogni cometa ha una didascalia che descrive un evento al quale corrispose la sua apparizione, ad esempio, \"la morte del principe\", \"la venuta della peste\" o \"la siccit\u00e0 dei tre anni\"."}
{"id": "5847656", "revid": "124884241", "url": "https://it.wikipedia.org/wiki?curid=5847656", "title": "Laura Poitras", "text": "Biografia.\nPoitras nasce a Boston nel 1964 da Patricia e James Poitras. Ha due sorelle: Jennifer, una consulente, e Christine, un'insegnante d'inglese. In giovane et\u00e0, Laura si appassiona di cucina e trascorse diversi anni come cuoca a \"L'Espalier\", un ristorante francese a Back Bay, un quartiere di Boston. Tuttavia, dopo aver terminato gli studi alla Sudbury Valley School, dove non c'erano graduatorie, si trasferisce a San Francisco, abbandonando le sue intenzioni di diventare chef. Nel 1992 si trasferisce a New York dove intraprende la carriera cinematografica e nel 1996 si laurea alla New School.\nCarriera.\nNel 2003 dirige e produce il documentario \"Flag Wars\", basato sulla gentrificazione a Columbus. Riceve il Peabody Award per il miglior documentario nel 2004 e, sempre nello stesso anno, riceve una nomination per il Independent Spirit Award e ai Premi Emmy.\nNel 2006 dirige il film-documentario \"My Country My Country\", basato sull'occupazione militare degli Stati Uniti in Iraq, e che ottiene una nomination agli Oscar per il miglior documentario. Nel 2010 dirige \"The Oath\", un documentario che parla della storia di due uomini yemeniti intenti a fuggire dalla guerra. I due film costituiscono una trilogia, che si concluder\u00e0 nel 2014 con \"Citizenfour\", basato sullo scandalo spionistico della NSA denunciato da Edward Snowden, e che si aggiudicher\u00e0 l'Oscar al miglior documentario.\nNel 2016 dirige il suo ultimo documentario dal titolo \"Risk\", incentrato sul fondatore di WikiLeaks Julian Assange e presentato in anteprima al Festival di Cannes."}
{"id": "5847657", "revid": "270680", "url": "https://it.wikipedia.org/wiki?curid=5847657", "title": "Bu Ren", "text": ""}
{"id": "5847659", "revid": "270680", "url": "https://it.wikipedia.org/wiki?curid=5847659", "title": "Shang Wai Ren", "text": ""}
{"id": "5847660", "revid": "245802", "url": "https://it.wikipedia.org/wiki?curid=5847660", "title": "Fuori onda", "text": ""}
{"id": "5847662", "revid": "1442080", "url": "https://it.wikipedia.org/wiki?curid=5847662", "title": "China Open 2015 - Qualificazioni singolare maschile", "text": "Le qualificazioni del singolare maschile del China Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5847665", "revid": "697352", "url": "https://it.wikipedia.org/wiki?curid=5847665", "title": "Tibet (disambigua)", "text": ""}
{"id": "5847667", "revid": "217591", "url": "https://it.wikipedia.org/wiki?curid=5847667", "title": "Santi Chiodi", "text": ""}
{"id": "5847680", "revid": "287204", "url": "https://it.wikipedia.org/wiki?curid=5847680", "title": "China Open 2015 - Singolare maschile", "text": "Il singolare maschile del China Open 2015 \u00e8 un torneo di tennis facente parte dell'ATP World Tour 2015.\nIl detentore del titolo da tre anni era Novak \u0110okovi\u0107 e si \u00e8 confermato superando in finale Rafael Nadal con il punteggio di 6-2, 6-2."}
{"id": "5847681", "revid": "729019", "url": "https://it.wikipedia.org/wiki?curid=5847681", "title": "China Open 2015 - Doppio maschile", "text": "Il doppio maschile del China Open 2015 \u00e8 stato un torneo di tennis facente parte dell'ATP World Tour 2015.\nJean-Julien Rojer e Horia Tec\u0103u erano i detentori del titolo ma hanno perso in semifinale da Vasek Pospisil e Jack Sock.\nPospisil e Sock hanno conquistato il titolo battendo in finale Daniel Nestor e \u00c9douard Roger-Vasselin per 3\u20136 , 6\u20133 , [10\u20136]."}
{"id": "5847682", "revid": "1272592", "url": "https://it.wikipedia.org/wiki?curid=5847682", "title": "Sep\u00falveda (disambigua)", "text": ""}
{"id": "5847683", "revid": "416175", "url": "https://it.wikipedia.org/wiki?curid=5847683", "title": "The Rain, the Park and Other Things", "text": ""}
{"id": "5847699", "revid": "104458", "url": "https://it.wikipedia.org/wiki?curid=5847699", "title": "St. Pantaleon", "text": ""}
{"id": "5847701", "revid": "256896", "url": "https://it.wikipedia.org/wiki?curid=5847701", "title": "Per un Pugno di Samba", "text": ""}
{"id": "5847703", "revid": "104458", "url": "https://it.wikipedia.org/wiki?curid=5847703", "title": "St. Peter am Hart", "text": ""}
{"id": "5847704", "revid": "184755", "url": "https://it.wikipedia.org/wiki?curid=5847704", "title": "Bernardino Zaganelli", "text": "Biografia.\nCon il fratello Francesco occupa un posto di rilievo nella pittura emiliana di transizione tra i modelli tradizionali quattrocenteschi ed il graduale rinnovamento dei primi decenni del XVI secolo. \u00c8 stato molto probabilmente allievo di Marco Palmezzano e di Nicol\u00f2 Rondinelli.\nInizialmente Bernardino e Francesco lavorarono assieme, come dimostrato nella \"Madonna con i Santi Floriano e Giovanni Battista\" della Pinacoteca di Brera, firmata da entrambi nel 1499, dove \u00e8 forte l'impronta della scuola ferrarese, ma arricchita da altri apporti emiliani, come Melozzo da Forl\u00ec e Francesco Francia.\nIl percorso stilistico di Bernardino \u00e8 pi\u00f9 articolato rispetto al fratello Francesco: dal 1513 risulta titolare unico di una bottega a Ravenna. A quell'anno risalgono l\"'Immacolata Concezione\" della Pinacoteca di Forl\u00ec e il \"San Sebastiano\" della Pinacoteca nazionale di Ferrara. Segue il \"Battesimo di Cristo\" della National Gallery di Londra e tutto il gruppo di opere caratterizzate da una forte insistenza grafica e da contatti con la pittura veneta. In particolare, Bernardino si accosta a Bartolomeo Montagna: nella Pinacoteca di Vicenza si trova la \"Madonna delle rose\", forse testimonianza di un soggiorno di Bernardino."}
{"id": "5847706", "revid": "104458", "url": "https://it.wikipedia.org/wiki?curid=5847706", "title": "St. Radegund", "text": ""}
{"id": "5847708", "revid": "275235", "url": "https://it.wikipedia.org/wiki?curid=5847708", "title": "Jasta 12", "text": ""}
{"id": "5847709", "revid": "104458", "url": "https://it.wikipedia.org/wiki?curid=5847709", "title": "St. Veit im Innkreis", "text": ""}
{"id": "5847722", "revid": "1305772", "url": "https://it.wikipedia.org/wiki?curid=5847722", "title": "Eye of Horus", "text": "Eye of Horus (Occhio di Horo) \u00e8 un videogioco pubblicato nel 1989 per Amiga, Atari ST, Commodore 64 e MS-DOS dalla Logotron, ispirato nell'ambientazione alla religione egizia. Il giocatore controlla il dio Horus all'interno di un grande sepolcro egizio, con il compito di recuperare i sette pezzi del corpo del re defunto e riunirli nella camera mortuaria, per poi affrontare il suo nemico Seth.\nModalit\u00e0 di gioco.\nIl sepolcro \u00e8 un labirinto di stanze decorate con geroglifici, con visuale di profilo e scorrimento orizzontale, collegate tra loro da ascensori. Horus inizia il gioco in forma semiumana, con testa di falco, ma in ogni momento pu\u00f2 decidere di trasformarsi completamente in un falco e viceversa.\nIn forma semiumana Horus pu\u00f2 correre, sparare orizzontalmente frecce di papiro illimitate, raccogliere oggetti e usare gli ascensori, ma alcuni di questi ultimi richiedono il ritrovamento della specifica chiave. In forma di falco ha la capacit\u00e0 di volare in tutte le direzioni e di sparare con la stessa arma.\nI pericoli sono costituiti da alcuni dei geroglifici sulle pareti, che ripetutamente si animano e volano per la stanza. Horus li pu\u00f2 distruggere sparando, ma se li tocca perde parte dell'energia, fino a perdere una vita.\nIl sepolcro nasconde circa trenta tipi di amuleti, ciascuno in grado di fornire una diversa capacit\u00e0 a Horus quando viene attivato. Ad esempio un amuleto consente di visualizzare una mappa delle zone gi\u00e0 visitate del sepolcro. Altri amuleti forniscono armi pi\u00f9 potenti o sistemi difensivi; le munizioni sono limitate, ma quando si esauriscono si torna a sparare le frecce di papiro. Altri ancora servono a invocare Iside, utile per trasportare istantaneamente una parte di salma alla camera mortuaria, o Anubi, che pu\u00f2 aiutare Horus contro Seth.\nNella parte bassa dello schermo vengono mostrati gli amuleti attualmente trasportati da Horus, che possono essere fino a un massimo di 7 alla volta, e l'eventuale pezzo della salma trasportato, che pu\u00f2 essere solo uno alla volta."}
{"id": "5847727", "revid": "113674038", "url": "https://it.wikipedia.org/wiki?curid=5847727", "title": "Schwand", "text": ""}
{"id": "5847735", "revid": "889336", "url": "https://it.wikipedia.org/wiki?curid=5847735", "title": "Presnel Kimpembe", "text": "Biografia.\nNato in Francia, ha origini congolesi da parte del padre e haitiane da parte della madre.\nCaratteristiche tecniche.\nDifensore centrale mancino, dotato di buona tecnica, forte fisicamente, abile palla al piede e nell'impostare l'azione dalla difesa, pu\u00f2 giocare all'occorrenza come terzino sinistro.\nCarriera.\nClub.\nKimpembe ha iniziato a giocare nelle giovanili dell'AS \u00c9ragny finch\u00e9 nel 2005 \u00e8 passato al centro di formazione del Paris SG. Con la squadra giovanile parigina ha partecipato all'UEFA Youth League 2013-2014, nella quale conta 7 partite disputate. Ha raggiunto assieme alla squadra i quarti di finale dove sono stati battuti dal per 1-0. Il 12 agosto 2014 \u00e8 stato convocato da Laurent Blanc per disputare l'incontro di Supercoppa contro il Guingamp, nel quale comunque non \u00e8 sceso in campo.\nIl debutto con la prima squadra \u00e8 giunto nella decima giornata di campionato contro il Lens, rimpiazzando al 75\u00ba minuto l'italiano Thiago Motta. Il giovane difensore firma il suo primo contratto professionistico il 17 marzo 2015, prolungando la sua durata fino al 2018. Nella stagione 2015-16 ha preso parte a 9 uscite tra campionato e coppa.\nNella stagione 2016-2017 gioca le prime tre partite di campionato da titolare affiancando David Luiz in quanto Thiago Silva ha subito un infortunio e Marquinhos \u00e8 stato impiegato dalla Nazionale olimpica brasiliana. Prende parte anche alla Supercoppa di Francia, ma questa volta da titolare. Il nuovo allenatore Unai Emery dimostra fiducia in lui scegliendolo come sostituto del partente David Luiz.\nIl 12 febbraio 2019 realizza il suo primo gol in carriera nell'andata degli ottavi di Champions League contro il Manchester United all'Old Trafford, sbloccando la partita che finir\u00e0 2-0 per i parigini.\nNazionale.\nPrende parte al Torneo di Tolone 2015 giocando con la nazionale Under-21 francese. Nell'ottobre 2016 \u00e8 stato chiamato dal commissario tecnico francese Didier Deschamps per la prima volta nella nazionale maggiore in sostituzione dell'infortunato Eliaquim Mangala per le partite di qualificazione al campionato mondiale 2018 contro Bulgaria e Paesi Bassi.\nEsordisce in nazionale il 27 marzo 2018 nell'amichevole contro la Russia. Viene convocato per i Mondiali di Russia 2018, in cui esordisce nella partita dei gironi contro la Danimarca. Il 15 luglio si laurea campione del mondo in seguito alla vittoria dei francesi sulla Croazia di 4-2. Il 10 ottobre 2021 alza al cielo la coppa della Nations League dopo la finale vinta 2-1 con la Spagna di Luis Enrique\nStatistiche.\nPresenze e reti nei club.\n\"Statistiche aggiornate al 16 febbraio 2022\""}
{"id": "5847738", "revid": "104458", "url": "https://it.wikipedia.org/wiki?curid=5847738", "title": "Ueberackern", "text": ""}
{"id": "5847742", "revid": "729019", "url": "https://it.wikipedia.org/wiki?curid=5847742", "title": "Jack Nowell", "text": "Biografia.\nNowell inizi\u00f2 a giocare a livello professionistico nel 2011 con gli Exeter Chiefs. Nel gennaio 2012, durante la partita di Challenge Cup disputata contro i Cavalieri Prato, sub\u00ec un infortunio al ginocchio che lo tenne fuori dal campo per il resto della stagione. Fu durante la stagione successiva che riusc\u00ec ad esprimere il suo potenziale, collezionando 11 presenze in Premiership e segnando due mete, oltre a ricevere un riconoscimento per le sue prestazioni in Coppa Anglo-Gallese. Nel frattempo, con la nazionale inglese under-20, vinse il Sei Nazioni 2013 e lo stesso anno fu pure l'autore di una meta nella finale del campionato mondiale giovanile vinta 23-15 contro i pari et\u00e0 del Galles, contribuendo alla prima vittoria inglese del trofeo.\nJack Nowell debutt\u00f2 con la nazionale maggiore in occasione della prima partita del Sei Nazioni 2014 giocata a Saint-Denis contro la , e fu un tre quarti ala titolare durante tutte e cinque le partite del torneo. Convocato per la , con le tre mete messe a segno nella partita della fase a gironi vinta 60-3 contro l' divenne il sesto giocatore inglese a segnare tre o pi\u00f9 mete nella storia della competizione."}
{"id": "5847743", "revid": "287204", "url": "https://it.wikipedia.org/wiki?curid=5847743", "title": "Astronomia indiana", "text": "Lastronomia in India continua a svolgere un ruolo essenziale nella societ\u00e0, dai tempi preistorici a quelli moderni. Alcune delle radici pi\u00f9 antiche dell'astronomia indiana possono essere fatte risalire al periodo della civilt\u00e0 della valle dell'Indo o ancora prima. L'astronomia si svilupp\u00f2 in seguito come una disciplina del Ved\u0101\u1e45ga o una delle \"discipline ausiliarie\" associate allo studio dei Veda, risalenti al 1500 a.C. o ancora pi\u00f9 antiche. Il pi\u00f9 antico testo conosciuto \u00e8 il \"Ved\u0101\u1e45ga Jyotisha\", datato al 1400\u20131200 a.C. (con la forma esistente probabilmente risalente al 700\u2013600 a.C.).\nCome con altre tradizioni, l'applicazione originaria dell'astronomia era dunque religiosa. L'astronomia indiana fu influenzata dall'astronomia greca cominciata nel IV secolo a.C. e attraverso i primi secoli dell'era volgare, per esempio dallo \"Yavanajataka\" e dal \"Romaka Siddhanta\", una traduzione sanscrita di un testo greco disseminata dal II secolo.\nL'astronomia indiana fior\u00ec nel V-VI secolo, con Aryabhata, il cui \"Aryabhatiya\" rappresentava il pinnacolo della conoscenza astronomica del tempo. In seguito l'astronomia indiana influenz\u00f2 significativamente l'astronomia islamica, l'astronomia cinese, l'astronomia europea, e altri. Altri astronomi dell'era classica che elaborarono ulteriormente l'opera di Aryabhata includono Brahmagupta, Var\u0101hamihira e Lalla.\nUna tradizione astronomica indiana nativa, di tipo identificabile, rimase attiva per tutto il periodo medievale e fino al XVI o XVII secolo, specialmente all'interno della Scuola di astronomia e matematica del Kerala.\nStoria.\nAlcune delle prime forme di astronomia possono essere fatte risalire al periodo della civilt\u00e0 della valle dell'Indo o ancora prima. Alcuni concetti cosmologici sono presenti nei Veda, come anche nozioni sul movimento dei corpi celesti e sul corso dell'anno. Come in altre tradizioni, vi \u00e8 una stretta associazione tra astronomia e religione durante la prima fase della storia della scienza, l'osservazione astronomica essendo necessaria per i requisiti spaziali e temporali della corretta esecuzione del rituale religioso. Cos\u00ec, gli \"Shulba Sutra\", testi dedicati alla costruzione degli altari, discutono di matematica avanzata e astronomia essenziale. Il \"Ved\u0101\u1e45ga Jyotisha\" \u00e8 un altro dei pi\u00f9 antichi testi indiani conosciuti sull'astronomia, include i dettagli sul sole, la luna, i nakshatra, il calendario lunisolare.\nLe idee astronomiche greche cominciarono a penetrare in India nel IV secolo a.C. in seguito alle conquiste di Alessandro Magno. Verso i primi secoli dell'era volgare, l'influenza indo-greca sulla tradizione astronomica \u00e8 visibile, con testi come lo \"Yavanajataka\" e il \"Romaka Siddhanta\". I successivi astronomi menzionano l'esistenza di vari \"siddhanta\" durante questo periodo, tra i quali un testo noto come il \"Surya Siddhanta\". Non si tratta di testi fissi, ma piuttosto di una tradizione orale di conoscenza, e il loro contenuto \u00e8 inesistente. Il testo oggi noto come \"Surya Siddhanta\" risale al periodo Gupta e fu raccolto da Aryabhata.\nL'era classica dell'astronomia indiana comincia alla fine dell'era Gupta, nel V e VI secolo. Il \"Pa\u00f1casiddh\u0101ntik\u0101\" di Var\u0101hamihira (505 d.C.) approssima il metodo per la determinazione della direzione del meridiano da tre posizioni qualsiasi dell'ombra usando uno gnomone. Al tempo di Aryabhata il moto dei pianeti era trattato come se fosse ellittico piuttosto che circolare. Altri argomenti includevano definizioni di diverse unit\u00e0 di tempo, modelli eccentrici di moto planetario, modelli epiciclici di moto planetario e correzioni di longitudine planetaria per varie localit\u00e0 terrestri.\nCalendari.\nLe divisioni dell'anno erano la base dei riti religiosi e delle stagioni (\"\u1e5at\u00fa\"). La durata met\u00e0 marzo \u2014 met\u00e0 maggio era considerata primavera (\"vasanta\"), met\u00e0 maggio \u2014 met\u00e0 luglio: estate (\"grishma\"), met\u00e0 luglio \u2014 met\u00e0 settembre: piogge (\"varsha\"), met\u00e0 settembre \u2014 met\u00e0 novembre: autunno, met\u00e0 novembre \u2014 met\u00e0 gennaio: inverno, met\u00e0 gennaio \u2014 met\u00e0 marzo: \"rugiada\" (\"\u015bi\u015bira\").\nNel \"Ved\u0101nga Jyoti\u1e63a\", l'anno comincia con il solstizio d'inverno. I calendari induisti hanno parecchie ere:\nJ. A. B. van Buitenen (2008) riferisce sui calendari in India:\nStrumenti usati.\nTra i dispositivi usati nell'astronomia indiana vi era lo gnomone, conosciuto come \"sanku\", nel quale l'ombra di un'asta verticale \u00e8 applicata su un piano orizzontale al fine di accertare le direzioni cardinali, la latitudine del punto di osservazione e l'ora dell'osservazione. Questo dispositivo trova menzione nelle opere di Var\u0101hamihira, \u0100ryabhata, Bh\u0101skara, Brahmagupta, tra gli altri. Il bastone di Giacobbe, conosciuto come \"Yasti-yantra\", era usato al tempo di Bhaskara II (1114\u20131185 d.C.). Questo dispositivo poteva variare da un semplice bastone a dei bastoni a forma di V progettati specificamente per determinare gli angoli con l'aiuto di una scala calibrata. La clessidra ad acqua (\"Ghat\u012b-yantra\") era usata in India per fini astronomici sino a tempi recenti. \u014chashi (2008) nota che: \"Parecchi astronomi descrissero anche strumenti azionati ad acqua come il modello dell'ariete.\"\nLa sfera armillare era usata per l'osservazione in India fin dai tempi antichi, e trova menzione nelle opere di \u0100ryabhata (476 d.C.). Il \"Golad\u012bpik\u0101\" \u2014 un dettagliato trattato che si occupa di globi e della sfera armillare fu composto tra il 1380 e il 1460 d.C. da Parame\u015bvara. Sul tema dell'uso della sfera armillare in India, \u014chashi (2008) scrive: \"La sfera armillare indiana (\"gola-yantra\") era basata sulle coordinate equatoriali, diversamente dalla sfera armillare greca, che era basata sulle coordinate eclittiche, sebbene la sfera armillare indiana avesse anche un cerchio dell'eclittica. Probabilmente, le coordinate celesti delle stelle di congiunzione delle case lunari erano determinate dalla sfera armillare fin dal VII secolo o gi\u00f9 di l\u00ec. Vi era anche un globo celeste ruotato dall'acqua che scorreva.\"\nUno strumento inventato dal matematico e astronomo Bhaskara II (1114\u20131185 d.C.) consisteva in una tavola rettangolare con un perno e un braccio indice. Questo dispositivo \u2014 chiamato \"Phalaka-yantra\" \u2014 si usava per determinare l'ora dall'altezza del sole. Il \"Kap\u0101layantra\" era uno strumento con una meridiana equatoriale usato per determinare l'azimut del sole. Il \"Kartar\u012b-yantra\" combinava due strumenti formati ciascuno da una tavola semicircolare, per dare origine a uno \"strumento a forbice\". Introdotto dal mondo islamico e trovando menzione per la prima volta nelle opere di Mahendra S\u016bri \u2014 l'astronomo di corte di Firuz Shah Tughlak (1309\u20131388 d.C.) \u2014 l'astrolabio fu ulteriormente menzionato da Padman\u0101bha (1423 d.C.) e R\u0101macandra (1428 d.C.) quando il suo uso si diffuse in India.\nInventato da Padman\u0101bha, uno strumento per la rotazione polare notturna consisteva in una tavola rettangolare con una fessura e un insieme di puntatori con cerchi concentrici graduati. L'ora e altre grandezze astronomiche potevano essere calcolate aggiustando la fessura alle direzioni di \u03b1 e \u03b2 Ursa Minor. \u014chashi (2008) spiega ulteriormente che: \"La sua parte posteriore era fatta come un quadrante con piombo e un braccio indice. Trenta linee parallele erano disegnate dentro il quadrante e i calcoli trigonometrici erano fatti graficamente. Dopo aver determinato l'altezza del sole con l'aiuto del piombo, l'ora si calcolava graficamente con l'aiuto del braccio indice.\"\n\u014chashi (2008) riferisce degli osservatori costruiti da Jai Singh II:\nIl globo celeste senza saldature inventato nell'India moghul, specificamente a Lahore e nel Kashmir, \u00e8 considerato uno dei pi\u00f9 impressionanti strumenti astronomici e una delle pi\u00f9 notevoli prodezze della metallurgia e dell'ingegneria. Tutti i globi prima e dopo di questi erano saldati, e nel XX secolo si credeva da parte dei metallurgisti che fosse tecnicamente impossibile creare un globo di metallo senza saldature, perfino con la tecnologia moderna. Fu negli anni 1980, tuttavia, che Emilie Savage-Smith scopr\u00ec parecchi globi celesti senza saldature a Lahore e nel Kashmir. Il pi\u00f9 antico fu inventato nel Kashmir da Ali Kashmiri ibn Luqman nel 1589\u201390 d.C. durante il regno Akbar il Grande; uno fu prodotto nel 1659\u201360 d.C. da Muhammad Salih Tahtawi con iscrizioni arabe e sanscrite; e l'ultimo fu prodotto a Lahore dal metallurgista ind\u00f9 Lala Balhumal Lahuri nel 1842 durante il regno di Jagatjit Singh. 21 globi come questi furono prodotti, e rimangono gli unici esempi di globi di metallo senza saldature. Questi metallurgisti moghul svilupparono il metodo di fusione a cera persa allo scopo di produrre questi globi.\nDiscorso globale.\nAstronomia indiana, babilonese e greca.\nLa prima opera astronomica indiana conosciuta (bench\u00e9 sia limitata alle discussioni calendaristiche) \u00e8 il \"Ved\u0101\u1e45ga Jyotisha\" di Lagadha, che \u00e8 datato al 1400\u20131200 a.C. (con la versione ancora esistente probabilmente del 700\u2013600 a.C.). Secondo Pingree, ci sono numerosi testi astronomici indiani che, con un alto grado di certezza, sono datati al VI secolo d.C. o pi\u00f9 tardi. C'\u00e8 una sostanziale similarit\u00e0 tra questi e l'astronomia greca pretolemaica. Pingree crede che queste similarit\u00e0 suggeriscano un'origine greca per l'astronomia indiana. Ci\u00f2 \u00e8 stato contestato da Bartel Leendert van der Waerden, che sostiene l'originalit\u00e0 e l'indipendenza dell'astronomia indiana.\nAstronomia indiana e greca.\nCon l'ascesa della cultura greca in oriente, l'astronomia ellenistica pass\u00f2 verso est in India, dove influenz\u00f2 profondamente la tradizione astronomica locale. Ad esempio, \u00e8 noto che l'astronomia ellenistica sia stata praticata vicino all'India nella citt\u00e0 greco-battriana di Ai-Khanum dal III secolo a.C. Varie meridiane, inclusa una meridiana equatoriale regolata sulla latitudine di Ujjain sono state trovate l\u00e0 negli scavi archeologici. Numerose interazioni con l'Impero Maurya, e la successiva espansione degli Indo-Greci in India suggeriscono che la trasmissione delle idee astronomiche greche in India abbia avuto luogo durante questo periodo. Il concetto greco di una terra sferica circondata dalle sfere dei pianeti, influenz\u00f2 ulteriormente gli astronomi come Var\u0101hamihira e Brahmagupta.\nSi sa inoltre che parecchi trattati astrologici greco-romani sono stati esportati in India durante i primi secoli della nostra era. Lo \"Yavanajataka\" era un testo sanscrito del III secolo d.C. sull'oroscopo e l'astronomia matematica greca. La capitale del sovrano saka Rudradaman presso Ujjain \"\"divenne la Greenwich degli astronomi indiani e la Arin dei trattati astronomici arabi e latini; poich\u00e9 furono lui e i suoi successori che incoraggiarono l'introduzione dell'oroscopia e dell'astronomia greca in India\".\"\nPi\u00f9 tardi nel VI secolo, il \"Romaka Siddhanta\" (\"Dottrina dei Romani\") e il \"Paulisa Siddhanta\" (\"Dottrina di Paolo\") furono considerati come due dei cinque principali trattati astrologici, che furono compilati da Var\u0101hamihira nel suo \"Pa\u00f1ca-siddh\u0101ntik\u0101\" (\"Cinque Trattati\"). Var\u0101hamihira prosegue affermando che \"\"I Greci, in effetti, sono stranieri, ma loro la scienza (astronomia) \u00e8 in uno stato florido\".\" Anche un altro testo indiano, il \"Gargi-Samhita\", fa in maniera simile i complimenti agli Yavana (Greci) notando che essi, bench\u00e9 barbari, devono essere rispettati come veggenti per la loro introduzione dell'astronomia in India.\nAstronomia indiana e cinese.\nL'astronomia indiana raggiunse la Cina con l'espansione del buddhismo durante la dinastia Han posteriore (25\u2013220 d.C.). L'ulteriore traduzione delle opere indiane sull'astronomia fu completata in Cina verso l'era dei Tre Regni (220\u2013265 d.C.). Tuttavia, l'incorporazione pi\u00f9 dettagliata dell'astronomia indiana ebbe luogo soltanto durante la dinastia Tang (618\u2013907 d.C.) quando molti studiosi cinesi \u2014 quali Yi Xing \u2014 erano versati sia nell'astronomia indiana sia in quella cinese. Un sistema dell'astronomia indiana fu registrato in Cina come \"Jiuzhi-li\" (718 d.C.), il cui autore era un indiano di nome Qutan Xida \u2014 una traduzione del devanagari Gotama Siddha \u2014, il direttore dell'osservatorio astronomico nazionale della dinastia Tang.\nFrammenti di testi risalenti a questo periodo indicano che gli Arabi adottarono la funzione seno (ereditata dalla matematica indiana) invece delle corde di arco usate nella matematica ellenistica. Un'altra influenza indiana fu una formula usata per la misurazione del tempo dagli astronomi musulmani. Attraverso l'astronomia islamica, l'astronomia indiana ebbe un'influenza sull'astronomia europea attraverso le traduzioni arabe. Nel periodo delle grandi traduzioni latine del XII secolo, il \"Grande Sindhund\" di Muhammad al-Fazari (basato sul \"Surya Siddhanta\" e sulle opere di Brahmagupta), fu tradotto in latino nel 1126 e ebbe una notevole importanza all'epoca.\nAstronomia indiana e islamica.\nNel XVII secolo, l'Impero moghul vide una sintesi tra l'astronomia islamica e induista, dove gli strumenti osservazionali islamici venivano combinati con le tecniche computazionali induiste. Mentre sembra che ci sia stato poco interesse per la teoria planetaria, gli astronomi musulmani e induisti in India continuarono a fare progressi nell'astronomia osservazionale e produssero quasi un centinaio di trattati \"Zij\". Humayun costru\u00ec un osservatorio personale vicino a Delhi, mentre anche Jahangir e Shah Jahan avevano intenzione di costruire osservatori, ma non riuscirono a farlo. Dopo il declino dell'Impero moghul, fu un re induista, Jai Singh II, che tent\u00f2 di far rivivere sia la tradizione islamica che quella induista dell'astronomia, entrambe stagnanti ai suoi tempi. All'inizio del XVIII secolo, costru\u00ec parecchi grandi osservatori chiamati Jantar Mantar per rivaleggiare con l'osservatorio di Ulugh Beg a Samarcanda e per migliorare le precedenti computazioni induiste nei \"Siddhanta\" e le osservazioni islamiche nel \"Zij-i Sultani\". Gli strumenti che usava furono influenzati dall'astronomia islamica, mentre le tecniche computazionali furono derivate dall'astronomia induista.\nAstronomia indiana ed europea.\nAlcuni studiosi hanno suggerito che la conoscenza dei risultati della Scuola di astronomia e matematica del Kerala possano essere stati trasmessi in Europa attraverso la rotta commerciale dal Kerala da mercanti e da missionari gesuiti. Il Kerala era in contatto continuo con la Cina, l'Arabia e l'Europa. L'esistenza di prove circostanziali come le rotte di comunicazione e una cronologia adatta rendono certamente possibile tale trasmissione, tuttavia non ci sono prove dirette per mezzo di manoscritti pertinenti che tale trasmissione abbia avuto luogo.\nAll'inizio del XVIII secolo, Jai Singh II invit\u00f2 gli astronomi gesuiti europei in uno dei suoi osservatori Jantar Mantar, che avevano riportato le tavole astronomiche compilate da Philippe de La Hire nel 1702. Dopo aver esaminato l'opera di La Hire, Jai Singh concluse che le tecniche e gli strumenti osservazionali usati nell'astronomia europea erano inferiori a quelli usati in India al tempo. Non \u00e8 certo se attraverso i Gesuiti fosse venuto a conoscenza della rivoluzione copernicana. Egli, tuttavia, utilizz\u00f2 effettivamente i telescopi. Nel suo \"Zij-i Muhammad Shahi\", egli afferma: \"telescopi furono costruiti nel mio regno e usandoli furono eseguite nel mio regno numerose osservazioni\".\nIn seguito all'arrivo della Compagnia britannica delle Indie orientali, nel XVIII secolo le tradizioni indiana e islamica furono lentamente soppiantate dall'astronomia europea, bench\u00e9 vi fossero tentativi di armonizzare queste tradizioni. Lo studioso indiano Mir Muhammad Hussain aveva viaggiato in Inghilterra nel 1774 per studiare la scienza occidentale e, al suo ritorno in India nel 1777, scrisse un trattato persiano sull'astronomia. Descrisse il modello eliocentrico e sostenne che esiste un numero infinito di universi (\"awalim\"), ciascuno con i propri pianeti e le proprie stelle, e che questo dimostra l'onnipotenza di Dio, che non \u00e8 confinato a un unico universo. L'idea di universo di Hussain assomiglia al concetto moderno di galassia, e la sua visione corrisponde alla concezione moderna che l'universo consiste di miliardi di galassie, ciascuna composta di miliardi di stelle. L'ultimo trattato \"Zij\" conosciuto fu lo \"Zij-i Bahadurkhani\", scritto nel 1838 dall'astronomo indiano Ghulam Hussain Jaunpuri (1760\u20131862) e stampato nel 1855, dedicato a Bahadur Khan. Il trattato incorporava il sistema eliocentrico nella tradizione \"Zij\"."}
{"id": "5847747", "revid": "963244", "url": "https://it.wikipedia.org/wiki?curid=5847747", "title": "Alberto da Bergamo", "text": ""}
{"id": "5847756", "revid": "125005144", "url": "https://it.wikipedia.org/wiki?curid=5847756", "title": "Basilica di San Giovanni Battista (Vittoria)", "text": "La basilica di San Giovanni Battista \u00e8 la chiesa madre di Vittoria, in provincia di Ragusa ed \u00e8 ubicata nel centro storico della citt\u00e0, in piazza Ferdinando Ricca.\nStoria.\nSi tratta di una chiesa a croce latina, a tre navate di colonne corinzie, costruita tra il 1695 e il 1706, dopo il terremoto del 1693 sostituendo l' antica vicina basilica che si trovava nella vicina piazza trinita ; fu consacrata nel successivo 1734. Di chiaro stile barocco, presenta una facciata semplice, sormontata da due piccole cupole; impostata su tre registri orizzontali, la parte centrale \u00e8 incorniciata da lesene con capitelli ionici e corinzi. \nHa la dignit\u00e0 di basilica minore.\nPeriodo pre-terremoto (1612-1693).\nAlcuni documenti dimostrano l'esistenza di una grande struttura religiosa sul piano della Trinit\u00e0. Essa era la chiesa di S. Giovanni Battista, collegata al convento delle Grazie dall'odierna Via Principe Umberto. Anche se fu retta da cappellani fino al 1640, essa svolgeva le funzioni di una parrocchia, battezzando e coniugando. Nel 1640 venne elettro il primo parroco, don Vincenzo Sesti, che durer\u00e0 fino al 1647. \nNel 1693, con il violento terremoto, morirono, dentro la chiesa 40 bambini per il catechismo, ma secondo alcuni, furono solo loro i morti a Vittoria. Cos\u00ec per capire quale santo ringraziare, si decise di mettere in un'urna i nomi di tutti i santi che si veneravano qui e per tre volte sarebbe uscito il nome di S. Giovanni Battista.\nPeriodo post-terremoto (1693-1730).\nIl 10 agosto 1695, il parroco Mario La Lisa posa la prima pietra per la costruzione della chiesa, terminata nel 1706. Il suo successore, don Desiderio Ricca (1715-1730), fu il 1\u00ba arciprete di Vittoria, realizzatore della facciata tardobarocca e membro della famiglia Ricca, una delle famiglie pi\u00f9 forti di Vittoria, proveniente da Napoli, continu\u00f2 di decorare la chiesa con nuovi altari.\nTutti gli ori preziosi della vecchia chiesa di S. Rosalia, patrona del paese dal 1624 al 1693, vengono portati qui.\nPeriodo Ricca (1730-1785).\nPer la chiesa madre di Vittoria, questo periodo fu senza dubbio uno dei migliori. Inizi\u00f2 nel 1730, quando venne nominato successore di don Desiderio Ricca, il parente Enrico, anche lui Ricca. Egli era nato a Vittoria il 1\u00ba giugno 1690 e, come tutti i suoi predecessori, continu\u00f2 l'opera di abbellimento della chiesa, fino a farla consacrare da Mons. Matteo Trigona, vescovo di Siracusa il 16 maggio 1734, e a farla elevare a Basilica Minore, aggregandola alla Magistrale Basilica Liberiana di Santa Maria Maggiore a Roma il 5 aprile 1750 e l\u00e0 procur\u00f2 molte reliquie di santi e martiri che furono inseriti nel nuovo altare dell'Addolorata. \nCon lui, inoltre, venne a Vittoria il famoso organaro Donato Del Piano, che diede alla basilica il pregevole organo a canne.\nPeriodo Scrofani-La China.\nFra il 1847 e il 1909, si apre il periodo Scrofani-La China, un altro bel periodo per la basilica di San Giovanni di Vittoria. Inizi\u00f2 con la nomina alla guida della parrocchia don Giuseppe Scrofani, e fin\u00ec con la morte del suo successore don Federico La China.\nIl primo, venne ricordato per la costruzione della bella cupola che adorna la chiesa madre, progettata dal famoso architetto gelese Giuseppe Di Bartolo Morselli nel 1850, terminandola nel 1854. Il parrocato di Scrofani dur\u00f2 fino al 1880. Prese il suo posto La China. Egli chiam\u00f2 Giuseppe Mazzone ad affrescarli con le figure dei quattro evangelisti (1880), fece indorare l'organo (1882), e si dedic\u00f2 anche ad attivit\u00e0 laiche come la scrittura. Il suo libro \"Vittoria dal 1607 al 1890\" \u00e8 ancora oggi utilizzato per ricostruire la storia di Vittoria.\nInterno.\nGli interni si presentano molto ricchi, con decorazioni, stucchi, statue, marmi e numerose tele. Contiene un pregevole altare ligneo, opere pittoriche di Giuseppe Mazzone (tra cui la famosa \"Taledda\") e di altri artisti siciliani. Notevoli anche la tomba della contessa di Modica Vittoria Colonna (fondatrice della citt\u00e0) ed il fonte battesimale, sovrastato da un dipinto, databile intorno al 1700, di scuola caravaggesca, che rappresenta il battesimo di Cristo. \nRisale al 1801 il pavimento in marmo policromo, ricco di decorazioni. Nella navata centrale si pu\u00f2 ammirare un pregevole organo di Donato Del Piano del 1748 e il pulpito in legno del maestro Carmelo D'Asta dell'Ottocento. La cupola in stile moresco fu progettata da Giuseppe Di Bartolo Morselli (lo stesso che progett\u00f2 il teatro comunale).\nOrgano a canne.\nSituato nell'ultima campata della navata centrale, sulla cantoria, sulla sinistra si trova un pregevole organo a canne montato nel corso dell'et\u00e0 barocca (1748) dal sac. Donato Del Piano, lo stesso che costru\u00ec nel 1763 l'organo della Chiesa di San Nicol\u00f2 l'Arena di Catania.\nLa consolle \u00e8 formata da una tastiera da 45 tasti da do1 a do5 con prima ottava scavezza (o corta). La pedaliera, costantemente unita al manuale, \u00e8 formata dalla sola ottava scavezza e comanda le 8 canne del basso.\nPer quanto riguarda i registri, sono 14 e sono azionati a destra della tastiera tramite pomelli a tiro e Sono:\nL'unico accessorio \u00e8 il tira ripieno azionabile tramite pomello a tiro e due pedaloni uno per l'inserimento e uno per il disinnesto, esso inserisce , la replicazione (decimaquinta), la decimanona, la vigesimaseconda, la vigesimasesta, la vigesimanona che fanno parte della famiglia del Ripieno (registro d'organo)."}
{"id": "5847761", "revid": "74801", "url": "https://it.wikipedia.org/wiki?curid=5847761", "title": "Andrea da Montereale", "text": " Fu beatificato, per equipollenza, da papa Clemente XIII nel 1764.\nBiografia.\nDi modeste origini, abbracci\u00f2 la vita religiosa tra gli eremitani di Sant'Agostino nel convento di Montereale e nel 1443 consegu\u00ec il titolo di \"magister\" in teologia a Siena.\nRicopr\u00ec, per pi\u00f9 mandati, la carica di superiore provinciale per l'Umbria, di vicario generale dell'ordine e di definitore; fu priore e reggente dello Studio di Siena e riform\u00f2 i conventi di Norcia, Amatrice e Cerreto di Spoleto. Predic\u00f2 in varie localit\u00e0 d'Italia e di Francia.\nTrascorse la parte finale della sua vita nel convento di Montereale.\nCulto.\nPapa Clemente XIII approv\u00f2 il culto del beato Andrea l'11 maggio 1764.\nA Montereale la sua festa era celebrata la domenica \"in albis\" (giorno della sua morte) e il 13 settembre, in memoria della sua protezione durante il terremoto del 1691.\nIl suo elogio si legge nel Martirologio romano al 18 aprile."}
{"id": "5847762", "revid": "266224", "url": "https://it.wikipedia.org/wiki?curid=5847762", "title": "Ciclovia della Conca Reatina", "text": "La ciclovia della Conca Reatina \u00e8 una pista ciclabile della provincia di Rieti ad uso ciclopedonale, ideata per la promozione del turismo e dell'attivit\u00e0 sportiva. Il suo percorso attraversa la parte inferiore della Piana Reatina e forma un anello di 21\u00a0km, con inizio e fine nel capoluogo Rieti.\nCaratteristiche.\nLa ciclovia, immersa nella natura della campagna reatina, corre tra boschi e campi coltivati, a fianco dei fiumi Velino e Turano e con il Monte Terminillo sullo sfondo; si sviluppa completamente in pianura, con pendenze trascurabili, su fondo completamente asfaltato di colore arancione. I 21\u00a0km del suo percorso si compongono di 13\u00a0km in sede dedicata e 8\u00a0km in strade a basso traffico ad uso promiscuo (dove l'accesso \u00e8 consentito sia alle biciclette che ai veicoli a motore, ma solo per l'accesso alle propriet\u00e0 private che si trovano a bordo strada). Sul suo percorso sono presenti tre ponti ciclopedonali in legno lamellare e quattro aree di sosta attrezzate con tavoli da picnic, panche, cestini e fontane.\nGli attraversamenti stradali sono sempre segnalati (sia sul lato della strada che sulla ciclovia); quelli sulle strade pi\u00f9 trafficate sono protetti da dissuasori, sia per evitare che la ciclabile sia utilizzata da auto e moto, sia per indurre i ciclisti a rallentare.\nLa ciclovia \u00e8 stata realizzata dalla provincia di Rieti su idea dell'allora presidente Fabio Melilli con \u20ac di finanziamento della regione Lazio erogato nel 2006 e \u20ac di fondi propri; la costruzione \u00e8 iniziata nel novembre 2008 e l'inaugurazione \u00e8 avvenuta il 15 luglio 2012. \u00c8 rimasto irrealizzato tuttavia il tratto di ottocento metri tra via Votone e via Loreto Mattei, che per essere completato avrebbe richiesto una variante al piano regolatore; in sua mancanza, il tratto finale della ciclovia deve essere percorso sulla trafficata via Domenico di Carlo, oppure sul percorso pi\u00f9 lungo (ma meno trafficato) di via Comunali. Nel progetto \"Rieti 2020\", sottoposto dal comune nell'ambito del programma straordinario per la riqualificazione urbana e approvato dal governo nel 2017, \u00e8 previsto il completamento della ciclovia nel breve tratto mancante, nonch\u00e9 il suo collegamento diretto con la pista ciclabile del comune di Rieti che corre lungo la parte urbana del fiume Velino, con la realizzazione di un sottopasso ferroviario.\nSecondo il progetto iniziale la ciclovia realizzata doveva essere il primo stralcio funzionale di una rete di piste ciclabili a servizio dei comuni della Piana, che prevedeva la realizzazione di un secondo anello di 22\u00a0chilometri che avrebbe coperto la parte superiore della Conca (toccando Rieti, Cantalice, Poggio Bustone, Rivodutri, Colli sul Velino, Greccio e Contigliano) e di altri collegamenti radiali per un totale di 82\u00a0km.\nPercorso.\nLa ciclovia ha inizio a Rieti, dove fiancheggia la citt\u00e0 per tutto il lato occidentale, da meridione a settentrione, attraversando il quartiere Molino della Salce, costeggiando la ex SNIA Viscosa ed il quartiere Madonna del Cuore. Uscita dal centro urbano scorre tra orti e campi coltivati, fino a incontrare la Strada Provinciale 1 per Reopasto dove si trova la prima area di sosta.\nDa qui la ciclovia si affianca alla provinciale (dalla quale \u00e8 separata da un cordolo in cemento o dal guard rail), attraversando la frazione di Chiesa Nuova, fino a giungere ai piedi dei colle Aluffi e colle San Pastore, dove si distacca dalla provinciale ed aggira i due rilievi passando al loro nord. Qui la pista ciclabile raggiunge il suo punto pi\u00f9 settentrionale, incontra l'argine del fiume Velino (dove si trova la seconda area di sosta) e seguendo l'argine piega ad ovest.\nIncrociata di nuovo la strada provinciale 1, la ciclovia si serve di un suo ponte per attraversare il fiume; dopo il ponte continua in sede dedicata ma con asfalto nero e non pi\u00f9 arancione, entrando nel territorio del comune di Contigliano e raggiungendo la frazione di Terria, da dove prosegue verso sud superando con un ponte il fiume Turano. Dopo il rettilineo ai piedi del colle Montecchio termina il tratto in sede dedicata e la ciclovia prosegue su strade di campagna ad uso promiscuo, dove \u00e8 segnalata solo dalla linea arancione tratteggiata ai fianchi della carreggiata e da pittogrammi con l'icona della bicicletta ripetuti ogni 250\u00a0metri.\nDopo aver sottopassato la superstrada Rieti-Terni, la ciclovia lambisce Contigliano ma piega a sud senza attraversarlo, procedendo affiancata alla ferrovia Terni-Rieti-L'Aquila. La ciclabile percorre interamente Via del Monumento e giunge nelle vicinanze della stazione di Contigliano; con un ponte in legno lamellare sovrappassa la strada di accesso allo svincolo della superstrada e prosegue in sede dedicata per circa ottocento metri, nei quali \u00e8 presente la terza area di sosta ed un secondo ponte con cui supera il torrente Canera; infine torna in uso promiscuo in una strada di campagna, rientrando nel territorio comunale di Rieti.\nLa ciclovia entra a Piani Poggio Fidoni in corrispondenza della stazione ferroviaria, attraversa il paese seguendo via Larghetto e via dei Prati e ne esce, distaccandosi dal tracciato della ferrovia. Da l\u00ec percorre in uso promiscuo strade di campagna, sottopassando di nuovo la superstrada e proseguendo fino ad arrivare a 600\u00a0metri da Piani Sant'Elia, che per\u00f2 non viene attraversata. In questo punto \u00e8 presente un ultimo ponte in legno lamellare sul Turano; da qui si pu\u00f2 scegliere se rientrare a Rieti tramite un tratto di 600\u00a0metri in sede dedicata e proseguire per 2,5\u00a0km su via Comunali e via Velinia, oppure tramite un tratto di 1,5\u00a0km in uso promiscuo proseguendo per 800\u00a0metri su via Votone.\nIn entrambi i casi si giunge all'estremit\u00e0 meridionale di Via Loreto Mattei, dove la ciclabile ritorna in sede dedicata fiancheggiando la strada e facendo ingresso a Rieti tramite il cosiddetto \"ponte di ferro\" sul Velino. Subito dopo il ponte la ciclovia si addentra nel quartiere Molino della Salce, riallacciandosi con il tratto da cui si era partiti."}
{"id": "5847763", "revid": "729019", "url": "https://it.wikipedia.org/wiki?curid=5847763", "title": "San Cristoforo FS (metropolitana di Milano)", "text": "San Cristoforo FS sar\u00e0 una stazione della linea M4 della metropolitana di Milano il cui completamento \u00e8 previsto per il 2023.\nLa stazione sar\u00e0 situata a Milano in piazza Tirana, alle spalle del Naviglio Grande, e costituir\u00e0 l'interscambio con la fermata San Cristoforo del Servizio suburbano di Milano.\nFunger\u00e0 da stazione capolinea per la linea M4 e diventer\u00e0 un importante collegamento tra il quartiere del Giambellino e il resto della citt\u00e0.\nStoria.\nNel corso del 2015 sono iniziati i lavori di costruzione."}
{"id": "5847768", "revid": "266224", "url": "https://it.wikipedia.org/wiki?curid=5847768", "title": "Ciclovia della Piana Reatina", "text": ""}
{"id": "5847769", "revid": "266224", "url": "https://it.wikipedia.org/wiki?curid=5847769", "title": "Pista ciclabile della Piana Reatina", "text": ""}
{"id": "5847770", "revid": "1543377", "url": "https://it.wikipedia.org/wiki?curid=5847770", "title": "Ved\u0101\u1e45ga", "text": "Con il sostantivo neutro sanscrito Ved\u0101\u1e45ga (lett. \"membra dei Veda\") si indicano quei sei trattati/manuali vedici, risalenti al V-IV secolo a.C., che si occupano di argomenti di fonetica, precetti rituali, linguistica e grammatica, etimologia e lessicografia, prosodia, astronomia, e astrologia.\nLo stile dei \"Ved\u0101\u1e45ga\" \u00e8 quello proprio dei \"s\u016btra\", la loro funzione \u00e8 quella di indicare ai vari sacerdoti vedici la corretta esecuzione dei riti: dalla scelta del luogo adatto, alla scelta della formula religiosa, alla sua corretta intonazione e via seguendo.\nI \"Ved\u0101\u1e45ga\" sono quindi:\nUna delle prime menzioni dei \"Vedanga\" appare nella \"Mu\u1e47\u1e0daka Upani\u1e63ad\" (in I,1,5):\nIn seguito, si svilupparono in discipline indipendenti, ciascuna con il suo corpus di \"s\u016btra\".\nTradizionalmente, \"Vy\u0101kara\u1e47a\" e \"Nirukta\" sono comuni a tutti e quattro i Veda, mentre ciascun Veda ha i suoi testi di \"\u015aik\u1e63\u0101\", \"Chandas\", \"Kalpa\" e \"Jyoti\u1e63a\".\nLa \"\u015aik\u1e63\u0101\" \u00e8 la prima disciplina e scrittura esistente per studiare morfofonologia, fonetica e fonologia. La \"\u015aik\u1e63\u0101\" ha 32 sistemi riguardo a queste, ciascuna delle quali si lega diversamente ai \"Veda\". Essa mostra che una gran quantit\u00e0 di tempo durante il periodo vedico era dedicata a rispettare la pronuncia e la recitazione religiosa.\nIl \"Kalpa\" \u00e8 la seconda disciplina e scrittura esistente per insegnare i rituali ed \u00e8 considerata aforistica.\nIl \"Vy\u0101kara\u1e47a\" \u00e8 la terza disciplina e scrittura dedicata alla grammatica, ed \u00e8 considerata una parte estremamente importante dei \"Ved\u0101\u1e45ga\". Si crede che il \"Vy\u0101kara\u1e47a\" sia la \"bocca tra i \"Ved\u0101\u1e45ga\"\".\nLa \"Nirukta\" \u00e8 la quarta disciplina e scrittura ed \u00e8 dedicata all'etimologia, ed \u00e8 ritenuta a volte come parte del \"Vy\u0101kara\u1e47a\".\nIl \"Chandas\" \u00e8 la quinta disciplina e scrittura ed \u00e8 dedicata alla prosodia sanscrita.\nIl \"Jyoti\u1e63a\" \u00e8 la disciplina e scrittura finale ed \u00e8 consacrata alla misurazione del tempo, alla previsione del movimento del Sole, della Luna e all'astronomia."}
{"id": "5847772", "revid": "963244", "url": "https://it.wikipedia.org/wiki?curid=5847772", "title": "Andrea da Peschiera", "text": ""}
{"id": "5847776", "revid": "616515", "url": "https://it.wikipedia.org/wiki?curid=5847776", "title": "Libro di seta", "text": ""}
{"id": "5847781", "revid": "110157", "url": "https://it.wikipedia.org/wiki?curid=5847781", "title": "Distretto di Andajes", "text": "Il distretto di Andajes \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 148,18 chilometri quadrati.\nIstituito il 2 gennaio 1857, ha per capitale la citt\u00e0 di Andajes."}
{"id": "5847784", "revid": "767487", "url": "https://it.wikipedia.org/wiki?curid=5847784", "title": "Distretto di Caujul", "text": "Il distretto di Caujul \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 105,5 chilometri quadrati.\nIstituito il 30 gennaio 1871, ha per capitale la citt\u00e0 di Caujul."}
{"id": "5847785", "revid": "110157", "url": "https://it.wikipedia.org/wiki?curid=5847785", "title": "Distretto di Cochamarca", "text": "Il distretto di Cochamarca \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 265,55 chilometri quadrati.\nIstituito il 2 gennaio 1857, ha per capitale la citt\u00e0 di Cochamarca."}
{"id": "5847786", "revid": "110157", "url": "https://it.wikipedia.org/wiki?curid=5847786", "title": "Distretto di Nav\u00e1n", "text": "Il distretto di Navan \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 227,16 chilometri quadrati.\nIstituito il 27 marzo 1953, ha per capitale la citt\u00e0 di Navan."}
{"id": "5847787", "revid": "767487", "url": "https://it.wikipedia.org/wiki?curid=5847787", "title": "Distretto di Oy\u00f3n", "text": "Il distretto di Oy\u00f3n \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 887,61 chilometri quadrati.\nHa per capitale la citt\u00e0 di Oy\u00f3n."}
{"id": "5847788", "revid": "767487", "url": "https://it.wikipedia.org/wiki?curid=5847788", "title": "Distretto di Pachangara", "text": "Il distretto di Pachangara \u00e8 uno dei sei distretti della provincia di Oy\u00f3n, in Per\u00f9. Si trova nella regione di Lima e si estende su una superficie di 252,05 chilometri quadrati.\nIstituito il 28 gennaio 1863, ha per capitale la citt\u00e0 di Chur\u00edn."}
{"id": "5847791", "revid": "767487", "url": "https://it.wikipedia.org/wiki?curid=5847791", "title": "Distretto di Alis", "text": "Il distretto di Alis \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 142,06 chilometri quadrati.\nIstituito il 23 febbraio 1920, ha per capitale la citt\u00e0 di Alis."}
{"id": "5847793", "revid": "110157", "url": "https://it.wikipedia.org/wiki?curid=5847793", "title": "Distretto di Ayauca", "text": "Il distretto di Ayauca \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 438,79 chilometri quadrati.\nIstituito il 16 agosto 1920, ha per capitale la citt\u00e0 di Ayauca."}
{"id": "5847794", "revid": "1005847", "url": "https://it.wikipedia.org/wiki?curid=5847794", "title": "Distretto di Ayaviri (Lima)", "text": "Il distretto di Ayaviri \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 238,83 chilometri quadrati.\nHa per capitale la citt\u00e0 di Ayaviri."}
{"id": "5847795", "revid": "1005847", "url": "https://it.wikipedia.org/wiki?curid=5847795", "title": "Distretto di Az\u00e1ngaro (Lima)", "text": "Il distretto di Az\u00e1ngaro \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 79,84 chilometri quadrati.\nIstituito il 15 febbraio 1955, ha per capitale la citt\u00e0 di Az\u00e1ngaro."}
{"id": "5847796", "revid": "110157", "url": "https://it.wikipedia.org/wiki?curid=5847796", "title": "Distretto di Cacra", "text": "Il distretto di Cacra \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 213,79 chilometri quadrati.\nIstituito il 15 luglio 1936, ha per capitale la citt\u00e0 di Cacra."}
{"id": "5847797", "revid": "110157", "url": "https://it.wikipedia.org/wiki?curid=5847797", "title": "Distretto di Carania", "text": "Il distretto di Carania \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 122,13 chilometri quadrati.\nIstituito il 3 dicembre 1901, ha per capitale la citt\u00e0 di Carania."}
{"id": "5847798", "revid": "110157", "url": "https://it.wikipedia.org/wiki?curid=5847798", "title": "Distretto di Catahuasi", "text": "Il distretto di Catahuasi \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 123,86 chilometri quadrati.\nIstituito il 6 giugno 1986, ha per capitale la citt\u00e0 di Catahuasi."}
{"id": "5847799", "revid": "762947", "url": "https://it.wikipedia.org/wiki?curid=5847799", "title": "Dumb show", "text": ""}
{"id": "5847800", "revid": "110157", "url": "https://it.wikipedia.org/wiki?curid=5847800", "title": "Distretto di Chocos", "text": "Il distretto di Chocos \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 213,37 chilometri quadrati.\nIstituito il 7 aprile 1954, ha per capitale la citt\u00e0 di Chocos."}
{"id": "5847801", "revid": "1005847", "url": "https://it.wikipedia.org/wiki?curid=5847801", "title": "Distretto di Cochas (Lima)", "text": "Il distretto di Cochas \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 27,73 chilometri quadrati.\nIstituito il 22 luglio 1960, ha per capitale la citt\u00e0 di Cochas."}
{"id": "5847802", "revid": "1005847", "url": "https://it.wikipedia.org/wiki?curid=5847802", "title": "Distretto di Colonia (Per\u00f9)", "text": "Il distretto di Colonia \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 323,96 chilometri quadrati.\nIstituito il 15 luglio 1936, ha per capitale la citt\u00e0 di Colonia."}
{"id": "5847803", "revid": "110157", "url": "https://it.wikipedia.org/wiki?curid=5847803", "title": "Distretto di Hongos", "text": "Il distretto di Hongos \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 103,8 chilometri quadrati.\nIstituito il 29 gennaio 1965, ha per capitale la citt\u00e0 di Hongos."}
{"id": "5847804", "revid": "767487", "url": "https://it.wikipedia.org/wiki?curid=5847804", "title": "Distretto di Huampara", "text": "Il distretto di Huampara \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 54,03 chilometri quadrati.\nIstituito il 13 maggio 1936, ha per capitale la citt\u00e0 di Huampara."}
{"id": "5847805", "revid": "767487", "url": "https://it.wikipedia.org/wiki?curid=5847805", "title": "Distretto di Huancaya", "text": "Il distretto di Huancaya \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 283,6 chilometri quadrati.\nIstituito il 15 novembre 1915, ha per capitale la citt\u00e0 di Huancaya."}
{"id": "5847806", "revid": "110157", "url": "https://it.wikipedia.org/wiki?curid=5847806", "title": "Distretto di Hua\u00f1ec", "text": "Il distretto di Hua\u00f1ec \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 37,54 chilometri quadrati.\nHa per capitale la citt\u00e0 di Hua\u00f1ec."}
{"id": "5847807", "revid": "110157", "url": "https://it.wikipedia.org/wiki?curid=5847807", "title": "Distretto di Huangascar", "text": "Il distretto di Huangascar \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 50,46 chilometri quadrati.\nHa per capitale la citt\u00e0 di Huangascar."}
{"id": "5847808", "revid": "767487", "url": "https://it.wikipedia.org/wiki?curid=5847808", "title": "Distretto di Huant\u00e1n", "text": "Il distretto di Huant\u00e1n \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 516,35 chilometri quadrati.\nIstituito il 2 gennaio 1857, ha per capitale la citt\u00e0 di Huant\u00e1n."}
{"id": "5847809", "revid": "767487", "url": "https://it.wikipedia.org/wiki?curid=5847809", "title": "Distretto di Laraos (Yauyos)", "text": "Il distretto di Laraos \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 403,76 chilometri quadrati.\nHa per capitale la citt\u00e0 di Laraos."}
{"id": "5847810", "revid": "110157", "url": "https://it.wikipedia.org/wiki?curid=5847810", "title": "Distretto di Lincha", "text": "Il distretto di Lincha \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 221,22 chilometri quadrati.\nIstituito il 7 luglio 1959, ha per capitale la citt\u00e0 di Lincha."}
{"id": "5847811", "revid": "110157", "url": "https://it.wikipedia.org/wiki?curid=5847811", "title": "Distretto di Madean", "text": "Il distretto di Madean \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 220,72 chilometri quadrati.\nIstituito il 26 marzo 1965, ha per capitale la citt\u00e0 di Madean."}
{"id": "5847812", "revid": "767487", "url": "https://it.wikipedia.org/wiki?curid=5847812", "title": "Distretto di Miraflores (Yauyos)", "text": "Il distretto di Miraflores \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 226,24 chilometri quadrati.\nIstituito il 13 marzo 1936, ha per capitale la citt\u00e0 di Miraflores."}
{"id": "5847814", "revid": "767487", "url": "https://it.wikipedia.org/wiki?curid=5847814", "title": "Distretto di Omas", "text": "Il distretto di Omas \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 295,35 chilometri quadrati.\nIstituito il 28 luglio 1821, ha per capitale la citt\u00e0 di Omas."}
{"id": "5847815", "revid": "110157", "url": "https://it.wikipedia.org/wiki?curid=5847815", "title": "Distretto di Putinza", "text": "Il distretto di Putinza \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 66,44 chilometri quadrati.\nIstituito il 6 ottobre 1964, ha per capitale la citt\u00e0 di San Lorenzo de Putinza."}
{"id": "5847816", "revid": "110157", "url": "https://it.wikipedia.org/wiki?curid=5847816", "title": "Distretto di Quinches", "text": "Il distretto di Quinches \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 113,33 chilometri quadrati.\nIstituito il 2 gennaio 1857, ha per capitale la citt\u00e0 di Quinches."}
{"id": "5847817", "revid": "767487", "url": "https://it.wikipedia.org/wiki?curid=5847817", "title": "Distretto di Quinocay", "text": "Il distretto di Quinocay \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 153,13 chilometri quadrati.\nIstituito il 25 marzo 1960, ha per capitale la citt\u00e0 di Quinocay."}
{"id": "5847835", "revid": "110157", "url": "https://it.wikipedia.org/wiki?curid=5847835", "title": "Distretto di San Joaqu\u00edn", "text": "Il distretto di San Joaqu\u00edn \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 41,24 chilometri quadrati.\nIstituito il 11 ottobre 1954, ha per capitale la citt\u00e0 di San Joaqu\u00edn."}
{"id": "5847836", "revid": "767487", "url": "https://it.wikipedia.org/wiki?curid=5847836", "title": "Distretto di San Pedro de Pilas", "text": "Il distretto di San Pedro de Pilas \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 97,39 chilometri quadrati.\nIstituito il 11 ottobre 1957, ha per capitale la citt\u00e0 di San Pedro de Pilas."}
{"id": "5847837", "revid": "767487", "url": "https://it.wikipedia.org/wiki?curid=5847837", "title": "Distretto di Tanta", "text": "Il distretto di Tanta \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 347,15 chilometri quadrati.\nIstituito il 2 febbraio 1956, ha per capitale la citt\u00e0 di Tanta."}
{"id": "5847838", "revid": "110157", "url": "https://it.wikipedia.org/wiki?curid=5847838", "title": "Distretto di Tauripampa", "text": "Il distretto di Tauripampa \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 530,86 chilometri quadrati.\nHa per capitale la citt\u00e0 di Tauripampa."}
{"id": "5847839", "revid": "228587", "url": "https://it.wikipedia.org/wiki?curid=5847839", "title": "Distretto di Tomas", "text": "Il distretto di Tomas \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 299,27 chilometri quadrati.\nIstituito il 16 ottobre 1933, ha per capitale la citt\u00e0 di Tomas."}
{"id": "5847840", "revid": "110157", "url": "https://it.wikipedia.org/wiki?curid=5847840", "title": "Distretto di Tupe", "text": "Il distretto di Tupe \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 321,15 chilometri quadrati.\nIstituito il 15 luglio 1936, ha per capitale la citt\u00e0 di Tupe."}
{"id": "5847841", "revid": "110157", "url": "https://it.wikipedia.org/wiki?curid=5847841", "title": "Distretto di Vi\u00f1ac", "text": "Il distretto di Vi\u00f1ac \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 165,23 chilometri quadrati.\nHa per capitale la citt\u00e0 di Vi\u00f1ac."}
{"id": "5847842", "revid": "767487", "url": "https://it.wikipedia.org/wiki?curid=5847842", "title": "Distretto di Vitis", "text": "Il distretto di Vitis \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 101,79 chilometri quadrati.\nIstituito il 7 febbraio 1944, ha per capitale la citt\u00e0 di Vitis."}
{"id": "5847843", "revid": "1005847", "url": "https://it.wikipedia.org/wiki?curid=5847843", "title": "Distretto di Yauyos (Lima)", "text": "Il distretto di Yauyos \u00e8 uno dei trentatr\u00e9 distretti della provincia di Yauyos, in Per\u00f9. Si trova nella regione di Lima e si estende su una superficie di 327,17 chilometri quadrati.\nHa per capitale la citt\u00e0 di Yauyos."}
{"id": "5847846", "revid": "767487", "url": "https://it.wikipedia.org/wiki?curid=5847846", "title": "Supercoppa di Cina 2016", "text": "La Supercoppa di Cina 2016 \u00e8 stata la quattordicesima edizione della Supercoppa di Cina.\nSi \u00e8 svolta il 27 febbraio 2016 allo Stadio Olimpico di Chongqing, tra il Guangzhou Evergrande, vincitore della Chinese Super League, e il Jiangsu Suning, vincitore della Coppa di Cina.\nLa vittoria del trofeo \u00e8 andata al Guangzhou Evergrande, che ha sconfitto il Jiangsu Suning grazie a una doppietta di Ricardo Goulart."}
{"id": "5847847", "revid": "1573940", "url": "https://it.wikipedia.org/wiki?curid=5847847", "title": "Neoromicia isabella", "text": "Neoromicia isabella () \u00e8 un pipistrello della famiglia dei Vespertilionidi diffuso in Africa occidentale.\nEtimologia.\nL'epiteto specifico deriva dal nome del colore caratteristico della pelliccia.\nDescrizione.\nDimensioni.\nPipistrello di piccole dimensioni, con la lunghezza totale tra 74 e 80\u00a0mm, la lunghezza dell'avambraccio tra 28 e 31,7\u00a0mm, la lunghezza della coda tra 24 e 36\u00a0mm, la lunghezza del piede tra 5 e 7,3\u00a0mm, la lunghezza delle orecchie tra 10 e 13\u00a0mm e un peso fino a 5,5\u00a0g.\nAspetto.\nLe parti dorsali sono brunastre con le punte dei peli giallo crema, mentre le parti ventrali sono biancastre o color crema. Il muso \u00e8 corto e largo, con due masse ghiandolari sui lati, le labbra sono biancastre. Le orecchie sono triangolari, biancastre e con l'estremit\u00e0 marrone chiara ed arrotondata. Il trago \u00e8 lungo meno della met\u00e0 del padiglione auricolare, largo, con la punta arrotondata e con un piccolo incavo alla base anteriore. Le membrane alari sono bianche. La coda \u00e8 lunga ed inclusa completamente nell'ampio uropatagio. Gli avambracci e gli arti inferiori sono marroni chiari. \nBiologia.\nAlimentazione.\nSi nutre di insetti.\nRiproduzione.\nUn maschio sessualmente attivo \u00e8 stato catturato nel mese di marzo.\nDistribuzione e habitat.\nQuesta specie \u00e8 conosciuta soltanto nella catena di Simandou, nella Guinea sud-orientale e sul Monte Nimba, in Liberia.\nVive nelle foreste montane.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5847858", "revid": "465169", "url": "https://it.wikipedia.org/wiki?curid=5847858", "title": "Assunta di Cammarana", "text": "L'Assunta di Cammarana, Santa Maria di Portosalvo \u00e8 la Patrona e Regina di Scoglitti, il cui simulacro del 1685 si trova custodito presso la chiesa madre di Santa Maria di Portosalvo.\nStoria.\nLa statua lignea era venerata presso l'antico Santuario cristiano-bizantino dell'Assunta di Cammarana sorto sui ruderi dell'antico tempio greco dedicato alla dea Minerva sul promontorio di Kamarina dov'era venerata un'icona miracolosa della dormizione della vergine (con l'apostosto Giovanni piangente ed un angelo con la palma) con il nome di Assunta di Cammarana il cui culto risale all'VIII secolo. Il Santuario and\u00f2 distrutto nel 1834 a seguito di un incendio. Dalle fiamme i pescatori riuscirono a salvare solo la statua e a portarla nella settecentesca Chiesetta di Santa Maria di Portosalvo (oggi detta di San Francesco per distinguerla dalla pi\u00f9 recente chiesa madre), distrutta l'effige la statua prese il titolo dell'Assunta di Cammarana che venne da allora venerata come loro patrona con il nome di Santa Maria di Portosalvo. Testimone del rendere propria la statua \u00e8 il fatto che durante la festa gli viene messa ai piedi una barchetta con un pescatore che rema (simbolo della realt\u00e0 marittima scoglittiese) e due divinit\u00e0 greche a poppa e prua (a testimonianza del legame con l'antico santuario sorto sui resti di un tempio pagano).\nDa allora l'antichissimo culto dell'Assunta Cammarana Patrona ti tutto il comprensorio di Kamarina e di tutta la costa e il territorio circostante, si fuse con quella Patrona di Scoglitti Santa Maria di Portosalvo.\nNel maggio del 1937 fu completata la nuova Chiesa Madre e il 23 maggio 1937 fu consacrata e intitolata a Santa Maria di Portosalvo dall'arcivescovo di Siracusa S.E.Mons.Ettore Baranzini il quale volle che nel pomeriggio il simulacro della patrona in una processione partendo dalla chiesetta di Santa Maria di Portosalvo fosse portato definitivamente nella nuova chiesa Madre, Lasciando per sempre la sua antica chiesetta e intronizzandosi solennemente nella nuova chiesa madre a lei dedicata.\nI solenni festeggiamenti.\nOgni anno durante i solenni festeggiamenti gi\u00e0 noti in antichit\u00e0 per la sua grandezza e i suoi palii alla quale accorrevano da tutta la Sicilia e da Malta.\nIl primo di agosto la Patrona viene velata e iniziano i festeggiamenti e la quindicina dell'Assunta che si protrarr\u00e0 fino al 15 agosto.\nIl 14 agosto avviene al grido di \"Viva Maria\" la suggestiva svelata della Patrona arricchita da coreografie floreali, la caduta di petali di rose dalle botole del soffitto e spari di salve a cannone.\nLa notte tra il 14 e il 15 agosto a mezzanotte viene suonata la campana maggiore della Chiesa Madre per richiamare la campana dell'antico Santuario dell'Assunta di Cammarana caduta a mare (secondo alcune persone la campana la si sentirebbe suonare ancora durante la notte di ferragosto).\nNel pomeriggio di ferragosto,solenne uscita del Simulacro della Patrona e giro in mare su un peschereccio con la partecipazione di tutti i fedeli e di tutti i pescatori.\nIl venerd\u00ec dopo ferragosto la statua dell'Assunta si reca in processione ai piedi del promontorio sulla quale sorgeva l'antico Santuario a lei dedicata per ricordarne il legame.\nLa domenica dopo il ferragosto.\nNel primo pomeriggio hanno luogo i giochi con la tradizionale \"antinna a mare\",la gara di barche e la gara a nuoto.\nNel tardo pomeriggio sulla piazza si accalca la folla per attendere la trionfale uscita della Patrona inneggiata da volantini, spari di cannone a salve, dal suono dei sacri bronzi e dalle grida della folla esultante esce dalla Chiesa Madre e in processione percorre tutte le vie del paese per poi ritornare dopo 6 ore in Chiesa Madre.\nDopo otto giorni, la domenica successiva la Patrona si affaccia sul sagrato per benedire il paese di Scoglitti ed i suoi abitanti per poi ritornare nel suo altare da dove domina e protegge tutto il paese."}
{"id": "5847860", "revid": "187", "url": "https://it.wikipedia.org/wiki?curid=5847860", "title": "Chiesa di Santa Maria di Portosalvo (Scoglitti)", "text": "La chiesa madre di Santa Maria di Portosalvo \u00e8 un edificio religioso si trova a Scoglitti, in provincia di Ragusa. \u00c8 intitolata a santa Maria di Portosalvo ed \u00e8 la chiesa madre del paese.\nStoria.\nEdificata nel 1937, dono di papa Pio XI, \u00e8 un esempio di architettura in stile fascista e venne fatta erigere per via dell'incremento della popolazione locale dato che la settecentesca chiesetta di Santa Maria di Portosalvo, eretta definitivamente parrocchia con un decreto del 1925 da parte dell'arcivescovo di Siracusa Mons. Giacomo Carabelli, era ormai troppo piccola per accogliere la popolazione crescente di Scoglitti.\nPertanto si provvide a costruire una nuova sede parrocchiale in una nuova chiesa omonima alla chiesetta settecentesca che per differenziarla dalla nuova oggi viene chiamata (senza dedicarla o intitolarla al santo) \"chiesa di San Francesco\" anche se la vera titolare rimane sempre Santa Maria di Portosalvo.\nNel maggio del 1937 fu completata la nuova Chiesa madre e il 23 maggio 1937 fu consacrata e intitolata a Santa Maria di Portosalvo dall'arcivescovo di Siracusa S.E.Mons. Ettore Baranzini, il quale volle che nel pomeriggio il simulacro della patrona venisse portato in processione nella nuova chiesa Madre, lasciando per sempre la sua antica chiesetta e prendendo possesso della nuova Chiesa Madre a lei dedicata. In quella occasione venne benedetta la nuova campana che commemora l'evento.\nInterno.\nLa chiesa madre si presenta ad unica navata terminata da un'abside a pianta semicircolare in cui \u00e8 inserito il presbiterio. Custodisce al suo interno alcune opere d'arte tra cui la statua della patrona l'Assunta di Cammarana-Santa Maria di Portosalvo del 1685 che vanta un culto risalente all'VIII secolo. e la statuetta miracolosa detta di \"San Franciscuzzu\" (san Francesco di Paola) anch'essa risalente alla fine del Seicento ma ritrovata a mare solo nella seconda met\u00e0 dell'Ottocento da alcuni pescatori nella spiaggia \"do palummaru\".\nLa chiesa ha avuto radicali modifiche verso la fine del 1970 che ne ha completamente cambiato l'aspetto al suo interno. In quella occasione vennero realizzati un grande mosaico al posto del preesistente altare neoclassico-barocco e un moderno soffitto a cassettoni molto pi\u00f9 in basso rispetto all'antico, togliendo cos\u00ec circa 4 o 5 metri d'altezza all'interno della chiesa."}
{"id": "5847861", "revid": "124123", "url": "https://it.wikipedia.org/wiki?curid=5847861", "title": "Paloma Jim\u00e9nez", "text": "Carriera.\nHa partecipato a vari spot pubblicitari come Coca Cola, Pantene e Honda, ed \u00e8 apparsa in varie copertine, compresa quella di gennaio 2015, dell'edizione messicana di Maxim.\nVita privata.\n\u00c8 legata sentimentalmente all'attore Vin Diesel, con cui ha avuto tre figli: Hania Riley (2008); Vincent (2010) e Pauline (2015), l'ultima chiamata cos\u00ec in onore e ricordo dell'attore e amico scomparso Paul Walker, morto in un incidente stradale nel 2013."}
{"id": "5847863", "revid": "287204", "url": "https://it.wikipedia.org/wiki?curid=5847863", "title": "Paloma Jimenez", "text": ""}
{"id": "5847874", "revid": "1305772", "url": "https://it.wikipedia.org/wiki?curid=5847874", "title": "Gable", "text": ""}
{"id": "5847879", "revid": "79120674", "url": "https://it.wikipedia.org/wiki?curid=5847879", "title": "Basilica di San Nicola (Myra)", "text": ""}
{"id": "5847886", "revid": "181699", "url": "https://it.wikipedia.org/wiki?curid=5847886", "title": "Telespazio Tv", "text": ""}
{"id": "5847888", "revid": "729019", "url": "https://it.wikipedia.org/wiki?curid=5847888", "title": "Volei Club Penicilina Ia\u0219i 2014-2015", "text": "Questa voce raccoglie le informazioni riguardanti il Volei Club Penicilina Ia\u0219i nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5847896", "revid": "1613450", "url": "https://it.wikipedia.org/wiki?curid=5847896", "title": "Labbra proibite (film 1953)", "text": "Labbra proibite (\"Quand tu liras cette lettre...\") \u00e8 un film del 1953 diretto da Jean-Pierre Melville.\nTrama.\nDopo la morte dei genitori in un incidente stradale, la giovane Th\u00e9r\u00e8se Voise lascia il convento poco prima di prendere i voti per prendersi cura della sorella minore Denise e gestire con lei la cartoleria di famiglia. Th\u00e9r\u00e8se, che \u00e8 molto protettiva nei confronti della sorella, si preoccupa enormemente quando Denise fa conoscenza con Max, giovane pugile dilettante e meccanico in un'officina che intrattiene numerose relazioni sentimentali. \nDenise \u00e8 attratta da Max, ma dopo un incontro casuale in hotel lui la aggredisce sessualmente. Sconvolta per l'accaduto, Denise tenta il suicidio ma viene salvata appena in tempo. Dopo che la sorella si \u00e8 ripresa, Th\u00e9r\u00e8se ricatta Max costringendolo a fidanzarsi con Denise se non vuole che lei vada a denunciarlo alla polizia, che gi\u00e0 sospetta di lui per la morte in un incidente automobilistico di Ir\u00e8ne Faugeret, la sua ricca amante.\nTempo dopo Max cerca di persuadere Th\u00e9r\u00e8se che si \u00e8 innamorato di lei e tenta di sedurla. La donna rifiuta le sue avances, ma non \u00e8 chiaro fino a che punto sia attratta da lui. Max tenta di convincerla a scappare con lui a Tangeri dove possono iniziare una nuova vita insieme. La sincerit\u00e0 delle sue azioni resta in dubbio fino al momento in cui, fuggito con la dote di Denise e il passaporto di Teresa, l'uomo viene ucciso da un treno mentre tenta di salirvi a bordo per andare all'appuntamento con Th\u00e9r\u00e8se. Accettando filosoficamente questa svolta degli eventi, Th\u00e9r\u00e8se torna nel suo convento per farsi suora.\nProduzione.\nRiprese.\n\u00c8 stato girato ai Billancourt Studios di Parigi. Le riprese in esterni si sono svolte anche sulla costa del sud della Francia, dove \u00e8 ambientato il film. I set del film sono stati progettati dal direttore artistico Robert Gys.\nDistribuzione.\nVenne distribuito nei cinema francesi il 26 luglio 1953 dalla Les Films Marceau. In Italia venne distribuito dalla Titanus il 17 settembre 1953.\nAccoglienza.\nIl film \u00e8 stato un successo commerciale e ha permesso a Melville di acquisire i suoi studi per realizzare le sue produzioni future."}
{"id": "5847910", "revid": "399", "url": "https://it.wikipedia.org/wiki?curid=5847910", "title": "Memoria (computer)", "text": ""}
{"id": "5847920", "revid": "767487", "url": "https://it.wikipedia.org/wiki?curid=5847920", "title": "Societ\u00e0 Sportiva Vis Pesaro 1980-1981", "text": "Questa pagina raccoglie le informazioni riguardanti la Societ\u00e0 Sportiva Vis Pesaro nelle competizioni ufficiali della stagione 1980-1981."}
{"id": "5847921", "revid": "1005847", "url": "https://it.wikipedia.org/wiki?curid=5847921", "title": "Elezioni comunali in Lombardia del 2003", "text": "Il 25 maggio 2003 in Lombardia si tennero le elezioni per il rinnovo di numerosi consigli comunali."}
{"id": "5847922", "revid": "188116", "url": "https://it.wikipedia.org/wiki?curid=5847922", "title": "WMMAA", "text": ""}
{"id": "5847926", "revid": "110157", "url": "https://it.wikipedia.org/wiki?curid=5847926", "title": "Santuario della Madonna delle Grazie (Pesaro)", "text": "Il santuario della Madonna delle Grazie \u00e8 un edificio religioso che sorge nel centro storico di Pesaro, nelle Marche.\nStoria e descrizione.\nIntorno al 1231 i Francescani si insediarono a Pesaro in questa zona, e vi eressero una prima chiesa nel 1270. Durante la dominazione malatestiana (1285-1445), i signori favoriscono i tre ordini mendicanti: San Francesco, San Domenico e Sant'Agostino.\nPandolfo II, Signore di Pesaro dal 1355 al 1373, intraprese la ricostruzione dell'edificio dotandolo del bel portale gotico della facciata realizzato fra il 1356 e il 1373 in pietra d'Istria e marmo rosso di Verona e di cicli affrescati nell'interno. La chiesa venne consacrata a san Francesco nel 1359.\nTuttavia la chiesa venne gi\u00e0 ritoccata nel XVI secolo, soprattutto in seguito all'attacco del Valentino del 1503 le cui artiglierie distrussero i campanili della chiesa e della cattedrale.\nNel Settecento l'edificio venne completamente ristrutturato secondo le tendenze dello stile tardobarocco conservando della chiesa originale solo il portale e qualche struttura portante. Anche il convento venne ricostruito fra il 1771 e il 1805, su disegno dell'architetto pesarese Giuseppe Tranquilli, allievo del Vanvitelli.\nLa chiesa venne dedicata alla Madonna delle Grazie solo nel 1922 quando vi venne traslata la venerata immagine della Vergine dalla vicina chiesa dei Servi, abbattuta secondo i piani del nuovo sviluppo urbanistico.\nAll'interno della chiesa, diviso in tre navate, si conservano tombe medievali, affreschi staccati e tracce degli affreschi tre-quattrocenteschi e la tela di \"Sant'Orsola\", di Palma il Giovane Qui si trova l'arca di Paola Orsini, morta nel 1371, moglie di Pandolfo II Malatesta."}
{"id": "5847927", "revid": "729019", "url": "https://it.wikipedia.org/wiki?curid=5847927", "title": "Clubul Sportiv Universitatea Cluj 2014-2015 (pallavolo femminile)", "text": "Questa voce raccoglie le informazioni riguardanti il Clubul Sportiv Universitatea Cluj nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5847934", "revid": "767487", "url": "https://it.wikipedia.org/wiki?curid=5847934", "title": "Memories (film 2014)", "text": "Memories \u00e8 un cortometraggio del 2014 diretto da Vincenzo Alfieri. Il regista ne ha firmato anche la sceneggiatura, la produzione e il montaggio.\nTrama.\nIn un mondo senza tempo e identit\u00e0, Andrew, un giovane poliziotto tormentato dagli incubi del suo passato e da una grave dipendenza dall'alcol, sta dando la caccia a un pericoloso assassino conosciuto come \"Barbie Killer\", poich\u00e9 \u00e8 solito lasciare delle bambole Barbie, accanto ai corpi annegati delle sue vittime. \nDistribuzione.\nNel 2016 \"Memories\" \u00e8 stato acquistato da Mediaset e distribuito nei suoi canali."}
{"id": "5847940", "revid": "72396", "url": "https://it.wikipedia.org/wiki?curid=5847940", "title": "Samsung Galaxy S7", "text": "Il Samsung Galaxy S7 \u00e8 uno smartphone prodotto da Samsung. \u00c8 stato presentato ufficialmente il 21 febbraio 2016 durante una conferenza stampa Samsung al Mobile World Congress 2016 ed \u00e8 stato messo in commercio l'11 marzo in Europa e Nord America. Come il suo predecessore, S7 viene prodotto anche in variante Edge.\nIl Galaxy S7 \u00e8 una grande evoluzione del modello dell'anno precedente, presentando nuovamente due di peculiarit\u00e0 del Galaxy S5: la resistenza ad acqua e polvere e lo slot per le schede microSD. \nSamsung ha venduto pi\u00f9 di 10 milioni di Galaxy S7 in 20 giorni, superando le cifre fatte registrare negli anni precedenti da Galaxy S5 e Galaxy S6 nello stesso periodo di tempo.\nSpecifiche tecniche.\nDesign.\nIl design della serie Galaxy S7 riprende le linee dei Galaxy S6, mantenendo le cornici in metallo ed il vetro Corning Gorilla Glass 4 per la protezione dello schermo.\nRispetto alla serie S6, il pulsante fisico frontale e la fotocamera hanno una sporgenza minore.\nGalaxy S7 ed S7 Edge sono disponibili nelle colorazioni \"Black Onyx\", \"White Pearl\", \"Platinum Gold\", \"Silver Titanium\", \"Pink Gold\" e\"Blue Coral.\"\nHardware.\nI Galaxy S7 sono dotati del SoC Samsung Exynos 8890 e 4 GB di RAM. Le versioni americane utilizzano il processore quad-core Qualcomm Snapdragon 820 affiancato alla GPU Adreno 530, che a differenza della configurazione Exynos supporta le vecchie reti CDMA ancora ampiamente utilizzate da alcuni operatori statunitensi. \u00c8 stato introdotto un sistema di raffreddamento a liquido che, a detta dell'azienda coreana, consente di diminuire il surriscaldamento del dispositivo in situazioni di utilizzo prolungato.\nI due smartphone sono disponibili nelle versioni da 32, 64 o 128 GB di memoria interna (nel mercato italiano solo le versioni da 32 GB e da 64 GB). Lo slot per schede microSD \u00e8 nuovamente presente, consentendo l'espansione della memoria fino ad un massimo di 200 GB aggiuntivi. La memoria RAM \u00e8 da 4 GB (LPDDR4). \nEntrambi gli smartphone sono dotati di certificazione IP68 che garantisce la resistenza ad infiltrazioni di polvere e/o acqua (in determinate condizioni). \nRispetto alla serie Galaxy S6, \u00e8 stata rimossa la porta infrarossi. \nI dispositivi sono caratterizzati da uno schermo di tipo Super AMOLED a risoluzione QHD (1440p). Le diagonali sono da 5,1\" per Galaxy S7 e da 5,5\" per Galaxy S7 Edge; quest'ultimo presenta le tipiche curvature ai lati del display che caratterizzano molti altri dispositivi Samsung della serie Galaxy S.\nLe batteria ha una capacit\u00e0 di 3000 mAh per S7 e 3600 mAh per S7 Edge, entrambi supportano la ricarica rapida e la ricarica wireless.\nGli smartphone sono dotati di una fotocamera posteriore f/1.7 da 12 megapixel con tecnologia Dual-Pixel, che promette una messa a fuoco del 95% pi\u00f9 veloce rispetto ai modelli passati. I filmati possono essere registrati in risoluzione 4K a 30 fps, oppure in Full HD a 60 fps.\nIl software fotografico presenta la funzionalit\u00e0 \"Foto in movimento\", che acquisisce automaticamente delle immagini negli attimi appena precedenti e appena successivi rispetto al momento in cui l\u2019utente preme il pulsante di scatto.\nSoftware.\nGalaxy S7 ed S7 Edge sono equipaggiati originariamente col sistema operativo Android 6.0.1 \"Marshmallow,\" accompagnato dalla personalizzazione proprietaria TouchWiz 6.0.\nI dispositivi supportano il set di funzionalit\u00e0 per la privacy e la sicurezza Samsung Knox e il gestore dei pagamenti Samsung Pay.\nFra le novit\u00e0 introdotte, una delle pi\u00f9 rilevanti \u00e8 la funzione \"Always On Display\", che sullo schermo mostra data, ora, notifiche o altre informazioni a discrezione dell'utente quando il dispositivo \u00e8 in standby.\nI terminali sono stati aggiornati fino ad Android 8.0 con interfaccia Samsung Experience 9.0 ed il supporto software da parte di Samsung \u00e8 durato pi\u00f9 di 4 anni, terminando definitivamente con il rilascio delle ultime patch di sicurezza risalenti a gennaio 2021, che tuttavia non sono disponibili in tutti i mercati.\nLe ultime patch di sicurezza disponibili per i modelli destinati al mercato italiano (ovvero i modelli con codice CSC \"ITV\" abilitato) risalgono a marzo 2021."}
{"id": "5847942", "revid": "125864971", "url": "https://it.wikipedia.org/wiki?curid=5847942", "title": "Super Bowl LII", "text": "Il Super Bowl LII \u00e8 stata la 52\u00aa edizione del Super Bowl, la finale del campionato della National Football League. Ha avuto luogo domenica 4 febbraio 2018 allo U.S. Bank Stadium di Minneapolis, Minnesota, tra i campioni dell'American Football Conference, i New England Patriots, e quelli della National Football Conference, i Philadelphia Eagles, per decretare il campione della stagione . Ad aggiudicarsi il loro primo Super Bowl sono stati gli Eagles con un punteggio di 41-33. Miglior giocatore della partita \u00e8 stato nominato il quarterback Nick Foles che ha passato 373 yard, 3 touchdown e ne ha segnato un quarto su ricezione.\n\u00c8 stato il secondo Super Bowl a Minneapolis, dopo il Super Bowl XXVI nel 1992. La gara \u00e8 stata trasmessa negli Stati Uniti dal network NBC.\nProcesso di selezione dello stadio.\nL'8 ottobre 2013, la lega annunci\u00f2 le seguenti tre citt\u00e0 finaliste:\nMinneapolis fu scelta come vincitrice in un incontro tra i proprietari della lega ad Atlanta il 20 maggio 2014.\nSquadre.\nLa NFC \u00e8 stata rappresentata dai Philadelphia Eagles, che avevano terminato col miglior record della conferece, mentre la AFC dai New England Patriots, anch'essi col miglior record della conference. \u00c8 stata la quarta volta nelle ultime cinque edizioni che entrambe le squadre col numero 1 del proprio tabellone si incontrarono al Super Bowl.\nPhiladelphia Eagles.\nGli Eagles hanno terminato la stagione regolare con un bilancio di 13\u20133, una delle quattro squadre (assieme a New England, Minnesota e Pittsburgh) con quel record. In virt\u00f9 della classifica avulsa, si sono aggiuficati il \"seed\" numero 1 della NFC per i playoff 2017\u201318. Guidata dall'allenatore al secondo anno Doug Pederson, la squadra aveva terminato entrambe le stagioni precedenti con un record di 7-9. I punti segnati da Philadelphia sono stati 457 (terzi nella NFL), concedendone 295 (quarti).\nL'attacco \u00e8 stato guidato dal quarterback Pro Bowler Carson Wentz che alla sua seconda stagione ha terminato con un passer rating of 101.9, 3.296 yard e 33 touchdown, a fronte di 7 intercetti. Il suo bersaglio principale \u00e8 stato il tight end Pro Bowler Zach Ertz, che ha ricevuto 74 passaggi per 824 yard e 8 touchdown. Altri due giocatori chiave nel gioco sui passaggi sono state due acquisizioni come free agent prima dell'inizio della stagione: Alshon Jeffery, che ha ricevuto 57 passaggi per 789 yard e 9 touchdown, e Torrey Smith, che ha terminato con 36 ricezioni per 430 yard. Il ricevitore al terzo anno Nelson Agholor, dopo un inizio di carriera stentato, ha disputato la sua migliore stagione ricevendo 62 passaggi per 768 yard e 8 touchdown, pi\u00f9 di quanto avesse fatto registrare nelle due stagioni precedenti complessivamente in ogni categoria. Anche l'attacco sulle corse degli Eagles ha beneficato della presenza di due nuovi arrivi, LeGarrette Blount e Jay Ajayi. Blount, giunto dopo avere vinto nella stagione precedente il Super Bowl con i Patriots, ha corso 776 yard e segnato 2 volte, mentre Ajayi, acquisito a met\u00e0 stagione in uno scambio con i Miami Dolphins, ha corso 873 yard e ricevuto 24 passaggi per altre 158 yard. Philadelphia ha potuto anche contare su una offensive line di alto livello con due giocatori convocati per il Pro Bowl: il tackle Lane Johnson e la guardia Brandon Brooks.\nLa difesa degli Eagles si \u00e8 classificata quarta nella lega in yard concesse (4.904). Il defensive tackle Fletcher Cox \u00e8 stato convocato per il suo terzo Pro Bowl dopo avere messo a segno 51\u20442 sack e recuperato due fumble. Il defensive end Chris Long, ha collezionato 5 sack e forzato 4 fumble mentre l'altro defensive end Brandon Graham ha guidato la squadra con 91\u20442 sack. Il middle linebacker Nigel Bradham ha guidato la squadra in tackle con 88. La linea secondaria degli Eagles ha visto la presenza della safety Pro Bowler Malcolm Jenkins, che ha fatto registrare 76 tackle e 2 intercetti, e del cornerback Patrick Robinson, che ha guidato la squadra con 4 intercetti.\nPhiladelphia \u00e8 ha iniziato la stagione vincendo 10 delle prime 12 gare ma ha subito un duro colpo il 10 dicembre quando il quarterback Wentz ha subito un grave infortunio che l'ha tenuto fuori per il resto dell'anno, venendo sostituito dalla sua riserva Nick Foles, che aveva cambiato tre squadre nelle ultimi tre anni, tornando agli Eagles dove aveva gi\u00e0 giocato in precedenza. Foles ha guidato la squadra alla vittoria in quella partita e anche nelle successive due. Gli Eagles hanno poi persa una partita senza importanza contro i Cowboys nell'ultimo turno guidati dal terzo quarterback nelle gerarchie della squadra Nate Sudfeld. In seguito, in due gare di playoff, Foles ha passato complessivamente 598 yard e 3 touchdown, senza subire intercetti.\nNew England Patriots.\nI Patriots hanno iniziato la stagione 2017 come campioni in carica e come favoriti per la riconquista del titolo. Per la 16\u00aa volta nelle ultime 18 stagioni sotto la guida del sessantacinquenne Bill Belichick, hanno vinto almeno dieci gare, chiudendo con un bilancio di 13\u20133, lo stesso di Philadelphia, Minnesota e Pittsburgh. In virt\u00f9 della classifica avulsa, si sono aggiuficati il \"seed\" numero 1 dell'AFC per i playoff 2017\u201318. Problemi difensivi a inizio stagione hanno portato la squadra ad iniziare con un record di 2\u20132, con la difesa che ad un certo punto era statisticamente la peggiore della lega. Inoltre il wide receiver Julian Edelman \u00e8 stato subito estromesso dai giochi per un infortunio in pre-stagione, lasciando Tom Brady senza uno dei suoi bersagli preferiti per l'intera annata. Il quarterback ha tuttavia conquistato il suo terzo titolo di MVP della NFL all'et\u00e0 di quarant'anni, diventando il vincitore pi\u00f9 anziano della storia. La difesa da parte sua in seguito ha migliorato le proprie prestazioni e i Patriots hanno avuto un record parziale di 11\u20131 dopo la settimana 4, finendo con una difesa tra le prime 5 della NFL nella maggior parte della categorie statistiche. L'unica sconfitta nella seconda met\u00e0 della stagione \u00e8 avvenuta nella settimana 14 contro i Miami Dolphins, in cui la squadra era senza una delle sue stelle, il tight end Rob Gronkowski squalificato per una partita nel turno precedente. La difesa dei Patriots ha visto anche l'aggiunta di free-agent di livello a fine stagione, tra cui Eric Lee, un defensive end in precedenza poco utilizzato dai Buffalo Bills che ha firmato con New England nella settimana 12, e James Harrison, ex All-Pro dei Pittsburgh Steelers, che i Patriots hanno firmato come svincolato dopo Natale. In sole sei gare con New England, Lee ha messo a segno 3,5 sack, una safety e un intercetto. Nella sua unica gara in stagione regolare coi Patriots, Harrison ha fatto registrare 2 sack.\nLa difesa dei Patriots si \u00e8 classificata solo al 29\u00ba posto in yard concesse (5.856) ma, abbastanza sorprendentemente, quinta nel minor numero di punti subiti, con 296. Il defensive end Trey Flowers ha guidato la squadra con 61\u20442 sack, forzando due fumble. Il linebacker Kyle Van Noy ha totalizzato 73 tackle e 51\u20442 sack. New England ha potuto contare anche su una linea secondaria affidabile, guidata dai cornerback Malcolm Butler (2 intercetti, 3 fumble forzati) e Stephon Gilmore (2 intercetti, 47 fumble solitari) e dalle safety Devin McCourty (97 tackle, un intercetto), Patrick Chung (84 tackle, un intercetto) e Duron Harmon (4 intercetti).\nIntrattenimento.\nL'8 gennaio 2018 \u00e8 stato annunciato che l'inno statunitense prima della partita sarebbe stato cantato da Pink.\nL\"'half-time show\" \u00e8 stato invece assegnato a Justin Timberlake, che si \u00e8 esibito per la seconda volta alla manifestazione dopo il Super Bowl XXXVIII nel 2004.\nRiassunto della partita.\nPrimo quarto.\nI Patriots vinsero il lancio della monetina e decisero di calciare il kick-off. Gli Eagles, quindi, attaccarono per primi e, nel loro primo drive, in 7:05 guadagnarono 67 yard con 14 azioni. Il field goal dalle 25 yard realizzato da Jake Elliott mise i primi punti sul tabellone, portando Philadelphia in vantaggio per 3-0. Il drive fu ben gestito da Foles, che complet\u00f2 6 passaggi (per 5 ricevitori diversi) su 9 tentativi per un guadagno di 61 yard. New England rispose con un drive speculare: Brady complet\u00f2 6 passaggi (per 4 ricevitori diversi) su 8, conquistando 60 yard ma fermandosi a 8 yard dalla end zone. I Patriots dovettero, quindi, accontentarsi di un field goal e la trasformazione da 26 yard di Stephen Gostkowski riport\u00f2 la partita in pareggio. Il primo touchdown della partita fu segnato dagli Eagles nel drive successivo: dopo sole 3 azioni, Alshon Jeffery complet\u00f2 un passaggio da 34 yard di Foles direttamente in end zone. Elliott fall\u00ec il punto addizionale e il punteggio rimase sul 9-3 per gli Eagles. New England rispose avanzando fino alle 11 yard di Philadelphia, dove fin\u00ec il primo quarto.\nSecondo quarto.\nI Patriots chiusero il drive a mani vuote, in quanto Gostkowski sbagli\u00f2 un field goal dalle 25 yard, anche a causa dello snap afferrato male dall'holder Ryan Allen. Nel drive seguente, per\u00f2, la difesa di New England costrinse Philadelphia a quello che sarebbe stato il primo e unico punt della partita. Tornati in attacco, in situazione di terzo down dalle 35 yard avversarie, i Patriots tentarono uno schema a sorpresa in cui Brady si improvvis\u00f2 ricevitore ma, nonostante fosse completamente libero, si fece sfuggire il pallone dalle mani e non riusc\u00ec a completare il passaggio. New England prov\u00f2 a giocarsi il quarto down, ma anche questo passaggio non venne completato e la palla torn\u00f2 a Philadelphia. Gli Eagles approfittarono dell'occasione e segnarono il loro secondo touchdown con una corsa da 21 yard di LeGarrette Blount. Philadelphia tent\u00f2 la conversione da 2 punti ma fall\u00ec, lasciando quindi il punteggio sul 15-3. New England tent\u00f2 la reazione immediata: guadagn\u00f2 46 yard nella prima azione (passaggio completato da Rex Burkhead), ma successivamente riusc\u00ec a guadagnare soltanto altre 2 yard e dovette accontentarsi di un altro field goal di Gostkowski, che port\u00f2 il punteggio sul 15-6. Gli Eagles sembravano lanciati verso un altro touchdown, ma, su un primo e 10 a 43 yard dalla end zone avversaria, Jeffery tent\u00f2 una ricezione a una mano, propiziando l'intercetto di Duron Harmon. I Patriots capitalizzarono questa opportunit\u00e0 segnando, dopo un drive da 90 yard, il loro primo touchdown con una corsa da 26 yard di James White: Gostkowski sbagli\u00f2, per\u00f2, il calcio del punto addizionale, lasciando 3 punti di vantaggio agli Eagles (15-12). Tornata in attacco, Philadelphia si trov\u00f2 in situazione di quarto e goal a 1 yard dalla end zone e decise di giocarsela con uno schema a sorpresa simile a quello fallito dai Patriots a inizio quarto. Con Foles spostato sulla destra, lo snap fin\u00ec direttamente al running back Corey Clement, il quale consegn\u00f2 la palla al tight end Trey Burton, che, infine, pass\u00f2 perfettamente la palla a Foles, completamente libero in end zone. Foles complet\u00f2 il passaggio, diventando il primo quarterback di sempre a ricevere un passaggio da touchdown in un Super Bowl e il primo giocatore di sempre a chiudere un Super Bowl con sia un passaggio che una ricezione da touchdown. Il punto addizionale venne trasformato e gli Eagles si portarono sul 22-12, punteggio con il quale si chiuse la prima met\u00e0 di gioco.\nIl primo tempo fece registrare numerosi record per il Super Bowl, tra cui il maggior numero di yard guadagnate complessivamente (673). Fu, inoltre, il primo Super Bowl in cui entrambi i quarterback riuscirono a guadagnare pi\u00f9 di 200 yard su passaggio a testa nei primi due quarti di gioco (276 per Brady, 215 per Foles).\nTerzo quarto.\nI Patriots inaugurarono il secondo tempo con 75 yard guadagnate in 8 azioni. Rob Gronkowski, finora fermo a una ricezione e 9 yard, ricevette 5 passaggi per 68 yard solo in questo drive: l'ultimo di essi, una ricezione da 5 yard in end zone, riport\u00f2 New England a -3 da Philadelphia (22-19). Gli Eagles risposero con un drive da 85 yard in 11 azioni, compresi 3 terzi down convertiti da Foles; l'ultimo di essi fu un passaggio da 22 yard completato da Clement in end zone, contestato dai Patriots ma confermato dal replay. Philadelphia, quindi, tornava sul +10 (29-19) in seguito al punto addizionale. New England, per\u00f2, si riport\u00f2 nuovamente a -3 (29-26) quando chiuse un drive da 75 yard in 10 azioni con un passaggio da 26 yard ricevuto da Chris Hogan in end zone. Il terzo quarto si chiuse con gli Eagles in attacco, a 16 yard dalla end zone.\nQuarto quarto.\nGli Eagles chiusero il drive con un field goal di Elliot che li port\u00f2 a +6 (32-26). Sul ribaltamento di fronte, per\u00f2, Brady concluse un altro drive da 75 yard (compresa una ricezione da 30 yard di Danny Amendola) con un touchdown su passaggio da 4 yard completato da Gronkowski e, dopo il punto addizionale, i Patriots si ritrovarono in vantaggio (33-32) per la prima volta nel corso della partita. Nel drive successivo, Philadelphia si trov\u00f2 in situazione di quarto e 1 sulle loro 45 yard con ancora 5:39 da giocare. Invece di optare per il punt, Foles decise di giocarsela e riusc\u00ec a chiudere il down con un passaggio da 2 yard completato da Zach Ertz. Dopo una corsa di Blount da 1 yard, Foles guadagn\u00f2 3 primi down consecutivi con altrettanti passaggi completati da Nelson Agholor, arrivando a 14 yard dalla end zone. Su secondo e 7 dalle 9 yard, Ertz segn\u00f2 un touchdown su passaggio di Foles (anch'esso contestato dai Patriots ma confermato dal replay) e, nonostante il fallimento della conversione da 2 punti, Philadelphia si riport\u00f2 in vantaggio per 38-33. I Patriots tornarono quindi in attacco ma, in situazione di secondo e 2 dalle proprie 33 yard, il defensive end Brandon Graham realizz\u00f2 l'unico sack della partita e costrinse Brady a un fumble, recuperato dalla difesa degli Eagles, che poterono quindi tornare in attacco. Il successivo field goal di Elliot port\u00f2 il punteggio sul 41-33. New England, con 8 punti di svantaggio, avrebbe potuto solo portare la partita al supplementare, segnando un touchdown e realizzando una conversione da 2 punti con poco pi\u00f9 di un minuto a disposizione e senza pi\u00f9 timeout da utilizzare. Dopo 9 azioni, Brady raggiunse la met\u00e0 campo con soli 9 secondi rimasti sul cronometro: tent\u00f2 quindi un \"passaggio dell'Ave Maria\" ma fin\u00ec incompleto e, quando la palla tocc\u00f2 per terra, il tempo era gi\u00e0 terminato. Gli Eagles vinsero quindi il primo Super Bowl della loro storia e il loro primo titolo dopo 57 anni, chiudendo quindi quello che \u00e8 stato il terzo digiuno pi\u00f9 lungo della storia della NFL.\nTabellino.\nPhiladelphia Eagles vs. New England Patriots \u2013 Sommario della gara\n\"allo U.S. Bank Stadium di Minneapolis, Minnesota\"\nArbitri.\nIl Super Bowl LII \u00e8 stato arbitrato da otto arbitri. Il numero tra parentesi indica il loro numero di uniforme."}
{"id": "5847945", "revid": "6923", "url": "https://it.wikipedia.org/wiki?curid=5847945", "title": "Unione Sportiva Casertana 1980-1981", "text": "Questa pagina raccoglie le informazioni riguardanti l'Unione Sportiva Casertana nelle competizioni ufficiali della stagione 1980-1981."}
{"id": "5847950", "revid": "125793399", "url": "https://it.wikipedia.org/wiki?curid=5847950", "title": "Discografia di Edoardo Bennato", "text": ""}
{"id": "5847953", "revid": "474175", "url": "https://it.wikipedia.org/wiki?curid=5847953", "title": "General Roca", "text": "General Roca \u00e8 una citt\u00e0 di circa 82000 abitanti che si trova nel centro sud dell'Argentina, nel Dipartimento di General Roca nella Provincia di Rio Negro.\nStoria.\nLa citt\u00e0 \u00e8 stata fondata nel 1879 e deriva il proprio nome in memoria del generale Julio Argentino Roca. Nella citt\u00e0 ha trovato ospitalit\u00e0 una comunit\u00e0 di immigrati europei, perlopi\u00f9 francesi e tedeschi.\nGeografia fisica.\nClima.\nSecondo la classificazione dei climi di K\u00f6ppen il clima di General Roca \u00e8 arido freddo\nInfrastrutture e trasporti.\nStrade.\nLa principale via d'accesso alla citt\u00e0 \u00e8 la strada nazionale 22, una delle principali vie di comunicazione della Patagonia e che unisce General Roca alle province di Neuqu\u00e9n, La Pampa e Buenos Aires. "}
{"id": "5847955", "revid": "729019", "url": "https://it.wikipedia.org/wiki?curid=5847955", "title": "Volei Club Unic Piatra Neam\u021b 2014-2015", "text": "Questa voce raccoglie le informazioni riguardanti il Volei Club Unic Piatra Neam\u021b nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5847975", "revid": "1573940", "url": "https://it.wikipedia.org/wiki?curid=5847975", "title": "Zelotibia acicula", "text": "Zelotibia acicula \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo latino aciculus, -a, -um, che significa piccolo ago, in riferimento alla forma dell'apofisi tegolare distale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,80mm; la lunghezza del cefalotorace \u00e8 di 2,00mm; e la larghezza \u00e8 di 1,60mm.\nDistribuzione.\nLa specie \u00e8 stata reperita nel Congo: l'olotipo maschile \u00e8 stato rinvenuto nella localit\u00e0 di \"Kilindera Camp\", situata sulle pendici nord del monte Ruwenzori, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5847977", "revid": "124123", "url": "https://it.wikipedia.org/wiki?curid=5847977", "title": "Michael Benard", "text": "Progett\u00f2 il parco della Palazzina di caccia di Stupinigi nel 1740. Fu direttore dei Reali Giardini dal 1739 e si occup\u00f2 del progetto e della direzione dei lavori del giardino e del progetto complessivo delle rotte di caccia sino agli anni cinquanta del XVIII secolo, quando fu sostituito da Giovanni Battista Bernardi, suo collaboratore a Stupinigi, che dal 1774 assunse il titolo di Direttore dei Reali giardini. Si occup\u00f2 anche della definizione delle strade reali come quelle da Stupinigi verso Pinerolo, e quella da Racconigi verso Cuneo"}
{"id": "5847978", "revid": "404449", "url": "https://it.wikipedia.org/wiki?curid=5847978", "title": "Unione Sportiva Grosseto 1980-1981", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1980-1981."}
{"id": "5847979", "revid": "123472402", "url": "https://it.wikipedia.org/wiki?curid=5847979", "title": "Discografia di Andrea Bocelli", "text": ""}
{"id": "5847990", "revid": "729019", "url": "https://it.wikipedia.org/wiki?curid=5847990", "title": "Linea BMT Fifth Avenue", "text": "La linea BMT Fifth Avenue, chiamata anche \"Fifth Avenue Elevated\" o \"linea Fifth Avenue-Bay Ridge\", era una linea sopraelevata situata a Brooklyn. La sezione sopra la Third Avenue era invece chiamata \"Third Avenue Elevated\". Aperta a partire dal 1888, venne chiusa il 31 maggio 1940 e demolita tra ottobre e novembre 1941."}
{"id": "5847994", "revid": "1573940", "url": "https://it.wikipedia.org/wiki?curid=5847994", "title": "Zelotibia cultella", "text": "Zelotibia cultella \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino cultellus, che significa coltellino, in riferimento alla forma dell'apofisi tegolare distale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,96mm; la lunghezza del cefalotorace \u00e8 di 2,24mm; e la larghezza \u00e8 di 1,68mm.\nDistribuzione.\nLa specie \u00e8 stata reperita nel Congo centrorientale: l'olotipo maschile \u00e8 stato rinvenuto nella localit\u00e0 di \"Kilindera Camp\", situata sulle pendici nord del monte Ruwenzori, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5847999", "revid": "729019", "url": "https://it.wikipedia.org/wiki?curid=5847999", "title": "Linea BMT Fulton Street", "text": "La linea BMT Fulton Street, chiamata anche \"Fulton Street Elevated\" o \"linea Kings County\", era una linea sopraelevata situata a Brooklyn e Queens, aperta a partire dal 1888.\nLa porzione situata a Brooklyn venne chiusa e demolita tra il 1940 e il 1956, tuttavia parte della sezione situata nel Queens venne invece collegata alla linea IND Fulton Street della metropolitana di New York, una linea sotterranea che aveva, appunto, rimpiazzato quella elevata a Brooklyn."}
{"id": "5848000", "revid": "114385", "url": "https://it.wikipedia.org/wiki?curid=5848000", "title": "Societ\u00e0 italiana delle storiche", "text": "La Societ\u00e0 italiana delle storiche (SIS) \u00e8 una associazione che promuove gli studi di storia delle donne e di genere.\nStoria.\n\u00c8 stata fondata a Roma nel marzo 1989, a seguito di due importanti convegni che avevano manifestato l'esigenza di dare visibilit\u00e0 alle ricerche delle donne, \"Ragnatele di rapporti. Patronage e reti di relazioni nella storia delle donne\", tenutosi a Bologna nel novembre 1986 e \"La ricerca delle donne. Studi femministi in Italia\", tenutosi a Modena nel 1987. Molte delle donne partecipanti a questi due incontri avevano gi\u00e0 dato vita a due riviste: \"Memoria\", la prima rivista italiana dedicata alla storia delle donne, e \"DWF\", dedicata ai women's studies \nFinalit\u00e0.\nCome recita l'art. 2 del suo Statuto:\nLa Societ\u00e0 promuove la storia delle donne nell'universit\u00e0 e nelle scuole; favorisce la pubblicazione di scritti di storia delle donne e la raccolta di fonti documentarie prodotte da donne. Nel 1997 viene sottoscritto un protocollo con il Ministero della pubblica istruzione (Ministro Luigi Berlinguer] nel quale la SIS si impegna a \"realizzare qualificati e organici interventi di formazione del personale della scuola di ogni ordine e grado nell'area storico-sociale, con particolare riferimento alla storia delle donne e alla gender history\"\nRiviste.\nFin dalle sue origini la Societ\u00e0 ha curato la produzione, prima, di uno strumento prevalentemente informativo sulle proprie attivit\u00e0, \"Agenda. Bollettino della Societ\u00e0 italiana delle Storiche\", attivo dal 1989 al 1999, e successivamente ha dato vita ad una rivista scientifica a periodicit\u00e0 semestrale, \u00abGenesis\u00bb, che ha iniziato le pubblicazioni nel 2002 ed \u00e8 tuttora corrente.\nCongressi.\nLa Societ\u00e0 ha organizzato, tra il 1995 e il 2021, otto congressi nazionali: Rimini (1995), Venezia (2000), Firenze (\"003), Roma (2007), Napoli (2010), Padova-Venezia (2013), Pisa (2017), Verona (2021).. L'ultimo congresso si \u00e8 tenuto a Verona nei giorni 10-12 giugno 2021.\nScuola estiva.\nDal 1990 la Societ\u00e0 ha dato vita, presso la Certosa di Pontignano (SI), sulla base di un accordo tra l'Universit\u00e0 di Siena e la Societ\u00e0, a una Scuola estiva di storia delle donne. Animatrice della scuola \u00e8 stata, sino alla sua morte nel 1999, Annarita Buttafuoco; nel 1999 ha aderito alla scuola il Dipartimento di Studi Linguistici e Letterari dell'Universit\u00e0 degli Studi La Sapienza di Roma. Dopo la morte di Annarita Buttafuoco la scuola ha preso il nome di \"Scuola estiva di studi e cultura delle donne Annarita Buttafuoco\" ed ha proseguito fino al 2003 a svolgersi alla Certosa di Pontignano. Dal 2004 la scuola si \u00e8 rinominata Scuola Estiva della Societ\u00e0 Italiana delle Storiche e si tiene presso il Centro studi CISL di Firenze.\nI temi trattati nelle diverse sessioni annuali della Scuola estiva sono stati i seguenti:\nPremio Franca Pieroni Bortolotti.\nIl Premio, istituito dal Comune di Firenze nella persona di Katia Franci, assessora del Comune di Firenze, e dalla Societ\u00e0 nel 1990, era rivolto a giovani ricercatrici e ricercatori per loro studi inediti di storia delle donne e storia di genere. Dal 2012 ente promotore \u00e8 divenuto la Regione Toscana che con la legge regionale n. 33 del 2015 si era impegnata a un finanziamento annuale di sostegno all'iniziativa. Con l'approvazione della Legge regionale 7 marzo 2017, n. 9, la Regione Toscana ha soppresso il Premio Franca Pieroni Bortolotti e disdetto la convenzione con la SIS in vigore fino al 31 dicembre 2017. \nI lavori ritenuti meritevoli sono depositati nell'Archivio di Studi di Storia delle Donne Fondo Franca Pieroni Bortolotti della Biblioteca delle Oblate di Firenze"}
{"id": "5848001", "revid": "305330", "url": "https://it.wikipedia.org/wiki?curid=5848001", "title": "Polizie locali", "text": ""}
{"id": "5848003", "revid": "1543377", "url": "https://it.wikipedia.org/wiki?curid=5848003", "title": "Abraham Attah", "text": "Biografia.\nHa debuttato nel film \"Beasts of No Nation\", interpretando il bambino soldato Agu. Per la sua interpretazione ha vinto diversi premi internazionali, tra cui il Premio Marcello Mastroianni alla 72\u00aa Mostra internazionale d'arte cinematografica di Venezia. Attah era un totale esordiente e non aveva mai preso lezioni di recitazione. Ottenne la parte da protagonista in \"Beasts of No Nation\" dopo essere stato avvicinato da un membro del personale di produzione mentre si trovava a scuola ad Accra."}
{"id": "5848014", "revid": "1543377", "url": "https://it.wikipedia.org/wiki?curid=5848014", "title": "Cumhuriyet (quotidiano)", "text": "Cumhuriyet (\"(La) Repubblica\"; pron.: /d\u0292umhuri'j\u025bt/) \u00e8 un quotidiano turco con sede ad \u0130stanbul e edito dalla Cumhuriyet Vakf\u0131: fondato nel 1924, \u00e8 il pi\u00f9 antico quotidiano del Paese tuttora in circolazione.\nHa una tiratura media di 50.000 copie.\nDescrizione.\nLa testata si caratterizza per l'uso del cosiddetto \u00d6zt\u00fcrk\u00e7e, una forma puristica della lingua turca moderna.\nPoliticamente, il giornale si colloca a sinistra/centro-sinistra.\nStoria.\n\"Cumhuriyet\" viene fondato il 7 maggio 1924 dal giornalista e scrittore Yunus Nadi Abal\u0131o\u011flu (1880-1945).\nNel 2008, la sede del quotidiano subisce un attacco incendiario con delle bombe molotov.,\nNel 2010 \u00e8 uno dei primi quotidiani turchi ad abbandonare il formato broadsheet, adottando il formato berlinese.,\nA fine 2015, il direttore del giornale e alcuni giornalisti vengono arrestati con l'accusa di spionaggio e terrorismo per i loro articoli critici nei confronti del governo centrale, fatto che viene accolto dalla testata con un titolo eloquente, \"Bas\u0131n\u0131n kara g\u00fcn\u00fc\", ovvero \"Il giorno nero della stampa\". Gli arrestati verranno scarcerati nel febbraio 2016."}
{"id": "5848015", "revid": "838137", "url": "https://it.wikipedia.org/wiki?curid=5848015", "title": "Cumhuriyet", "text": ""}
{"id": "5848016", "revid": "458786", "url": "https://it.wikipedia.org/wiki?curid=5848016", "title": "Pervaja Liga 1974", "text": "L'edizione 1974 della Pervaja Liga fu la 35\u00aa della seconda serie del Campionato sovietico di calcio; vide la vittoria finale del Lokomotiv Mosca.\nStagione.\nNovit\u00e0.\nIl numero di squadre rimase stabile a venti, con le promosse \u010cornomorec' e Nistru Chi\u0219in\u0103u e le retrocesse Metalist, \u015eaxter Qara\u011fand\u0131 e Alga Frunze, sostituite dalle retrocesse Dinamo Minsk e SKA Rostov oltre che dalle neopromosse Uralma\u0161, Kuban' e Tavrija Sinferopoli.\nFormula.\nCome nella passata edizione il campionato fu organizzato in un girone unico: le venti partecipanti si incontravano in gare di andata e ritorno, per un totale di 40 incontri per squadra. Si torn\u00f2 ad usare il sistema di attribuzione dei punteggi classico: erano previsti due punti per la vittoria, uno per il pareggio e zero per la sconfitta, senza i tiri di rigore. Come nella precedente stagione venivano promossi in Vys\u0161aja Liga le prime due classificate, mentre, a differenza della precedente stagione, erano retrocesse in Vtoraja Liga le ultime tre classificate."}
{"id": "5848017", "revid": "1573940", "url": "https://it.wikipedia.org/wiki?curid=5848017", "title": "Zelotibia dolabra", "text": "Zelotibia dolabra \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino dolabra, che significa piccone, in riferimento alla forma dell'apofisi tibiale retrolaterale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,56mm; la lunghezza del cefalotorace \u00e8 di 1,92mm; e la larghezza \u00e8 di 1,44mm.\nDistribuzione.\nLa specie \u00e8 stata reperita nel Congo centroccidentale: l'olotipo maschile \u00e8 stato rinvenuto nei pressi di Feshi, appartenente alla provincia di Bandundu.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848018", "revid": "729019", "url": "https://it.wikipedia.org/wiki?curid=5848018", "title": "Linea BMT Lexington Avenue", "text": "La linea BMT Lexington Avenue, chiamata anche \"Lexington Avenue Elevated\", era una linea sopraelevata, la prima a Brooklyn, gestita prima dalla Brooklyn Rapid Transit Company, poi dalla Brooklyn-Manhattan Transit Corporation e infine dal citt\u00e0 di New York, e parte di quella rete oggi nota come metropolitana di New York.\nAperta a aprire dal 1885, venne chiusa e demolita nel 1950; una parte della linea, da Gates Avenue a Cypress Hills, \u00e8 stata mantenuta ed \u00e8 ora parte della linea BMT Jamaica."}
{"id": "5848019", "revid": "1543377", "url": "https://it.wikipedia.org/wiki?curid=5848019", "title": "Discografia di Gabriella Cilmi", "text": ""}
{"id": "5848027", "revid": "305330", "url": "https://it.wikipedia.org/wiki?curid=5848027", "title": "Parigi Nizza 2011", "text": ""}
{"id": "5848031", "revid": "767487", "url": "https://it.wikipedia.org/wiki?curid=5848031", "title": "Kilroy Was Here (film 1983)", "text": "Kilroy Was Here \u00e8 un cortometraggio realizzato per accompagnare l'album omonimo degli Styx. Veniva mandato in onda in apertura dei concerti della band nel tour del 1983. Il film \u00e8 stato scritto e diretto dal regista Brian Gibson. \u00c8 presente nella videocassetta \"Caught in the Act\" distribuita dal gruppo l'anno successivo."}
{"id": "5848032", "revid": "305330", "url": "https://it.wikipedia.org/wiki?curid=5848032", "title": "Parigi Nizza 2012", "text": ""}
{"id": "5848033", "revid": "1573940", "url": "https://it.wikipedia.org/wiki?curid=5848033", "title": "Zelotibia filiformis", "text": "Zelotibia filiformis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino filiformis, che significa con forma di filo, in riferimento alla lunghezza ed esilit\u00e0 dell'embolus del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,32mm; la lunghezza del cefalotorace \u00e8 di 1,60mm; e la larghezza \u00e8 di 1,28mm.\nDistribuzione.\nLa specie \u00e8 stata reperita nel Congo nordorientale: l'olotipo maschile \u00e8 stato rinvenuto in localit\u00e0 Kanyamagufa, a 2000-2500 metri di altitudine lungo le pendici del vulcano Karisimbi, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848034", "revid": "62004", "url": "https://it.wikipedia.org/wiki?curid=5848034", "title": "Partecipanti alla Paris-Nice 2006", "text": ""}
{"id": "5848050", "revid": "767487", "url": "https://it.wikipedia.org/wiki?curid=5848050", "title": "Latina Football Club Polisportiva 1980-1981", "text": "Questa pagina raccoglie le informazioni riguardanti il Latina Football Club Polisportiva nelle competizioni ufficiali della stagione 1980-1981."}
{"id": "5848053", "revid": "1573940", "url": "https://it.wikipedia.org/wiki?curid=5848053", "title": "Zelotibia flexuosa", "text": "Zelotibia flexuosa \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino flexuosus, che significa sinuoso, ricco di meandri, in riferimento alla forma dell'embolus del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 6,40mm; la lunghezza del cefalotorace \u00e8 di 2,08mm; e la larghezza \u00e8 di 1,52mm.\nDistribuzione.\nLa specie \u00e8 stata reperita nel Ruanda: l'olotipo maschile \u00e8 stato rinvenuto nella foresta di Rugege.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848054", "revid": "1543377", "url": "https://it.wikipedia.org/wiki?curid=5848054", "title": "Prostituzione in Turchia", "text": "La prostituzione in Turchia \u00e8 legale e regolamentata e i bordelli sono anch'essi legali; tuttavia, molte amministrazioni locali hanno ora una politica di non emissione di nuove registrazioni ed in alcune citt\u00e0, come Ankara e Bursa, i bordelli sono stati demoliti per ordine del tribunale.\nStatus giuridico.\nLa prostituzione (in turco Fuhu\u015f) \u00e8 regolamentata ai sensi dell'Art. 227 del codice penale (legge num. 5237); la promozione della prostituzione \u00e8 punita da due mesi a quattro anni di reclusione e secondo la legislazione sui passaporti l'ingresso in Turchia \u00e8 infine vietato a fini di prostituzione.\nLa casa di tolleranza (genelev) \u00e8 legale ed autorizzata ai sensi delle leggi sanitarie vigenti le quali si occupano di infezioni a trasmissione sessuale. Le donne hanno bisogno di essere registrate e di acquisire una specifica carta di identit\u00e0 con le date dei controlli sanitari effettuati; \u00e8 obbligatorio per le prostitute iscritte sottoporsi a controlli periodici sanitari di prevenzione.\nLa polizia viene autorizzata a controllare l'autenticit\u00e0 delle prostitute registrate per determinare se sono state esaminate in una maniera corretta e per garantire la salute pubblica facendo in modo che vi si sottopongano; gli uomini tuttavia non possono registrarsi ai sensi del presente regolamento. La maggior parte dei lavoratori del sesso, in ogni caso, non sono registrati, in quanto i governi locali hanno assunto una politica di non emissione di nuove registrazioni.\nAltre norme che interessano il \"lavoro sessuale\" in Turchia comprende anche la legge sulle infrazioni e i reati minori, all'art. 32; nonostante ci\u00f2 l'applicazione di tale norma \u00e8 risultata essere piuttosto controversa. In alcune citt\u00e0, come Ankara e Bursa, i bordelli sono stati demoliti per ordine del tribunale.\nIllegalit\u00e0.\nLa prostituzione risulta essere classificata come illegale quando opera all'interno dei bordelli senza avere la dovuta licenza per farlo, essendo in tal modo una prostituta senza pi\u00f9 alcun controllo sanitario e priva di registrazione. Questi casi di prostituzione illegale sono punibili con un massimo di un anno di reclusione.\nDiritti.\nNel 2008 attivisti e lavoratori del sesso in Turchia hanno annunciato che stavano lavorando su un progetto per stabilire la prima unione dei lavoratori del sesso della Turchia.\nTratta di esseri umani.\nLa Turchia \u00e8 una delle destinazioni \"top\" per le vittime della tratta di esseri umani in relazione al mercato del sesso, secondo un rapporto prodotto dall'Ufficio delle Nazioni Unite per il controllo della droga e la prevenzione del crimine (UNDOC). I paesi di origine delle vittime di tratta identificate nel 2008 sono in particolare donne del Turkmenistan, Uzbekistan, Armenia, Moldavia, Kirghizistan, Federazione russa, Georgia, Ucraina, Azerbaigian, Romania, Kazakistan, Bielorussia, Bulgaria e Indonesia, spedite da organizzazioni criminali che si dedicano alla tratta delle donne a fini di prostituzione; ed in breve tempo le donne russe ed ucraine hanno letteralmente invaso molti paesi europei, compresa la Turchia.\nSecondo i rapporti che appaiono nel 2006, il paese sta rapidamente diventando uno dei pi\u00f9 grandi mercati per schiave sessuali provenienti da ex stati sovietici: \"Circa 5.000 donne, pi\u00f9 della met\u00e0 dalla Moldavia e dall'Ucraina, si ritiene che possano lavorare come schiave del sesso in tutta la Turchia\"."}
{"id": "5848057", "revid": "110157", "url": "https://it.wikipedia.org/wiki?curid=5848057", "title": "Contemporary Italian Paintings", "text": "Contemporary Italian Paintings \u00e8 stata una mostra di pittura contemporanea italiana tenuta in Australia nel 1963.\nSvolgimento.\nLa mostra venne organizzata dalla Quadriennale di Roma su incarico del Ministero degli affari esteri e del Ministero della pubblica istruzione. Pensata in occasione dell'Esposizione internazionale di Melbourne, venne allestita in diverse citt\u00e0 australiane: Melbourne (Georges Art Gallery, 26 febbraio - 14 marzo), Sydney (David Jones Art Gallery, 10 - 22 aprile), Brisbane (Finney Isles Art Gallery, 8 - 15 maggio), Adelaide (Bonython Art Gallery, 27 maggio - 10 giugno), Mildura (Mildura City Art Gallery, 21 giugno - 18 luglio) e Perth (Skinner Art Gallery, 14 - 23 agosto).\nOpere esposte.\nVenne esposto un dipinto di quarantuno artisti: Ugo Attardi, Renato Barisani, Enzo Brunori, Alberto Burri, Ennio Calabria, Giovanni Cappelli, Giorgio Celiberti, Antonio Corpora, Piero Dorazio, Gianni Dova, Fernando Farulli, Gustavo Foppiani, Paolo Ganna, Alberto Gianquinto, Piero Guccione, Giuseppe Guerreschi, Luigi Guerricchio, Renato Guttuso, Raffaele Leomporri, Giuseppe Martinelli, Carlo Montarsolo, Marcello Muccini, Cesare Peverelli, Gaetano Pompa, Carlo Quattrucci, Antonio Recalcati, Bepi Romagnoni, Pietro Ruggeri, Giuseppe Santomaso, Sergio Saroni, Emilio Scanavino, Alberto Sughi, Francesco Tabusso, Lorenzo Tornabuoni, Ernesto Treccani, Giulio Turcato, Aldo Turchiaro, Sergio Vacchi, Emilio Vedova, Renzo Vespignani e Giuseppe Zigaina."}
{"id": "5848059", "revid": "6923", "url": "https://it.wikipedia.org/wiki?curid=5848059", "title": "Unione Sportiva Sangiovannese 1980-1981", "text": "Questa voce raccoglie le informazioni riguardanti l'Unione Sportiva Sangiovannese nelle competizioni ufficiali della stagione 1980-1981."}
{"id": "5848061", "revid": "1566286", "url": "https://it.wikipedia.org/wiki?curid=5848061", "title": "Manny Montana", "text": "Biografia.\nMontana \u00e8 nato e cresciuto a Long Beach, California. Dopo il diploma alla Jordan High School, Montana ha ottenuto una borsa di studio di football alla California State University di Sacramento, ma chiuder\u00e0 presto questo capitolo dopo un infortunio al braccio e la lussazione alla spalla per l'ottava volta. Si trasfer\u00ec poi alla California State University, Long Beach per laurearsi in Giornalismo e Broadcasting.\nCarriera.\nDopo la laurea nel 2006, Montana si spinse a recitare. Ha iniziato a recitare in film studenteschi che alla fine lo portarono a interpretare ruoli minori in varie serie televisive. Nel 2012, Montana \u00e8 stato lanciato nel ruolo di Johnny \"J.T.\" Tuturro nella serie televisiva \"Graceland\"."}
{"id": "5848066", "revid": "2052878", "url": "https://it.wikipedia.org/wiki?curid=5848066", "title": "Discografia di Fausto Leali", "text": ""}
{"id": "5848067", "revid": "1001457", "url": "https://it.wikipedia.org/wiki?curid=5848067", "title": "Battaglia di Villabona", "text": ""}
{"id": "5848079", "revid": "2519", "url": "https://it.wikipedia.org/wiki?curid=5848079", "title": "Gurudongmar", "text": ""}
{"id": "5848081", "revid": "305330", "url": "https://it.wikipedia.org/wiki?curid=5848081", "title": "Ginestra dei carbonai", "text": ""}
{"id": "5848082", "revid": "436907", "url": "https://it.wikipedia.org/wiki?curid=5848082", "title": "Discografia di Biagio Antonacci", "text": "La discografia di Biagio Antonacci, cantautore pop italiano attivo dal 1988, \u00e8 costituita da quindici album in studio, due dal vivo, dieci raccolte e oltre cinquanta singoli."}
{"id": "5848085", "revid": "228587", "url": "https://it.wikipedia.org/wiki?curid=5848085", "title": "Villabona (disambigua)", "text": ""}
{"id": "5848086", "revid": "305330", "url": "https://it.wikipedia.org/wiki?curid=5848086", "title": "Pero selvatico", "text": ""}
{"id": "5848089", "revid": "1305772", "url": "https://it.wikipedia.org/wiki?curid=5848089", "title": "Prostituzione in Ucraina", "text": "La prostituzione in Ucraina \u00e8 illegale ma diffusa e largamente ignorata dal governo. Il turismo sessuale \u00e8 aumentato da quando il paese ha cominciato ad attrarre un maggior numero di turisti provenienti dall'estero.\nStato attuale.\nA tutt'oggi in Ucraina la prostituzione individuale non \u00e8 un reato, ma i lavoratori del sesso possono venire multati ed essere sottoposti a controlli in quanto persone \"esigenti una compensazione monetaria per servizi di natura intima\". Impiegarsi nella prostituzione \u00e8 un illecito amministrativo dal 1987, quando \u00e8 stata proibita dalla Corte Suprema del paese.\nIl 12 gennaio 2005 il parlamento ucraino ha approvato sanzioni penali pi\u00f9 severe per il traffico di esseri umani e lo sfruttamento della prostituzione coatta. Prima del 2004 le leggi precedenti che criminalizzano la prostituzione organizzata avevano avuto ben poco effetto. Da allora le leggi che criminalizzano la prostituzione e le pene per il traffico di esseri umani organizzato hanno avuto rari effetti positivi perch\u00e9 molti trafficanti condannati troppo spesso non finiscono neppure in carcere.\nDemografia.\nSecondo l'Istituto ucraino di Studi Sociali nel 2011 ci sono stati 50.000 donne che lavoravano come prostitute con un minore ogni sei prostitute adulte (vedi prostituzione minorile). L'organizzazione ha sostenuto il maggior numero di prostitute che sono state trovate (nel 2011) a Kiev (circa 9.000 persone), poi nella zona di Odessa (circa 6.000), circa 3.000 potrebbero essere trovate a Dnipro e a Donec'k, a Charkiv 2.500 e 2.000 si diceva avessero lavorato in Crimea.\nLa ricerca da parte dell'Istituto di Stato per la famiglia e le questioni della giovent\u00f9 indica che, per molte donne, il lavoro sessuale \u00e8 diventata l'unica adeguata fonte di reddito: oltre il 50% di loro sostengono cos\u00ec i propri figli e i genitori; il 10% degli adolescenti che vivono per strada (nel 2011) sono stati sospettati di aver fornito sesso ad altri uomini in cambio di cibo e vestiti."}
{"id": "5848090", "revid": "729019", "url": "https://it.wikipedia.org/wiki?curid=5848090", "title": "Battaglia di Villabona (1453)", "text": "La battaglia di Villabona fu combattuta il 14 giugno 1453 presso la localit\u00e0 di Villabona, a poca distanza da Goito, nel mantovano, tra le truppe della Repubblica di Venezia e le truppe del Marchesato di Mantova.\nStoria.\nAntefatto.\nDopo la spartizione dello stato avvenuta nel 1444 con la morte del primo marchese di Mantova Gianfrancesco Gonzaga, che aveva assegnato al primogenito Ludovico la citt\u00e0 di Mantova e i relativi territori e al secondogenito Carlo le terre del Cremonese, Suzzara, Luzzara, Gonzaga e Reggiolo, iniziarono presto le contese tra i fratelli per il predominio dei vari territori. Ludovico si schier\u00f2 nel 1446 con la Repubblica di Venezia contro il Ducato di Milano mentre Carlo si pose al servizio di Francesco Sforza, che lo utilizz\u00f2 per soggiogare Piacenza. Bramando di impossessarsi del Ducato di Milano, foment\u00f2 le lotte dei guelfi contro i ghibellini per ribaltare il governo, ma quando lo Sforza divent\u00f2 duca di Milano nel 1450 si riappacific\u00f2 con i Gonzaga. Carlo si pose allora al servizio dei veneziani, che incit\u00f2 a riprendere le ostilit\u00e0 contro Milano, ma venne incarcerato dallo Sforza e liberato solo grazie all'intervento del fratello Ludovico, contro l'esborso di 60.000 fiorini d'oro ma garantendosi con l'esproprio di alcuni territori posseduti da Carlo.\nLa battaglia.\nCon l'intento di liberare le terre toltegli dal fratello, Carlo, al comando di 5.000 fanti e 3.000 cavalieri, nel 1453 mosse alla conquista del mantovano invadendolo da Ostiglia, gi\u00e0 suo possedimento. Ludovico Gonzaga schier\u00f2 le sue truppe e con l'aiuto degli Sforza si scontr\u00f2 nei pressi di Castellaro, ricacciando il fratello verso Legnago, fuori dal marchesato di Mantova. Carlo riordin\u00f2 le sue truppe, ma venne definitivamente sconfitto dal fratello Ludovico a Villabona nei pressi di Goito, il 14 giugno 1453. Carlo fu costretto a riparare a Ferrara. A seguito della pace di Lodi del 9 aprile 1454, Carlo Gonzaga ritorn\u00f2 in possesso dei suoi territori. Ma le ostilit\u00e0 contro la famiglia di origine cessarono solo al momento della sua morte, avvenuta nel 1456."}
{"id": "5848094", "revid": "1498232", "url": "https://it.wikipedia.org/wiki?curid=5848094", "title": "Discografia degli Afterhours", "text": "La discografia degli Afterhours, gruppo musicale alternative rock italiano, \u00e8 costituita da 11 album in studio, due album dal vivo, tre raccolte, tre EP e 19 singoli, pubblicati tra il 1987 e il 2019."}
{"id": "5848099", "revid": "767487", "url": "https://it.wikipedia.org/wiki?curid=5848099", "title": "Sean Mosley", "text": ""}
{"id": "5848100", "revid": "843557", "url": "https://it.wikipedia.org/wiki?curid=5848100", "title": "Massimo Inguscio", "text": "Dal febbraio 2016 al febbraio 2021 \u00e8 stato presidente del Consiglio Nazionale delle Ricerche.\nBiografia.\nLaureatosi con lode nel 1972 in fisica presso l'Universit\u00e0 di Pisa, nel 1976 ha conseguito il dottorato presso la Scuola Normale Superiore di Pisa. \n\u00c8 stato \"visiting scholar\" presso l'Universit\u00e0 del Colorado a Boulder, presso il Coll\u00e8ge de France e l'Istituto Max Planck di ottica quantistica. Dal 1991 \u00e8 professore di fisica presso l'Universit\u00e0 di Firenze. Dal 2014 al 2016 \u00e8 stato presidente dell'Istituto nazionale di ricerca metrologica, mentre dal febbraio 2016 al febbraio 2021 \u00e8 stato presidente del Consiglio Nazionale delle Ricerche, gli succede Maria Chiara Carrozza. \n\u00c8 membro dell'Academia Europ\u00e6a, dell'Istituto Lombardo, dell'Accademia delle Scienze di Torino e dell'Accademia dei Lincei, \"Fellow\" dell'American Physical Society e dell Optical Society of America.\nNel novembre 2016, presso l'Universit\u00e0 di Pavia, ha ricevuto dal rettore Fabio Rugge la medaglia teresiana, onorificenza conferita a personalit\u00e0 illustri, tradizionalmente ospitate in occasione dell'inaugurazione dell'anno accademico.\nNel 2021 \u00e8 diventato Professore emerito di Fisica della materia presso l'Universit\u00e0 Campus Bio-Medico di Roma.\nPremi.\nNel 2005 gli \u00e8 stato conferito il Grand Prix Scientifique dell'Acad\u00e9mie des Sciences e dell'Istituto di Francia (Fondation Simon e Cino del Duca), e nel 2009 ha ricevuto un \"Advanced Grant\" del Consiglio Europeo della Ricerca. Nel 2014 gli \u00e8 stato assegnato il premio Herbert Walther."}
{"id": "5848101", "revid": "486946", "url": "https://it.wikipedia.org/wiki?curid=5848101", "title": "Shivaismo", "text": ""}
{"id": "5848103", "revid": "34392", "url": "https://it.wikipedia.org/wiki?curid=5848103", "title": "Alberto da Sassoferrato", "text": " Fu beatificato, per equipollenza, da papa Gregorio XVI nel 1837.\nBiografia.\nNato a Sassoferrato, attorno al 1310 abbracci\u00f2 la vita religiosa nel monastero camaldolese di Santa Croce.\nSi diede a una vita di preghiera e austera penitenza e si distinse per la perfetta osservanza della disciplina monastica.\nCulto.\nIl corpo del beato Alberto fu sepolto ed \u00e8 conservato nella chiesa del suo monastero di Santa Croce; godette di culto fino dai tempi della sua morte ed era particolarmente invocato contro il mal di testa.\nIl suo culto fu confermato da papa Gregorio XVI il 23 agosto 1837.\nIl suo elogio si legge nel Martirologio romano al 7 agosto."}
{"id": "5848104", "revid": "287204", "url": "https://it.wikipedia.org/wiki?curid=5848104", "title": "Cratere Asimov", "text": "Asimov \u00e8 un cratere da impatto sulla superficie di Marte.\n\u00c8 intitolato allo scrittore russo naturalizzato statunitense Isaac Asimov."}
{"id": "5848105", "revid": "287204", "url": "https://it.wikipedia.org/wiki?curid=5848105", "title": "Smarta", "text": ""}
{"id": "5848123", "revid": "1305772", "url": "https://it.wikipedia.org/wiki?curid=5848123", "title": "Canale del Mare del Nord", "text": "Il canale del Mare del Nord (in olandese: \"Noordzeekanaal\") \u00e8 un canale artificiale dei Paesi Bassi tra l'IJ presso Amsterdam e il Mare del Nord presso IJmuiden. Fu costruito tra il 1865 e il 1876 per consentire al traffico marittimo di raggiungere il porto di Amsterdam. Il canale \u00e8 lungo 21 chilometri, largo da 210 metri e profondo 15,1 metri. Questo canale artificiale termina ad Amsterdam nella baia chiusa dell'IJ, dalla quale parte un'altra importante via d'acqua, il canale Amsterdam-Reno.\nIl drenaggio delle acque del canale verso il Mare del Nord avviene attraverso la Chiusa Spui a IJmuiden, aiutata dalla pi\u00f9 grande stazione di pompaggio in Europa. Questo sistema \u00e8 vitale per la gestione delle acque nei Paesi Bassi occidentali.\nStoria.\nNel 1824, al fine di migliorare la connessione tra il porto di Amsterdam e il Mare del Nord, fu costruito il Canale dell'Olanda Settentrionale. Questa via d'acqua, lunga, stretta e tortuosa si rivel\u00f2 presto inadeguata a gestire il crescente traffico. Solo qualche decennio dopo la sua realizzazione fu decisa la realizzazione di un nuovo canale utilizzando il tracciato pi\u00f9 corto che separava Amsterdam dal mare.\nGli scavi iniziarono l'8 marzo 1865, presso le dune di Breesaap e andarono avanti fino al 1876. Il Canale del Mare del Nord fu costruito scavando un canale attraverso la baia dell'IJ. La costruzione di argini consent\u00ec il prosciugameto di parte del circostante IJ attraverso la creazione di alcuni polder. Da questa baia al mare fu scavato un altro canale dalle dune di Velsen. Per agevolare il drenaggio e l'ingresso degli affluenti dell'IJ, quali lo Spaarne, il Zaan, ed il Canale di Nauerna, furono scavati nove canali ausiliari (nominati canali ausiliari da \"A\" a \"I\").Una piccola serie di chiuse (') furono costruite alla foce nel 1876 dove nacque la nuova citt\u00e0 di IJmuiden (olandese per \"bocca dell'IJ\"). Nel 1896 furono costruite le Chiuse di Mezzo ('), seguite dalle Chiuse del Nord (\") nel 1929, che all'epoca erano le pi\u00f9 grandi chiuse d'Europa.\nNel punto pi\u00f9 ad est del canale, ad est di Amsterdam, la Baia di IJ fu aperta al Mare del Sud fino al 1872, quando furono realizzate le Chiuse d'Orange (\"). Con il completamento di queste chiuse il Canale del Mare del Nord e la Baia di IJ non erano pi\u00f9 aperte al mare e dunque poteva essere mantenuto uno specifico livello dell'acqua.\nIl canale fu scavato con lavoro manuale. Gli operai vivevano in condizioni pietose, abitavano in capanne di rami, legno, terra e paglia nelle quali malattie, violenza, e abuso di alcol erano frequenti.\nIl 1 novembre 1876, il Canale del Mare del Nord fu ufficialmente inaugurato dal Re Guglielmo III dei Paesi Bassi. Nel corso degli anni il canale fu allargato ed ampliato diverse volte.\nCanali Ausiliari.\nIl Canale del Mare del Nord e l'IJ hanno 10 canali ausiliari (in Olandese: \"Zijkanaal\"), che si collegano ai fiumi ed altri canali che prima della bonifica della Baia dell'IJ sfociavano in essa.\nAccesso.\nImbarcazioni con uno scafo di oltre 14 metri dovrebbero passare per l'IJgeul.\nPer proteggere l'accesso al canale furono costruiti alcuni moli in mare.\nNel 1957 il Laboratorio di Idraulica di Delft cominci\u00f2 a studiare il miglior modo per proteggere l'accesso al canale. Il risultato furono due moli con una differenza di 500\u00a0m di lunghezza fra quello pi\u00f9 a sud e quello pi\u00f9 a nord. La lunghezza del molo pi\u00f9 a nord dovrebbe essere compresa tra i 1500\u00a0m ed i 2500\u00a0m, quello pi\u00f9 a sud invece di circa 3000\u00a0m. Questo per prevenire l'insabbiamento dell'ingresso al canale ed assicurarsi che le imbarcazioni soffrano di meno le correnti che spingono da sud a ovest e da nord a sud sulla costa.\nChiuse.\nCi sono quattro chiuse, di diversa grandezza alla foce del canale del Mare del Nord: All'inaugurazione del 1929 la chiusa del canale del nord era la pi\u00f9 grande al mondo.\nAttraversamenti.\nTunnel ferroviari (con la pi\u00f9 vicina stazione sull'argine sud e su quello nord):\nGallerie stradali, da est a ovest:\nL'attraversamento pi\u00f9 a ovest \u00e8 la strada sulle chiuse. La strada dipende da quale chiusa \u00e8 accessibile in quel momento.\nTraghetti. Ad Amsterdam ve ne sono diversi sull'IJ; almeno uno \u00e8 sempre attivo, ed opera 24 ore al giorno, ad utilizzo gratuito."}
{"id": "5848124", "revid": "287204", "url": "https://it.wikipedia.org/wiki?curid=5848124", "title": "Cratere Arrhenius (Marte)", "text": "Arrhenius \u00e8 un cratere sulla superficie di Marte.\nL'asteroide \u00e8 dedicato allo scienziato svedese Svante Arrhenius."}
{"id": "5848125", "revid": "1305772", "url": "https://it.wikipedia.org/wiki?curid=5848125", "title": "The Ballad of Jayne", "text": "The Ballad of Jayne \u00e8 una power ballad della rock band statunitense L.A. Guns, estratta come singolo dal loro album \"Cocked &amp; Loaded\" nei primi mesi del 1990. \u00c8 diventato il brano pi\u00f9 famoso del gruppo ottenendo la posizione numero 33 della Billboard Hot 100 e la numero 25 della Mainstream Rock Songs negli Stati Uniti. Ha inoltre raggiunto la posizione numero 53 della Official Singles Chart nel Regno Unito.\nLa canzone.\nIl brano ha come protagonista Jayne Mansfield, attrice considerata una sex symbol negli anni cinquanta e spesso paragonata alla figura di Marilyn Monroe, anche per via della morte prematura avvenuta in un incidente automobilistico a soli 34 anni.\nNel 2014 \u00e8 stata indicata come la 10\u00aa pi\u00f9 grande power ballad di tutti i tempi da Yahoo! Music."}
{"id": "5848127", "revid": "695564", "url": "https://it.wikipedia.org/wiki?curid=5848127", "title": "Split CD (EP)", "text": "Split CD \u00e8 un album split dei gruppi musicali australiani I Killed the Prom Queen e Parkway Drive, pubblicato nel maggio 2003 dalla Final Prayer Records.\nI brani dei Parkway Drive sono stati successivamente inseriti nella riedizione del loro EP di debutto, \"Don't Close Your Eyes\"."}
{"id": "5848128", "revid": "287204", "url": "https://it.wikipedia.org/wiki?curid=5848128", "title": "Cratere Arrhenius (Luna)", "text": "Arrhenius \u00e8 un cratere da impatto sulla superficie della Luna.\nIl cratere \u00e8 dedicato allo scienziato svedese Svante Arrhenius.\nCrateri correlati.\nAlcuni crateri minori situati in prossimit\u00e0 di Arrhenius sono convenzionalmente identificati, sulle mappe lunari, attraverso una lettera associata al nome.\nIl cratere \"Arrhenius P\" \u00e8 stato ridenominato dall'Unione Astronomica Internazionale Blanchard nel 1991."}
{"id": "5848134", "revid": "183114", "url": "https://it.wikipedia.org/wiki?curid=5848134", "title": "Arrhenius", "text": ""}
{"id": "5848138", "revid": "287204", "url": "https://it.wikipedia.org/wiki?curid=5848138", "title": "Odbojkarski klub Kamnik (femminile)", "text": "L'Odbojkarski klub Kamnik \u00e8 una societ\u00e0 pallavolistica femminile slovena con sede a Kamnik: milita nel campionato di 1A. DOL.\nStoria.\nLa societ\u00e0 viene fondata nel 1947 ma milita per diversi decenni sia nei tornei giovanili sia nelle serie minori del campionato sloveno.\nCon la sponsorizzazione da parte del Calcit, l'Odbojkarski klub Kamnik ottiene la promozione al termine della stagione 2007-08 dalla 2. DOL alla 1. DOL, divisione dove esordisce nella stagione 2008-09, chiusa al terzo posto e ottenendo per la prima volta una partecipazione a una competizione europea, ossia la Challenge Cup, eliminata poi al secondo turno.\nNella stagione 2009-10 vince per la prima volta lo scudetto, mentre la prima vittoria della Coppa di Slovenia arriva nell'edizione 2012-13, successo bissato poi anche nell'edizione successiva. La vittoria del secondo titolo nazionale \u00e8 al termine della stagione 2014-15, qualificandosi per la prima volta alla Champions League, uscendo nella fase a gironi. Conquista nuovamente il campionato al termine dell'annata 2015-16, 2019-20 e 2020-21, oltre a vincere la Coppa di Slovenia 2018-19. Il club si aggiudica inoltre tre edizioni della Middle European League."}
{"id": "5848153", "revid": "1745361", "url": "https://it.wikipedia.org/wiki?curid=5848153", "title": "India nordorientale", "text": "L'India nordorientale \u00e8 la parte situata pi\u00f9 ad oriente dell'India. \u00c8 collegata al resto del paese tramite uno stretto corridoio compreso fra gli stati del Bhutan e del Bangladesh chiamato corridoio di Siliguri.\nComprende gli stati indiani di Arunachal Pradesh, Assam, Manipur, Meghalaya, Mizoram, Nagaland e Tripura (chiamati \"Seven Sister States\"), lo stato himalayano del Sikkim, e la divisione di Jalpaiguri. Il territorio si estende su 262 230 km\u00b2 e comprende una popolazione di 45 772 188 al censimento indiano del 2011.\nFatta eccezione per la regione di Goalpara nell'Assam, i resto del territorio \u00e8 entrato a far parte dell'India solo a partire dal XIX secolo. La regione della valle di Brahmaputra \u00e8 divenuta parte dell'Impero anglo-indiano nel 1824. Il Sikkim \u00e8 stato annesso all'India nel 1975 in seguito ad un referendum ed \u00e8 stato riconosciuto come parte dell'India nordorientale negli anni Novanta.\nL'area \u00e8 generalmente considerata una delle regioni dell'India pi\u00f9 difficili da governare a causa dei numerosi movimenti separatisti tra la popolazione locale che parla in prevalenza lingue tibeto-birmane."}
{"id": "5848156", "revid": "22475", "url": "https://it.wikipedia.org/wiki?curid=5848156", "title": "Magical Chase", "text": " \u00e8 un videogioco sviluppato da Quest e pubblicato nel 1991 per TurboGrafx-16. Il gioco ha ricevuto conversioni per Microsoft Windows e Game Boy Color, quest'ultima denominata Magical Chase GB.\nLa colonna sonora di \"Magical Chase\", realizzata da Hitoshi Sakimoto e Masaharu Iwata, \u00e8 stata distribuita nel 2013.\nTrama.\nLa protagonista \u00e8 Ripple, una giovane strega che viaggia a bordo di una scopa volante in compagnia di due stelle antropomorfe e che deve sconfiggere sei demoni erroneamente liberati da un libro magico.\nModalit\u00e0 di gioco.\nSparatutto a scorrimento orizzontale in stile \"Gradius\", \"Magical Chase\" \u00e8 composto da sei livelli, ognuno dotato di due boss. Sono presenti tre difficolt\u00e0 di gioco, sebbene la pi\u00f9 semplice sia costituita solamente da tre scenari.\nRemake e omaggi.\nOltre alla versione per Game Boy Color, sottotitolata \"Minarai Mahoutsukai Kenja no Tani e\", sono stati realizzati alcuni giochi basati su \"Magical Chase\" tra cui \"Trouble Witches\" e \"Little Chaser\". Alcuni riferimenti al titolo sono inoltre presenti nella serie \"Ogre Battle\", sviluppata da Quest."}
{"id": "5848158", "revid": "1782831", "url": "https://it.wikipedia.org/wiki?curid=5848158", "title": "Mondoteismo", "text": "Mondoteismo \u00e8 il settimo mixtape del rapper italiano Mondo Marcio, pubblicato il 5 marzo 2014 dalla Mondo Marcio.\nDescrizione.\nCompilato e missato da A&amp;R e DJ Dropsy, \"Mondoteismo\" contiene una raccolta delle migliori strofe del rapper fino al 2014 con l'aggiunta del brano inedito \"Mai\", inciso in duetto con il rapper Lapo Raggiro, nuovo artista Mondo Records."}
{"id": "5848159", "revid": "767487", "url": "https://it.wikipedia.org/wiki?curid=5848159", "title": "Ugo Malagnino", "text": ""}
{"id": "5848161", "revid": "2085843", "url": "https://it.wikipedia.org/wiki?curid=5848161", "title": "What3words", "text": "What3words \u00e8 un sistema di georeferenziazione per la semplice comunicazione di posizioni con una risoluzione di 3 metri. What3words codifica le coordinate geografiche usando 3 parole del vocabolario (ad esempio, la Torre di Pisa si trova a \"soste.zaino.spalla\"). What3words si distingue da altri sistemi di riferimento basati su coordinate in quanto mostra 3 parole, piuttosto che lunghe stringhe di numeri.\nWhat3words si presenta con un sito web, applicazioni per iOS e Android, e con un API che permette la conversione bi-direzionale da indirizzo what3words a coordinate espresse in longitudine e latitudine.\nPrincipi architetturali.\nWhat3words \u00e8 una griglia del mondo composta da 57.000 miliardi di celle di 3x3 metri, ad ognuna delle quali sono assegnate tre parole; what3words ha assegnato le 3 parole di 17 miliardi di celle in 8 lingue diverse dall'inglese: francese, russo, spagnolo, tedesco, portoghese, svedese, turco, italiano e swahili."}
{"id": "5848163", "revid": "899609", "url": "https://it.wikipedia.org/wiki?curid=5848163", "title": "Breesaap", "text": "Breesaap era un piccolo villaggio situato tra le dune della municipalit\u00e0 di Velsen nell'Holland op zijn smalts.\nStoria.\nBreesaap fu fino al 1830 un comune autonomo. Prima della fondazione della Repubblica Batava, nel 1795, Breesaap era un \"Heerlijkheid\", ovvero un feudo appartenente ad un nobile di livello inferiore al barone.\nCon la costruzione del Canale del Mare del Nord e l'arrivo della Hoogovens, oggi parte della Tata Steel Europe ovvero una multinazionale per la produzione dell'acciaio, Breesaap scompar\u00ec."}
{"id": "5848166", "revid": "287204", "url": "https://it.wikipedia.org/wiki?curid=5848166", "title": "Rakuten Japan Open Tennis Championships 2015", "text": "Il Rakuten Japan Open Tennis Championships 2015 \u00e8 stato un torneo di tennis giocato su campi in cemento all'aperto. \u00c8 stata la 43\u00aa edizione del Rakuten Japan Open Tennis Championships, che fa parte del circuito ATP World Tour 500 series nell'ambito dell'ATP World Tour 2015. Gli incontri si sono svolti all'Ariake Coliseum di Tokyo, Giappone, dal 5 all'11 ottobre 2015.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Stan Wawrinka ha sconfitto in finale Beno\u00eet Paire per 6\u20132, 6\u20134.\nDoppio.\n Raven Klaasen / Marcelo Melo hanno sconfitto in finale Juan Sebasti\u00e1n Cabal / Robert Farah per 7\u201365, 3\u20136, [10\u20137]."}
{"id": "5848169", "revid": "76963", "url": "https://it.wikipedia.org/wiki?curid=5848169", "title": "Anna Francolini", "text": "Biografia.\n\u00c8 l'attrice inglese ad aver recitato in pi\u00f9 musical del compositore statunitense Stephen Sondheim: \"Company\" (Donmar Warehouse, 1995), \"Saturday Night\" (Londra, 1997), \"Merrily We Roll Along\" (Donmar Warehouse, 2000), \"Into the Woods\" (Royal Opera House, 2007) e \"Assassins\" (Menier Chocolate Factory, 2001). Nel 2007 ha recitato nella produzione del Royal National Theatre di \"Caroline, or Change\", per cui \u00e8 stata candidata al Laurence Olivier Award alla miglior performance in un ruolo non protagonista in un musical."}
{"id": "5848170", "revid": "436907", "url": "https://it.wikipedia.org/wiki?curid=5848170", "title": "Ho Trovato Gerardina", "text": "Ho Trovato Gerardina \u00e8 il terzo album della cantante italiana Gerardina Trovato, pubblicato su etichetta Sugar Music nel 1996.\nL'album contiene brani come \"Amori amori\", \"Cambier\u00f2 domani\" e \"Voglio di pi\u00f9\", oltre a \"E gi\u00e0\", in duetto con Renato Zero, e \"Piccoli gi\u00e0 grandi\", con cui la Trovato partecipa al Festivalbar."}
{"id": "5848171", "revid": "33751", "url": "https://it.wikipedia.org/wiki?curid=5848171", "title": "Stadio centrale Paxtakor", "text": "Lo stadio centrale Paxtakor (in uzbeko \"Paxtakor markaziy stadioni\") \u00e8 uno stadio della citt\u00e0 di Tashkent, in Uzbekistan.\nSituato nel centro della capitale uzbeka, nel distretto di Sheikhantaur, dal 2008 ha una capienza di 35 000 spettatori. In precedenza la capienza dello stadio \u00e8 stata di 60 000 spettatori (dal 1956 al 1996) e di 55 000 spettatori (dal 1996 al 2008). Ospita le partite interne del Paxtakor e dal 1956 al 2012 ha ospitato le partite casalinghe della nazionale uzbeka di calcio.\nStoria.\nI lavori di costruzione dello stadio, progettato dall'architetto Mitkhat Saghatdinovich Bulatov, iniziarono nel 1954 e si conclusero nel 1956, anno dell'inaugurazione, che avvenne il 20 agosto con la partita di massima serie sovietica tra Paxtakor e . La prima partita internazionale giocata nello stadio risale al 19 settembre 1956, quando si affrontarono Paxtakor e . Al momento dell'apertura e fino al 1996 l'impianto aveva una capienza di 60 000 spettatori, ma, a seguito di lavori di rinnovamento compiuti nel 1960, 1980 e 1996, la capacit\u00e0 pass\u00f2 a 55 000 spettatori. Ulteriori lavori di rinnovamento furono attuati nel 2008, quando la capienza scese a 35 000 spettatori, e nel 2012. Nel 2013 fu rimpiazzato dallo stadio Nazionale (\"Milliy stadioni\"), all'epoca denominato stadio Bunyodkor, come sede regolare delle partite della nazionale uzbeka di calcio.\nLo stadio ospita anche le partite delle nazionali giovanili uzbeke, della nazionale uzbeka di calcio femminile e vari eventi quali tornei, concerti e spettacoli."}
{"id": "5848172", "revid": "339392", "url": "https://it.wikipedia.org/wiki?curid=5848172", "title": "Stadio Pakhtakor Markaziy", "text": ""}
{"id": "5848174", "revid": "120814360", "url": "https://it.wikipedia.org/wiki?curid=5848174", "title": "Robert McKenna", "text": "Biografia.\nRobert McKenna nacque nel 1927 entr\u00f2 nell'ordine domenicano nel 1951 e prese il nome religioso Fidelis; fu ordinato sacerdote da Amleto Giovanni Cicognani nel 1958. In seguito dell'evento del Concilio Vaticano II rifiut\u00f2 le nuove riforme.\nContinu\u00f2 come sacerdote domenicano tradizionalista e ader\u00ec al Orthodox Roman Catholic Movement (ORCM), fondato da padre Francis E. Fenton, che si rappresentava per preservare il cattolicesimo tradizionale in quanto i suoi membri consideravano come cambiamenti radicali la dottrina e la liturgia. Nel 1973 si stabilisce nella Cappella della Madonna del Rosario a Monroe ex chiesa metodista; \u00e8 stato assistito dalle Suore Domenicane del Cuore Immacolato di Maria, da lui fondata.\nNell'agosto dell'1986 si rec\u00f2 a Raveau in Francia e si fece consacrare vescovo da Michel Gu\u00e9rard des Lauriers (vescovo della linea Th\u1ee5c) per mantenere il sacramento dell'ordine e dell'episcopato con le forme preconciliari e condivise la posizione del sedeprivazionismo. Consacr\u00f2 successivamente sacerdoti e vescovi come Donald Sanborn, facendo viaggi anche in Europa come nel caso di Geert Stuyver.\nMori all'et\u00e0 di 88 anni il 16 dicembre del 2015.\nEsorcista.\nMcKenna era anche un famoso/rinomato esorcista e lavor\u00f2 a stretto contatto per molti anni con dei religiosi demonologi del Davide Considine e con padre Rama Coomaraswamy, insegnante di medicina.\nFare esorcismi \u00e8 cosa degna di particolare nota per un prete cattolico. Esistono casi, investigati da ricercatori del paranormale come i Warren, inclusi alcuni dei casi (in cui ha operato il Vescovo McKenna) che hanno fatto grande scalpore, per quanto lo stesso McKenna fosse contrario alla loro divulgazione.\nMcKenna tent\u00f2 di portare a termine degli esorcismi nel caso dell'abitazione infestata da demoni dei coniugi Smurl, caso che \u00e8 stato raccontato in diversi libri e persino in un film su Fox TV intitolato \"La casa stregata\".\nUn altro esorcismo compiuto nel 1985 a Warren, nel Massachusetts fu presentato nel giornale Boston Herald (annunciatore di Boston) ed in seguito nuovamente raccontato da alcun giornalisti nel libro \"Satan's Harvest\".\nInoltre, McKenna era convinto che \"l'attuale classe dirigente non creda pi\u00f9 nell'esistenza del demonio... non ci credono e... quando anche finiscono per crederci, non voglion essere coinvolti\".\nGenealogia episcopale.\nLa genealogia episcopale \u00e8:"}
{"id": "5848176", "revid": "6923", "url": "https://it.wikipedia.org/wiki?curid=5848176", "title": "Quest (azienda)", "text": "Quest \u00e8 stata un'azienda giapponese di videogiochi. Fondata nel 1988 con il nome Bothtec, \u00e8 celebre per la serie di videogiochi RPG \"Ogre Battle\". Nel 2002 la societ\u00e0 \u00e8 stata acquisita da Square.\nTra i videogiochi prodotti da \"Quest\" figurano \"Conquest of the Crystal Palace\" e \"Magical Chase\"."}
{"id": "5848178", "revid": "339392", "url": "https://it.wikipedia.org/wiki?curid=5848178", "title": "Stadio Centrale di Pakhtakor", "text": ""}
{"id": "5848179", "revid": "22475", "url": "https://it.wikipedia.org/wiki?curid=5848179", "title": "Quest Corporation", "text": ""}
{"id": "5848181", "revid": "339392", "url": "https://it.wikipedia.org/wiki?curid=5848181", "title": "Paxtakor stadioni", "text": ""}
{"id": "5848184", "revid": "339392", "url": "https://it.wikipedia.org/wiki?curid=5848184", "title": "Stadio Centrale di Paxtakor", "text": ""}
{"id": "5848186", "revid": "339392", "url": "https://it.wikipedia.org/wiki?curid=5848186", "title": "Stadio Centrale Paxtakor", "text": ""}
{"id": "5848191", "revid": "339392", "url": "https://it.wikipedia.org/wiki?curid=5848191", "title": "Stadio Centrale Pakhtakor", "text": ""}
{"id": "5848201", "revid": "228587", "url": "https://it.wikipedia.org/wiki?curid=5848201", "title": "Quest", "text": ""}
{"id": "5848206", "revid": "729019", "url": "https://it.wikipedia.org/wiki?curid=5848206", "title": "Linea IRT Ninth Avenue", "text": "La linea IRT Ninth Avenue, anche chiamata \"Ninth Avenue El\", fu la prima linea sopraelevata della citt\u00e0 di New York. Aperta a partire dal 1868 come \"West Side and Yonkers Patent Railway\", venne in gran parte chiusa l'11 giugno 1940, dopo essere stata rimpiazzata dalla linea IND Eighth Avenue, aperta nel 1932. L'ultima sezione, a nord del fiume Harlem, conosciuta come \"Polo Grounds Shuttle\", venne chiusa il 31 agosto 1958.\nIncidente dell'11 settembre 1905.\nL'11 settembre 1905 la linea fu teatro del pi\u00f9 grave incidente mai avvenuto su una linea sopraeleva a New York, che provoc\u00f2 la morte di 13 persone e ne fer\u00ec gravemente 48."}
{"id": "5848209", "revid": "812213", "url": "https://it.wikipedia.org/wiki?curid=5848209", "title": "Lloyd N. Ahern", "text": ""}
{"id": "5848210", "revid": "729019", "url": "https://it.wikipedia.org/wiki?curid=5848210", "title": "Linea IRT Second Avenue", "text": "La linea IRT Second Avenue, anche chiamata \"Second Avenue El\", era una linea sopraelevata situata a Manhattan, gestita prima dall'Interborough Rapid Transit Company e poi dalla citt\u00e0 di New York e aperta a partire dal 1875.\nLa sezione a nord di 57th Street, venne chiusa l'11 giugno 1940, il resto della linea il 13 giugno 1942. Una linea sotterranea lungo lo stesso percorso fu presa in considerazione gi\u00e0 a partire dal 1919, ma la costruzione venne pi\u00f9 volte rimandata; i lavori per la linea, oggi nota come Second Avenue Subway, sono iniziati nel 2007 e la fase 1 dovrebbe aprire nel 2016."}
{"id": "5848211", "revid": "729019", "url": "https://it.wikipedia.org/wiki?curid=5848211", "title": "Linea IRT Sixth Avenue", "text": "La linea IRT Sixth Avenue, anche chiamata \"Sixth Avenue Elevated\" o \"Sixth Avenue El\", era una linea sopraelevata situata a Manhattan, la seconda di New York ad essere aperta dopo la linea IRT Ninth Avenue.\nNel 1938, venne acquista dalla citt\u00e0 di New York e chiusa il 4 dicembre dello stesso anno. Fu infine smantellata nel 1939, ormai sostituita dalla linea IND Sixth Avenue, aperta tra il 1936 e il 1940."}
{"id": "5848212", "revid": "729019", "url": "https://it.wikipedia.org/wiki?curid=5848212", "title": "Linea IRT Third Avenue", "text": "La linea IRT Third Avenue, anche chiamata \"Third Avenue El\" o \"Bronx El\", era una linea sopraelevata situata a Manhattan e Bronx. Originariamente gestita da una compagnia indipendente, venne poi acquistata dall'IRT.\nLe sezioni a Manhattan vennero chiuse a partire dagli anni 1950, per poi essere chiuse completamente il 12 maggio 1955; le sezioni nel Bronx furono invece chiuse nel 1973. Fu l'ultima linea completamente soprelevata ad operare a Manhattan."}
{"id": "5848223", "revid": "1494169", "url": "https://it.wikipedia.org/wiki?curid=5848223", "title": "Michael Doyle", "text": ""}
{"id": "5848225", "revid": "1442080", "url": "https://it.wikipedia.org/wiki?curid=5848225", "title": "Rakuten Japan Open Tennis Championships 2015 - Singolare", "text": "Il singolare del Rakuten Japan Open Tennis Championships 2015 \u00e8 stato un torneo di tennis facente parte dell'ATP World Tour 2015.\nIl detentore del titolo era Kei Nishikori ma \u00e8 stato sconfitto in semifinale da Beno\u00eet Paire.\nStan Wawrinka ha sconfitto in finale Paire per 6\u20132, 6\u20134."}
{"id": "5848226", "revid": "812213", "url": "https://it.wikipedia.org/wiki?curid=5848226", "title": "Michael Doyle (accademico)", "text": ""}
{"id": "5848242", "revid": "812213", "url": "https://it.wikipedia.org/wiki?curid=5848242", "title": "Mark Jacobson", "text": ""}
{"id": "5848243", "revid": "287204", "url": "https://it.wikipedia.org/wiki?curid=5848243", "title": "Associazione Calcio Ravenna 1945-1946", "text": "Questa pagina raccoglie le informazioni riguardanti l'Associazione Calcio Ravenna nelle competizioni ufficiali della stagione 1945-1946.\nStagione.\nNella prima stagione del dopoguerra 1945-1946 il Ravenna disputa il girone I del campionato di Serie C Nord, piazzandosi in terza posizione in classifica con 27 punti. Il torneo \u00e8 stato vinto con 29 punti dal Carpi davanti alla Bondenese con 28 punti, quarte con 25 punti il Faenza e la Centese. Il Carpi non \u00e8 stato ammesso al girone di promozione per motivi di carattere disciplinare."}
{"id": "5848244", "revid": "80844393", "url": "https://it.wikipedia.org/wiki?curid=5848244", "title": "Peintures italiennes d'aujourd'hui", "text": "Peintures italiennes d'aujourd'hui \u00e8 stata una mostra di pittura contemporanea italiana, tenutasi in alcune citt\u00e0 del Medio Oriente e del Nordafrica tra il 1963 e il 1964.\nSvolgimento.\nOrganizzata dalla Quadriennale di Roma su incarico del Ministero degli affari esteri e del Ministero della pubblica istruzione, si trattava di una mostra itinerante allestita dapprima a Beirut, quindi a Damasco, Teheran, Ankara e Tunisi.\nArtisti partecipanti.\nParteciparono quarantasei pittori: Nino Aimone, Ugo Attardi, Enzo Brunori, Alberto Burri, Corrado Cagli, Ennio Calabria, Domenico Cantatore, Giuseppe Capogrossi, Giuseppe Casetti, Mario Coppola, Antonio Corpora, Armando De Stefano, Piero Dorazio, Gianni Dova, Dragos Kalajic, Lucio Fontana, Gustavo Foppiani, Franco Gentilini, Alberto Gianquinto, Piero Guccione, Giuseppe Guerreschi, Renato Guttuso, Beppe Guzzi, Lorenzo Indrimi, Guido La Regina, Osvaldo Licini, Giuseppe Martinelli, Sante Monachesi, Giorgio Morandi, Ennio Morlotti, Giovanni Omiccioli, Achille Perilli, Fausto Pirandello, Gaetano Pompa, Enrico Prampolini, Emilio Scanavino, Luigi Spazzapan, Giovanni Stradone, Alberto Sughi, Orfeo Tamburi, Ausonio Tanda, Giulio Turcato, Emilio Vedova, Renzo Vespignani, Giuseppe Zigaina e Alberto Ziveri."}
{"id": "5848247", "revid": "767487", "url": "https://it.wikipedia.org/wiki?curid=5848247", "title": "Holland op zijn smalst", "text": "L'Holland op zijn smalst (tradotto in italiano: L'Olanda si restringe) \u00e8 una regione storica dei Paesi Bassi ed \u00e8 la parte pi\u00f9 stretta dell'Olanda Settentrionale, tra il Mare del Nord e l'IJ. \u00c8 attraversata dal Canale del Mare del Nord.\nStoria.\nEssa era formata da una striscia di terra che univa Noorderkwartier, un'antica regione dell'Olanda a nord dell'IJ, al resto dell'Olanda Settentrionale. Con la costruzione del Canale del Mare del Nord e l'arrivo della Hoogovens, oggi parte della Tata Steel Europe ovvero una multinazionale per la produzione dell'acciaio, l\"'Holland op zijn smalst \"spar\u00ec, cos\u00ec come Breesaap.\nCuriosit\u00e0.\nL'espressione\" Holland op zijn smalst\" pu\u00f2 essere utilizzata in olandese per indicare le pi\u00f9 basse caratteristiche dell'Olandese medio, quali grettezza, meschinit\u00e0 e parsimonia esasperante, che talvolta sfocia in una vera e propria tirchieria. Le origini di questa espressione sono incerte, ma probabilmente vanno fatte risalire al pamphlet scritto da Victor de Stuers nel 1873. Victor de Stuers oltre ad essere uno storico dell'arte era un politico olandese che in quest'opera denunciava lo stato di abbandono in cui vessavano molti monumenti e opere d'arte nei Paesi Bassi.\nVista l'importanza che questo luogo rivestiva nella tradizione dei Paesi Bassi \u00e8 presente una targhetta commemorativa in una pista ciclabile passante nelle vicinanze."}
{"id": "5848263", "revid": "399", "url": "https://it.wikipedia.org/wiki?curid=5848263", "title": "William A. Schabas", "text": ""}
{"id": "5848267", "revid": "899609", "url": "https://it.wikipedia.org/wiki?curid=5848267", "title": "L'Olanda si restringe", "text": ""}
{"id": "5848268", "revid": "729019", "url": "https://it.wikipedia.org/wiki?curid=5848268", "title": "Rakuten Japan Open Tennis Championships 2015 - Doppio", "text": "Il doppio del Rakuten Japan Open Tennis Championships 2015 \u00e8 stato un torneo di tennis facente parte dell'ATP World Tour 2015.\nPierre-Hugues Herbert e Micha\u0142 Przysi\u0119\u017cny erano i detentori del titolo ma Przysi\u0119\u017cny ha deciso di non partecipare. Herbert ha partecipato con Nicolas Mahut perdendo nei quarti di finale da Aisam-ul-Haq Qureshi e Gilles Simon.\nRaven Klaasen e Marcelo Melo hanno sconfitto in finale Juan Sebasti\u00e1n Cabal e Robert Farah per 7\u201365, 3\u20136, [10\u20137]."}
{"id": "5848278", "revid": "1442080", "url": "https://it.wikipedia.org/wiki?curid=5848278", "title": "Rakuten Japan Open Tennis Championships 2015 - Qualificazioni singolare", "text": "Le qualificazioni del singolare del Rakuten Japan Open Tennis Championships 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5848279", "revid": "46291", "url": "https://it.wikipedia.org/wiki?curid=5848279", "title": "Rumex bucephalophorus", "text": "Il romice testa di bue (Rumex bucephalophorus L.) \u00e8 una pianta annuale appartenente alla famiglia delle Polygonaceae.\nDescrizione.\n\u00c8 una pianta erbacea con fusto eretto che pu\u00f2 raggiungere i 30\u00a0cm di altezza. Le foglie, presenti in autunno e in inverno, sono di due tipi: quelle basali sono lanceolate od ovate e lunghe circa 3\u00a0cm; quelle cauline sono lineari e pi\u00f9 corte. I fiori, non vistosi, sono portati al termine di infiorescenze racemose, riuniti in gruppi di 2-3; il periodo di fioritura va da febbraio a maggio. Il frutto \u00e8 un diclesio.\nDistribuzione e habitat.\nLa pianta \u00e8 diffusa in tutto il bacino del Mediterraneo e in Macaronesia. In Italia \u00e8 possibile trovarla nelle regioni meridionali e centrali, oltre che nelle isole, sui terreni sabbiosi degli habitat costieri."}
{"id": "5848294", "revid": "112972829", "url": "https://it.wikipedia.org/wiki?curid=5848294", "title": "Casa lunare", "text": "Una casa lunare \u00e8 un segmento dell'eclittica (spesso chiamata stazione o dimora) attraverso il quale la luna si muove nella sua orbita intorno alla terra, spesso usata dalle antiche culture come parte del loro sistema di calendari. In generale, bench\u00e9 non sempre, lo zodiaco \u00e8 diviso in 27 o 28 segmenti relativi alle stelle fisse - uno per ciascun giorno del mese lunare, che \u00e8 lungo 27,3 - e la posizione della luna \u00e8 mappata rispetto a quei segmenti fissi. Poich\u00e9 la posizione della luna a un determinato stadio varier\u00e0 secondo la posizione della terra nella sua orbita, le case della luna sono un sistema efficace per tenere traccia del passaggio delle stagioni.\nVarie culture hanno usato astrologicamente serie di case lunari; ad esempio le \"nakshatra\" astrologiche della cultura ind\u00f9, le \"manzil\" arabe (\"manazil al-qamar\"), le ventotto case dell'astronomia cinese e i 36 decani dell'astronomia egizia. Altre case sono raggruppate insieme: nell'astrologia occidentale ciascun segno dello zodiaco copre 2-3 case, mentre il sistema cinese raggruppa le case in quattro gruppi legati alle stagioni.\nIl concetto di case lunari \u00e8 considerato di origine babilonese. Jim Tester, nella sua \"Storia dell'astrologia occidentale\" spiega che esse appaiono nell'astrologia ellenistica con la lista di stelle fisse redatta nel II secolo da Massimo di Tiro, nelle liste arabe di Alchandri e Albohazen Haly, nonch\u00e9 in una lista copta simile con nomi greci, e che bench\u00e9 esse fossero note nell'India vedica, tutte le liste \u00absembrano tradire\u00bb la trasmissione attraverso fonti greche. Pur evidenziando che i Babilonesi avevano ben stabilito i raggruppamenti lunari verso il VI secolo d.C., Tester nota anche che \u00ablo schema delle ventotto case era derivato attraverso la magia egiziana legando le liste dei giorni fortunati e sfortunati del mese lunare alle emerologie e allo zodiaco\u00bb.\nCase cinesi.\nLe 28 Case Lunari (cinese: \u4e8c\u5341|\u516b|\u5bbf, \"\u00c8rsh\u00ed-B\u0101 Xi\u00f9\") sono la forma cinese e est-asiatica delle case lunari. Possono essere considerate come l'equivalente dello zodiaco occidentale, sebbene le 28 Case riflettano il movimento della Luna attraverso un mese siderale piuttosto quello del Sole in un anno solare. Nella loro forma finale, esse incorporavano le forme astrali dei Quattro Simboli: Dragone Azzurro dell'Est, Tartaruga Nera del Nord, Tigre Bianca dell'Ovest e Uccello Vermiglio del Sud. Si tratta di due animali reali e due leggendari assai importanti nella cultura cinese tradizionale come il \"fengshui\".\nCase Indiane.\nLe Nakshatra o N\u00e1k\u1e63atra (\u00a0\"stelle\") sono la forma indiana delle case lunari. Esse di solito ammontano a 27, ma a volte 28 e i loro nomi sono legati alle pi\u00f9 importanti costellazioni in ciascun settore. Esse partono da un punto sull'eclittica precisamente opposto alla stella Spica (sanscrito: \"Chitr\u0101\") e si sviluppano verso est. Nella mitologia indiana classica, la creazione delle \"nakshatra\" \u00e8 attribuita a Daksha. Esse erano le spose di Chandra, il dio della luna. Le \"nakshatra\" dell'astronomia bhartiya tradizionale sono basate su una lista di 28 asterismi trovati nell'\"Atharvaveda\" (AV\u015a 19.7) e anche nelle \"Shatapatha Brahmana\". Il primo testo astronomico che le elenca \u00e8 il \"Vedanga Jyotisha\". Le case sono una parte importante dell'astrologia indiana.\nCase arabe.\nL'astrologia araba utilizzava un sistema di 28 case lunari chiamato Man\u0101zil al-qamar. In questo sistema si riteneva che la luna si muovesse attraverso 28 distinte \"manazil\" (singolare: \"manzil\" = casa) durante il normale anno solare, ciascuna delle quali durava, perci\u00f2, circa 13 giorni. Una o pi\u00f9 \"manazil\" erano poi raggruppate in una \"nawaa\" e l'insieme delle \"anwaa\" (forma plurale di \"nawaa\") componeva l'anno. In altre parole, lo schema era il seguente: un anno era diviso in \"anwaa\", ciascuna delle quali era fatta di una o pi\u00f9 \"manazil\", che erano associate a una stella o costellazione dominante."}
{"id": "5848305", "revid": "57342", "url": "https://it.wikipedia.org/wiki?curid=5848305", "title": "Josh Singer", "text": "Biografia.\nSinger ha frequentato la Upper Dublin High School a Fort Washington, Pennsylvania. Successivamente si laurea \"magna cum laude\" alla Yale University, in matematica ed economia. Dopo gli studi ha effettuato uno stage presso Nickelodeon a New York e uno stage a Disney Channel a Los Angeles, sviluppando un interesse per la sceneggiatura. Ha lavorato come analista presso la McKinsey &amp; Company, prima di ottenere un \"Juris Doctor\" alla Harvard Law School e un MBA alla Harvard Business School.\nDopo gli studi ad Harvard, Singer viene assunto da John Wells come sceneggiatore e story editor per la serie televisiva \"West Wing - Tutti gli uomini del Presidente\". Sempre in campo televisivo ha lavorato come sceneggiatore e produttore supervisivo per la serie \"Lie to Me\" e come sceneggiatore e co-produttore esecutivo per \"Fringe\".\nNel 2013 scrive la sua prima sceneggiatura cinematografica per il film \"Il quinto potere\" di Bill Condon, incentrato sulla figura di Julian Assange, fondatore di WikiLeaks. Nel 2015 cura, assieme a Tom McCarthy, la sceneggiatura del film \"Il caso Spotlight\". Il film ottiene numerosi riconoscimenti e Singer, insieme a McCarthy, vince il premio Oscar per la migliore sceneggiatura originale, oltre a un BAFTA Awards e un Independent Spirit Awards.\nDal 2012 \u00e8 sposato con la scrittrice Laura Dave. La coppia risiede a Los Angeles, California."}
{"id": "5848308", "revid": "1354706", "url": "https://it.wikipedia.org/wiki?curid=5848308", "title": "Elizabeth Rodriguez", "text": "Biografia.\nElizabeth Rodriguez \u00e8 nata a New York nel 1980, ed \u00e8 sorella del regista Robert Rodriguez. Si \u00e8 laureata al Lehman College nel Bronx, e poi ha studiato recitazione con Maggie Flanagan al William Esper Studio. La sua carriera da attrice \u00e8 iniziata a quattordici anni, quando ha recitato nel film \"Fresh.\" \n\u00c8 apparsa poi in alcune serie televisive come \"The Shield\", \"FlashForward\", \"Devious Maids - Panni sporchi a Beverly Hills\", \"Cold Case - Delitti irrisolti\", \"Law &amp; Order - Unit\u00e0 vittime speciali\", \"E.R. - Medici in prima linea\", \"Oz\", \"Prime Suspect\", \"Squadra emergenza\", \"Six Feet Under\" e \"NYPD - New York Police Department.\" Per i suoi ruoli in spettacoli teatrali ha invece ricevuto una nomination ai Tony Award, ed ha vinto un Outer Critics Circle Award e un Theatre World Award. \nNel 2006 prende parte al film \"Miami Vice\", tratto dall'omonima serie televisiva, recitando al fianco di Colin Farrell. A partire dal 2013 entra nel cast della serie \"Orange Is the New Black\" recitando il ruolo di Aleida Diaz.\nNel 2014 prende parte ad alcuni episodi della serie Starz \"Power\" ricoprendo la parte di Paz e nel 2015 recita nella prima stagione di \"Fear the Walking Dead\" dove interpreta il ruolo di Liza Ortiz.\nDoppiatrici italiane.\nNelle versioni in italiano dei suoi film, Elizabeth Rodriguez \u00e8 stata doppiata da:"}
{"id": "5848309", "revid": "365417", "url": "https://it.wikipedia.org/wiki?curid=5848309", "title": "Luciano Manzi", "text": "Biografia.\nNel 1938 si arruola per la guerra civile spagnola nelle brigate internazionali. Durante la Resistenza aderisce alle Brigate Garibaldi e al Partito Comunista Italiano, \u00e8 comandante partigiano e prende parte alla liberazione di Torino. \nNel 1954 sposa Silvia Malagoli, sorella di Marisa, figlia adottiva di Palmiro Togliatti. Intanto lavora alla Fiat di Torino, da cui viene licenziato per rappresaglia, poi diviene funzionario del Pci. \nNel 1975 diventa sindaco di Collegno, carica che ricopre fino al 1989. Dal 1993 \u00e8 senatore della Repubblica per Rifondazione Comunista, nel 1998 partecipa alla scissione che d\u00e0 vita al Partito dei Comunisti Italiani, rimane a Palazzo Madama fino al 2001. Nel 2009 tra i fondatori in Piemonte di Sinistra Ecologia e Libert\u00e0. \nAttivo nell'Associazione Nazionale Partigiani Italiani, \u00e8 stato presidente della sezione di Collegno e membro del consiglio provinciale torinese e di quello nazionale della stessa associazione.\nSi \u00e8 spento a 90 anni, nel 2014."}
{"id": "5848310", "revid": "963244", "url": "https://it.wikipedia.org/wiki?curid=5848310", "title": "Ugo abate", "text": ""}
{"id": "5848328", "revid": "633110", "url": "https://it.wikipedia.org/wiki?curid=5848328", "title": "Shinonome", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, terza unit\u00e0 appartenente alla classe Fubuki. Fu varato nel novembre 1927 dal cantiere di Sasebo.\nAppartenente alla 12\u00aa Divisione, oper\u00f2 in seno alla 2\u00aa Flotta durante l'invasione della Malesia ma fu affondato subito dopo, il 17 dicembre, da un idrovolante a scafo olandese.\nCaratteristiche.\nLo \"Shinonome\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nLo \"Shinonome\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da due mitragliatrici pesanti Type 93 da 13,2\u00a0mm, poste su affusto individuale in prossimit\u00e0 del fumaiolo posteriore.\nServizio operativo.\nIl cacciatorpediniere \"Shinonome\" fu ordinato nell'anno fiscale edito dal governo giapponese nel 1926, inizialmente con la denominazione \"cacciatorpediniere No. 40\" (\"40-G\u014d kuchikukan\" in lingua giapponese). La sua chiglia fu impostata nel cantiere navale di Sasebo il 12 agosto 1926 e il varo avvenne il 26 novembre 1927; fu completato il 27 maggio o il 25 luglio 1928 e il 1\u00ba agosto assunse il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri. La nave form\u00f2 con lo \"Shirakumo\" e il \"Murakumo\" la 12\u00aa Divisione, dipendente dalla 3\u00aa Squadriglia della 1\u00aa Flotta. Tra 1940 e 1941 l'unit\u00e0 pass\u00f2 al comando del capitano di corvetta Hiroshi Sasagawa.\nIl 20 novembre 1941 lo \"Shinonome\" segu\u00ec la divisione d'appartenenza e l'intera 3\u00aa Squadriglia da Kure a Samah sull'isola di Hainan, raggiunta il 26. Il 4 dicembre salp\u00f2 di scorta al primo convoglio navale che sbarc\u00f2 parte della 25\u00aa Armata a Kota Bharu, in Malaysia: riuscita con facilit\u00e0 l'operazione anfibia, invert\u00ec la rotta e l'11 si ferm\u00f2 nella baia di Cam Ranh. Il 16 salp\u00f2 con il resto della divisione in difesa dei trasporti che puntavano al Borneo britannico; il giorno successivo, per\u00f2, un idrovolante a scafo olandese Dornier Do 24 (matricola X-32) localizz\u00f2 la formazione nipponica al largo di Miri () e si lanci\u00f2 all'attacco dello \"Shinonome\", che incass\u00f2 in rapida sequenza due bombe nel deposito di munizioni poppiero. Il cacciatorpediniere salt\u00f2 violentemente in aria senza lasciare superstiti.\nIl 15 gennaio 1942 lo \"Shinonome\" fu eliminato dai ruoli della Marina imperiale."}
{"id": "5848368", "revid": "123288821", "url": "https://it.wikipedia.org/wiki?curid=5848368", "title": "Fiocchetto (salume)", "text": " \nIl fiocchetto, chiamato anche fiocco di culatello, \u00e8 un salume che si ricava dalla carne del maiale riconosciuto come \"prodotto agroalimentare tradizionale italiano\" tipico dell'Emilia-Romagna.\nZona di produzione.\nLa zona di produzione del fiocchetto si localizza nell'Emilia occidentale in particolare nella Bassa parmense, nelle zone dove viene prodotto il culatello, e in alcune zone della provincia di Piacenza, assimilabili alla Bassa piacentina.\nPreparazione.\nIl fiocchetto si ricava a partire dal taglio di carne minore che si ottiene dalla coscia posteriore del suino, essendo infatti la posizione del femore asimmetrica nell'arto, al termine della disossatura si ottengono due tagli di carni di dimensioni differenti, quello pi\u00f9 grande e pi\u00f9 ricco di grasso \u00e8 destinato alla produzione del culatello, quello pi\u00f9 piccolo e pi\u00f9 magro viene lavorato per essere trasformato in fiocchetto.\nIl procedimento di lavorazione del fiocchetto \u00e8 identico a quello del culatello: a seguito della disossatura, il pezzo di carne viene legato in modo molto stretto per far aderire perfettamente la carne, procedendo poi alla rifilatura del pezzo per donare al fiocchetto la forma voluta. Le rifilature del fiocchetto insieme a quelle del culatello vengono poi utilizzate nella preparazione dello strolghino.\nTerminata la prima fase di legatura, si procede alla fase di salatura: il fiocchetto viene posto in celle climatizzare e la carne viene cosparsa e massaggiata con una miscela di sale e pepe, operazione ripetuta dopo alcuni giorni (in questo caso solo con il sale). Dopo la salatura si procede a inserire la carne dentro alla vescica di suino opportunamente lavata con acqua e aceto, quindi viene legato con estrema cura e lasciato sgocciolare per alcuni giorni.\nLa stagionatura si divide in due fasi: una prima di asciugatura e una seconda di stagionatura vera e propria. A differenza del culatello, data la minor dimensione del pezzo di carne, il fiocchetto richiede un tempo di stagionatura inferiore che mediamente \u00e8 di sette otto mesi.\nConservazione e preparazione al consumo.\nIl fiocchetto intero va conservato in un luogo fresco e asciutto. Prima del taglio sarebbe consigliabile ammorbidirlo lasciandolo immerso una notte in un recipiente colmo di acqua fredda e, una volta tagliato, deve essere conservato il frigorifero avvolto in un panno inumidito per evitare che si secchi esternamente.\nUtilizzi.\nIl fiocchetto normalmente viene degustato come antipasto, normalmente \u00e8 servito come il culatello con alcuni riccioli di burro."}
{"id": "5848370", "revid": "158913", "url": "https://it.wikipedia.org/wiki?curid=5848370", "title": "Airone stellato", "text": ""}
{"id": "5848373", "revid": "1823853", "url": "https://it.wikipedia.org/wiki?curid=5848373", "title": "Timoteo da Monticchio", "text": " Fu beatificato, per equipollenza, da papa Pio IX nel 1870.\nBiografia.\nNato da una famiglia di contadini, abbracci\u00f2 in giovane et\u00e0 la vita religiosa nell'ordine francescano e fu ordinato sacerdote.\nFu maestro dei novizi nel convento di Campli; fu sempre fedele allo spirito dell'osservanza francescana.\nPass\u00f2 da Campli al convento di Sant'Angelo a Ocre, dove mor\u00ec.\nCulto.\nEbbe fama di doni mistici, soprattutto visioni della Vergine e san Francesco.\nIl suo culto fu confermato da papa Pio IX il 10 marzo 1870.\nIl suo elogio si legge nel Martirologio romano al 22 agosto."}
{"id": "5848374", "revid": "767487", "url": "https://it.wikipedia.org/wiki?curid=5848374", "title": "Aramaico giudaico babilonese", "text": "L'Aramaico giudaico babilonese \u00e8 una lingua morta appartenente al gruppo delle lingue semitiche parlata in Mesopotamia. \u00c8 il dialetto con cui fu redatto il Talmud babilonese, che fu completato nel VII secolo.\nGrammatica.\nLe sei coniugazioni del verbo giudeo-aramaico babilonese (binyanim).\nla qualit\u00e0 dell'azione viene espresso attraverso sei particolari forme verbali (binyanim) in aramaico giudaico babilonese: La forma attiva \"pe'al\", la forma passiva \"itpe'el\", la forma causativa \"af'el\", la forma causativa-passiva \"ittafal\", la forma intensiva \"pa'el\" e la forma intensiva-passiva \" Itpa'al \".\nForma verbale (binyan) \"pe'al \" (\u05e4\u05b0\u05bc\u05e2\u05b7\u05dc) - Semplice attivo.\nIl verbo aramaico ha due participi: un participio attivo con il suffisso e un participio passivo con il suffisso.\nForma verbale (binyan) \" Pa'el \" (\u05e4\u05b7\u05bc\u05e2\u05b5\u05dc) - Intensivo attivo.\nla forma verbale (binyan) \" Pa'el \" (\u05e4\u05b7\u05bc\u05e2\u05b5\u05dc) \u00e8 la forma attiva-intensiva del verbo giudeo-aramaico babilonese. L'aspetto intensivo si sovrappone al valore dell'azione intensiva.\nForma verbale (binyan) \" Itpa'al \" (\u05d0\u05b4\u05ea\u05b0\u05e4\u05b7\u05bc\u05e2\u05b7\u05dc) - Intensivo passivo.\nla forma verbale (binyan) \" Itpa'al \" (\u05d0\u05b4\u05ea\u05b0\u05e4\u05b7\u05bc\u05e2\u05b7\u05dc) \u00e8 la forma passiva-intensiva del verbo giudeo-aramaico babilonese. L'aspetto intensivo si sovrappone al valore dell'azione intensiva.\nForma verbale (binyan) \" Af'el \" (\u05d0\u05b7\u05e4\u05b0\u05e2\u05b5\u05dc) - Causativo attivo.\nla forma verbale (binyan) \"aphel\" (\u05d0\u05b7\u05e4\u05b0\u05e2\u05b5\u05dc) utilizza la diatesi causativa. La causativa \u00e8 una struttura comune nel giudeo-aramaico babilonese. Viene utilizzata quando qualcuno induce qualcun altro a compiere un'azione. Ci sono due strutture causative di base: una \u00e8 attiva, l'altra passiva. La forma verbale (binyan) \"aphel\" (\u05d0\u05b7\u05e4\u05b0\u05e2\u05b5\u05dc) \u00e8 causativa e attiva.\nForma verbale (binyan) \"Itaff'al\" (\u05d0\u05b4\u05ea\u05b7\u05e4\u05b0\u05e2\u05b7\u05dc) - Causativo passivo.\nla forma verbale (binyan) \"Itaff'al\" (\u05d0\u05b4\u05ea\u05b7\u05e4\u05b0\u05e2\u05b7\u05dc) utilizza la diatesi causativa. La causativa \u00e8 una struttura comune nel giudeo-aramaico babilonese. Viene utilizzata quando qualcuno induce qualcun altro a compiere un'azione. Ci sono due strutture causative di base: una \u00e8 attiva, l'altra passiva. La forma verbale (binyan) \"Itaff'al\" \u00e8 causativa e passiva."}
{"id": "5848377", "revid": "22475", "url": "https://it.wikipedia.org/wiki?curid=5848377", "title": "Hitoshi Sakimoto", "text": "Autore della colonna sonora di \"Final Fantasy Tactics\" e \"Final Fantasy XII\", ha composto musiche per oltre 80 videogiochi. Nel 2002 ha fondato l'azienda giapponese Basiscape.\nBiografia.\nDebutta nel 1988 lavorando per \"Revolter\", pubblicato su NEC PC-8801. Ha collaborato ai videogiochi della serie \"Ogre Battle\", oltre che ai titoli \"\", \"Gradius V\", \"Magical Chase\", \"Tekken 6\" e \"Vagrant Story\".\nSakimoto \u00e8 fondatore della Basiscape, per cui ha composto le colonne sonore degli anime \"Romeo \u00d7 Juliet\", \"Druaga no T\u014d ~the Aegis of URUK~\" e \"Kaleido Star\"."}
{"id": "5848397", "revid": "1543377", "url": "https://it.wikipedia.org/wiki?curid=5848397", "title": "Odbojkarski klub Kamnik 2014-2015 (femminile)", "text": "Questa voce raccoglie le informazioni riguardanti l'Odbojkarski klub Kamnik nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5848400", "revid": "838137", "url": "https://it.wikipedia.org/wiki?curid=5848400", "title": "Aramaico giudaico palestinese", "text": "L'Aramaico giudaico palestinese \u00e8 una lingua morta appartenente al gruppo delle lingue semitiche e parlata in Galilea. \u00c8 il dialetto con cui furono scritti: il Talmud di Gerusalemme (completato nel V secolo), il \"midrash\" nonch\u00e9 commentari della Bibbia e insegnamenti.\nStoria.\nNel 135, dopo la rivolta di Bar-Kokhba, molti ebrei, espulsi da Gerusalemme, si spostarono in Galilea. Il dialetto di questa regione pass\u00f2 quindi dall'oblio ad una diffusione come standard per tutti gli Ebrei occidentali; non era parlato solo nella regione, ma anche nei dintorni."}
{"id": "5848404", "revid": "121658", "url": "https://it.wikipedia.org/wiki?curid=5848404", "title": "Something about Joy Division - Tribute to Joy Division", "text": ""}
{"id": "5848418", "revid": "22475", "url": "https://it.wikipedia.org/wiki?curid=5848418", "title": "Itadaki Street", "text": ""}
{"id": "5848423", "revid": "119989353", "url": "https://it.wikipedia.org/wiki?curid=5848423", "title": "Ben Lerner", "text": "Biografia e opere.\nBen Lerner \u00e8 nato a Topeka nel Kansas. Ha conseguito un Bachelor of Arts in \"Political Theory\" e un Master in \"Creative Writing\" alla Brown University. \nLa sua prima opera \u00e8 una raccolta di 52 sonetti dal titolo \"The Lichtenberg Figures\" (in italiano \"Le figure di Lichtenberg\", 2017, Edizioni Tlon), con cui ha vinto l'Hayden Carruth Prize.\nNel 2003, grazie a una Fulbright Scholarship, si \u00e8 trasferito in Spagna, a Madrid, dove ha scritto il suo secondo libro di poesie \"Angle of Yaw\", pubblicato poi nel 2006 e finalista al National Book Award.\nIl suo primo romanzo \"Leaving the Atocha Station\" (in italiano \"Un Uomo di passaggio\", 2011, Neri Pozza) ha vinto il Believer Book Award. Nel 2014 ha pubblicato il suo secondo romanzo \"10:04\" (in italiano \"Nel Mondo a Venire\", 2015, Sellerio), vincitore del Terry Southern Prize di The Paris Review.\nNel 2019 ha pubblicato \"The Topeka School,\" edito in italiano con il medesimo titolo da Sellerio nel 2020\nIn italiano sono disponibili i suoi due romanzi: \"Un uomo di passaggio\" e \"Nel mondo a venire\", entrambi ben accolti dalla critica internazionale e nazionale. Secondo The Guardian, i due romanzi di Lerner sono \"rivoluzionari\". Lo scrittore Jeffrey Eugenides ha scritto: \"Chiunque si interessi alla migliore letteratura contemporanea dovrebbe leggere Ben Lerner\". \nLerner \u00e8 un professore di inglese al Brooklyn College."}
{"id": "5848451", "revid": "486946", "url": "https://it.wikipedia.org/wiki?curid=5848451", "title": "ChEBI", "text": ""}
{"id": "5848459", "revid": "436907", "url": "https://it.wikipedia.org/wiki?curid=5848459", "title": "Nessuna via d'uscita (singolo)", "text": "Nessuna via di uscita \u00e8 un singolo del rapper italiano Mondo Marcio, pubblicato nel maggio 2006 come secondo estratto dal secondo album in studio \"Solo un uomo\".\nTracce.\nTesti e musiche di Mondo Marcio."}
{"id": "5848463", "revid": "1305772", "url": "https://it.wikipedia.org/wiki?curid=5848463", "title": "Discografia degli Eiffel 65", "text": "La discografia degli Eiffel 65, gruppo musicale dance italiano attivo dal 1998, \u00e8 comprensiva di tre album in studio, due EP e oltre dieci singoli."}
{"id": "5848466", "revid": "111433", "url": "https://it.wikipedia.org/wiki?curid=5848466", "title": "HTC One (M9)", "text": ""}
{"id": "5848469", "revid": "124123", "url": "https://it.wikipedia.org/wiki?curid=5848469", "title": "Andr\u00e9 Pichot", "text": ""}
{"id": "5848473", "revid": "767487", "url": "https://it.wikipedia.org/wiki?curid=5848473", "title": "Vincenzo dell'Aquila", "text": " Fu beatificato, per equipollenza, da papa Pio VI nel 1787.\nBiografia.\nAbbracci\u00f2 quattordicenne la vita religiosa nel convento francescano di San Giuliano all'Aquila: pronunciati i voti solenni, si ritir\u00f2 a vita eremitica in una spelonca nei boschi del convento.\nGli vennero assegnati gli uffici pi\u00f9 umili, come quello di calzolaio, e fu avviato alla questua. Fu in rapporti con il principe di Capua e con la regina Giovanna.\nFu assegnato dapprima al convento di Penne, poi a quello di Sulmona, ma poi torn\u00f2 definitivamente alla casa di San Giuliano dove, afflitto dalla gotta, si spense: il suo corpo incorrotto \u00e8 conservato nella chiesa conventuale di San Giuliano.\nCulto.\nIl suo esempio fu di ispirazione per la giovane di Lucoli Mattia Ciccarelli, che divenne monaca agostiniana con il nome di suor Cristina e che rifer\u00ec di aver visto l'anima di Vincenzo salire in cielo la notte della sua morte.\nEbbe fama di essere dotato di spirito profetico: predisse il reame al duca di Calabria.\nIl suo culto fu confermato da papa Pio VI il 19 settembre 1787.\nIl suo elogio si legge nel Martirologio romano al 7 agosto."}
{"id": "5848488", "revid": "287204", "url": "https://it.wikipedia.org/wiki?curid=5848488", "title": "Auger", "text": ""}
{"id": "5848501", "revid": "22475", "url": "https://it.wikipedia.org/wiki?curid=5848501", "title": "Metal (API)", "text": "Metal \u00e8 una collezione di API grafiche (framework) create da Apple Inc.. Introdotto nel giugno del 2014 con iOS 8, il framework integra le funzionalit\u00e0 di OpenGL e OpenCL. Utilizza un linguaggio di programmazione basato sul C++11.\nMetal \u00e8 disponibile sui dispositivi iOS dotati di Apple A7 o successivi e, dal giugno 2016, sui Mac che sono distribuiti con OS X El Capitan o versione superiore di macOS.\nIl Framework offre un accesso alla GPU, in modo tale da fornire alte prestazioni in campo di rendering grafico.\nIn precedenza, OpenGL utilizzava in modo eccessivo le prestazioni della CPU e in minima parte quelle della GPU. Metal permette quindi di ottimizzare il lavoro svolto dal processore per distribuirlo a carico del chip grafico.\nGrazie a Metal, le operazioni che vengono effettuate ogni giorno sul computer, sono pi\u00f9 veloci. \nMetal 2.\nMetal 2 \u00e8 stato presentato durante il WWDC 2017 e introduce nuove funzioni come l\u2019apprendimento automatico, la realt\u00e0 virtuale e il supporto alle GPU esterne su Mac."}
{"id": "5848503", "revid": "1956124", "url": "https://it.wikipedia.org/wiki?curid=5848503", "title": "Discografia di Lara Fabian", "text": "Altri brani.\nAutrice e compositrice.\nOltre ad essere autrice dei propri pezzi (tra quelli contenuti nei suoi album se ne contano al momento circa 56 scritti da lei), Lara Fabian ha composto canzoni anche per diversi interpreti francofoni:\nE ancora, Roland Karl, Mario Pelchat e molti altri.\nCover.\nNell'arco della sua carriera, Lara Fabian, ha eseguito spesso durante i concerti, le apparizioni televisive, le partecipazioni a manifestazioni ed eventi vari, le reinterpretazioni di brani musicali non appartenenti al suo repertorio.\nSi ricordano inoltre la reinterpretazione di \"Je Suis Malade\" (incisa nell'album \"Carpe Diem\" del 1994), eseguita in precedenza da Dalida e dallo stesso autore del brano, Serge Lama; e la canzone \"Review My Kisses\" (contenuta nell'album \"A Wonderful Life\" del 2004) precedentemente interpretata da LeAnn Rimes.\nMentre tra i rifacimenti delle canzoni di Lara Fabian, oltre alle innumerevoli versioni di \"Adagio\", la cover pi\u00f9 celebre \u00e8 senza dubbio quella di \"Broken Vow\" eseguita da Josh Groban e contenuta nell'album \"Closer\" del 2003.\nCollaborazioni e duetti.\nBrani incisi e non:"}
{"id": "5848508", "revid": "71433", "url": "https://it.wikipedia.org/wiki?curid=5848508", "title": "East India Company", "text": ""}
{"id": "5848519", "revid": "1048993", "url": "https://it.wikipedia.org/wiki?curid=5848519", "title": "Taboo (serie televisiva)", "text": "Taboo \u00e8 una serie televisiva britannica ideata da Steven Knight, Tom Hardy e da suo padre Chips Hardy, che \u00e8 anche consulente produttore. Tom Hardy recita anche il ruolo del protagonista.\nLa serie viene trasmessa dal 7 gennaio 2017 su BBC One nel Regno Unito, e dal 10 gennaio 2017 su FX, negli Stati Uniti. \u00c8 stata rinnovata per una seconda stagione. In Italia, la serie va in onda dal 21 aprile 2017 su Sky Atlantic.\nTrama.\nNel 1814 l'avventuriero James Keziah Delaney torna a Londra dopo aver passato molti anni in Africa. Dopo i funerali del padre, morto in oscure circostanze, James eredita l'intero patrimonio assieme alla baia di Nootka, sulla costa occidentale del Canada, un territorio la cui posizione strategica conferirebbe la possibilit\u00e0 di commerciare con l'oriente attraverso il Pacifico. Ben presto dovr\u00e0 fare i conti con i suoi demoni ed il misterioso passato del padre, fronteggiando la potente Compagnia britannica delle Indie orientali e la corona inglese, entrambe decise ad ottenere il possesso di Nootka con qualunque mezzo."}
{"id": "5848554", "revid": "1226", "url": "https://it.wikipedia.org/wiki?curid=5848554", "title": "Nella terra della morte", "text": ""}
{"id": "5848559", "revid": "729019", "url": "https://it.wikipedia.org/wiki?curid=5848559", "title": "Stazione di Iscra", "text": "La stazione di Iscra \u00e8 una stazione ferroviaria situata nel comune di Illorai, posta lungo la ferrovia Macomer-Nuoro.\nStoria.\nLa stazione venne realizzata dalle Ferrovie Complementari della Sardegna nella prima met\u00e0 del Novecento, e risultava in uso nel 1938.\nDalla gestione FCS pass\u00f2 in seguito alle Ferrovie della Sardegna nel 1989 e all'ARST nel 2010; in quello stesso anno l'intera linea fu chiusa sino al 2012 per lavori di ammodernamento di tracciato e scali, che riguardarono anche la stazione.\nStrutture e impianti.\nPosta a circa cinque chilometri a sud-est dell'abitato di Illorai, a circa 400 metri dal fiume Tirso e dall'omonimo rifornitore (attivo come fermata negli anni trenta), quella di Iscra \u00e8 una stazione passante il cui piano del ferro dal 2012 presenta una configurazione con tre binari a scartamento da 950 mm, di cui il primo di corsa ed il secondo passante dotati ognuno di una banchina, queste ultime poste ai margini del sedime. Il terzo binario si dirama anch'esso dal primo e termina tronco in quella che era l'area merci dello scalo (situata a sud del terminal viaggiatori), che in passato era dotata anche di altri tronchini ed in origine anche di un terzo binario passante.\nNell'impianto (impresenziato) \u00e8 presente un fabbricato viaggiatori (chiuso al pubblico), una costruzione a pianta rettangolare con una parte centrale a due piani e due corpi laterali estesi sul solo piano terra.\nMovimento.\nLa stazione \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dalle relazioni interessanti l'impianto, che \u00e8 anche scalo terminale di alcuni collegamenti. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nNell'impianto sono presenti i servizi igienici, sebbene non pi\u00f9 a disposizione dell'utenza.\nInterscambi.\nLungo la strada che lambisce la stazione \u00e8 presente una fermata delle autolinee dell'ARST, che effettuano il collegamento con vari centri del territorio circostante, tra cui Illorai e i comuni serviti in passato dalla dismessa ferrovia Tirso-Chilivani."}
{"id": "5848563", "revid": "71433", "url": "https://it.wikipedia.org/wiki?curid=5848563", "title": "Michael K. Williams", "text": ""}
{"id": "5848564", "revid": "119217149", "url": "https://it.wikipedia.org/wiki?curid=5848564", "title": "Trogia Gazzella", "text": " Fu un'amante di re Alfonso II di Napoli e, tramite i loro figli, suocera della celebre Lucrezia Borgia e di Goffredo Borgia.\nBiografia.\nEra figlia di Antonio, nobiluomo di Gaeta e di Orsina Carafa di Castelluccio. Spos\u00f2 a Napoli Antonio Carbone e quindi, nel 1495, Cesare Gesualdo di Capua.\n\u00c8 passata alla storia per essere stata l'amante del re di Napoli Alfonso II d'Aragona, dal quale ebbe due figli:\nNote.\n "}
{"id": "5848565", "revid": "1123126", "url": "https://it.wikipedia.org/wiki?curid=5848565", "title": "Arcivescovo di Aquileia", "text": ""}
{"id": "5848566", "revid": "1123126", "url": "https://it.wikipedia.org/wiki?curid=5848566", "title": "Vescovo di Aquileia", "text": ""}
{"id": "5848567", "revid": "123289251", "url": "https://it.wikipedia.org/wiki?curid=5848567", "title": "Carl Frampton", "text": "Soprannominato \"\"The Jackal\" oppure \"Brick Fists\"\", \u00e8 campione del mondo in due classi di peso. Dopo aver conquistato vari titoli regionali agli inizi della sua carriera, nel 2014 ha vinto il titolo del mondo IBF dei pesi supergallo e pi\u00f9 tardi la corona WBA di categoria. Passato ai pesi piuma nel 2016, nello stesso anno ha conquistato il titolo WBA divenendo il primo pugile nordirlandese e il secondo dall'Isola d'Irlanda dopo Steve Collins a diventare campione del mondo in due categorie di peso.\nNel 2016 \u00e8 stato nominato \"pugile dell'anno\" da \"Ring Magazine\" e da ESPN.\nCarriera professionale.\nCarl Frampton compie il suo debutto da professionista il 12 giugno 2009, sconfiggendo l'ungherese Sandor Szinavel per KO tecnico dopo due round."}
{"id": "5848569", "revid": "159341", "url": "https://it.wikipedia.org/wiki?curid=5848569", "title": "Eccidio di San Ruffillo", "text": ""}
{"id": "5848571", "revid": "126257", "url": "https://it.wikipedia.org/wiki?curid=5848571", "title": "Museo del Risorgimento e dell'et\u00e0 contemporanea (Faenza)", "text": ""}
{"id": "5848575", "revid": "344693", "url": "https://it.wikipedia.org/wiki?curid=5848575", "title": "Razzie Award alla peggior combinazione", "text": ""}
{"id": "5848590", "revid": "180559", "url": "https://it.wikipedia.org/wiki?curid=5848590", "title": "Squartatore di Atlanta", "text": "Lo squartatore di Atlanta (The Atlanta Ripper in inglese) \u00e8 stato un serial killer mai identificato sospettato di aver ucciso almeno quindici donne ad Atlanta nel 1911.\nVicenda.\nIl 28 maggio 1911, il corpo di Belle Walker, una cuoca afroamericana, fu trovata a 20 metri da casa a Garibaldi Street, ad Atlanta. Le era stata tagliata la gola e il delitto fu descritto nell\"'Atlanta Constitution\" con il titolo \"Negro Woman Killed; No Clue to Slayer\", (donna di colore uccisa, nessun indizio). Il 15 giugno, un'altra donna afroamericana, Addie Watts, fu trovata con la gola tagliata, seguita il 27 giugno da Lizzie Watkins.\nLe indagini.\nLe ricerche per il serial killer, soprannominato \"lo squartatore di Atlanta\" dalla stampa, fecero finire sei persone nell'elenco dei sospettati, ma non fu emessa alcuna condanna, e il crimine non \u00e8 mai stato risolto. Verso la fine del 1911, quindici donne, tutte afroamericane o con la pelle scura, e sui vent'anni, furono uccise nello stesso modo. Lo \"squartatore\" potrebbe aver ucciso fino a 21 persone, nonostante non ci fosse nessuna prova decisiva che confermasse che gli omicidi fossero stati compiuti da una sola persona."}
{"id": "5848591", "revid": "126257", "url": "https://it.wikipedia.org/wiki?curid=5848591", "title": "Museo del Risorgimento e dell'et\u00e0 contemporanea", "text": ""}
{"id": "5848594", "revid": "767487", "url": "https://it.wikipedia.org/wiki?curid=5848594", "title": "Chillum (Maryland)", "text": "Chillum \u00e8 un census-designated place degli Stati Uniti d'America, nello stato del Maryland, nella Contea di Prince George's. Al censimento del 2010 contava 33.513 abitanti.\n\u00c8 situato tra due grandi citt\u00e0: la capitale Washington D.C. e Silver Spring."}
{"id": "5848595", "revid": "112918555", "url": "https://it.wikipedia.org/wiki?curid=5848595", "title": "Tramontino", "text": "Il tramontino \u00e8 una creatura leggendaria appartenente alla tradizione popolare del Valdarno superiore, nella Toscana centro-orientale, generalmente descritta come un minuscolo essere di aspetto antropomorfo, dotato di ali d'insetto e animato da un intento malevolo.\nDescrizione.\nSebbene venga generalmente definito dall'immaginazione mitopoietica rurale come un piccolissimo folletto dalle sembianze umane, le fonti non concordano sull'aspetto dei tramontini, spesso dipinti come minuscoli umanoidi glabri dotati di ali membranose e armati di lunghi e affilati coltelli, mentre altrove - pur mantenendo inalterato aspetto e dimensioni - sono descritti come muniti di una protrusione addominale simile al ventre di un imenottero, dalla quale sporge un acuminato pungiglione.\nLa figura del tramontino sembra trarre la propria origine dall'attivit\u00e0 ematofaga dei Ceratopogonidi, minuscoli insetti dell'ordine dei ditteri noti nella nomenclatura vernacolare anglosassone come \"biting midges\" (moscerini pungenti), a causa dell'abitudine di queste creature immaginarie di aggredire gli uomini che si attardino nei campi durante il tramonto, infliggendo loro una fastidiosa puntura, le cui cause apparirebbero spesso non immediatamente evidenti.\nDiversamente dai comuni folletti, ritenuti in grado di adoperarsi talvolta anche per il benessere dell'uomo, i tramontini sono generalmente di carattere malevolo, osteggiando apertamente l'uomo e le sue attivit\u00e0 in ambiente rurale, specie se operate durante le ore del tramonto, momento durante il quale i tramontini abbandonerebbero le loro dimore per dedicarsi alle loro specifiche attivit\u00e0."}
{"id": "5848596", "revid": "767487", "url": "https://it.wikipedia.org/wiki?curid=5848596", "title": "Arthur Johnston", "text": "Divenne noto arrangiatore e compositore di famosi musical hollywoodiani e per alcune canzoni diventate classici del jazz, tra cui \"Cocktails for Two\" e \"Pennies from Heaven\".\nBiografia.\nDopo un'iniziale attivit\u00e0 di pianista, all'et\u00e0 di quindici anni, in sale cinematografiche newyorkesi, fu assistente di Irving Berlin.\nDal 1924 inizi\u00f2 a comporre canzoni per musical a Broadway (\"Mandy, Make Up Your Mind\" e \"I'm a Little Blackbird Looking for a Bluebird\").\nTrasferitosi in seguito ad Hollywood intraprese un intenso lavoro di arrangiatore di colonne sonore (ad esempio per il film di Charlie Chaplin Luci della citt\u00e0).\nMa fu soprattutto la sua firma a composizioni indelebili a renderlo famoso.\nCollabor\u00f2, tra gli altri, con Sam Coslow, Gus Kahn e Johnny Burke."}
{"id": "5848604", "revid": "122269572", "url": "https://it.wikipedia.org/wiki?curid=5848604", "title": "Total Eclipse (opera teatrale)", "text": "Total Eclipse \u00e8 un'opera teatrale del drammaturgo britannico Christopher Hampton, basata sulla turbolenta relazione tra i poeti Paul Verlaine e Arthur Rimbaud.\nStoria delle rappresentazioni.\nIl dramma debutt\u00f2 al Royal Court Theatre di Londra l'11 settembre 1968 con Simon Callow (Verlaine), Hilton McRae (Rimbaud), Lynsey Baxter (Signora Verlaine) e Tim Seely (Etienne Carjat) e con la regia di David Hare.\nIl dramma fu portato in scena a New York, nel Westside Theatre dell'Off Broadway, per cinque rappresentazioni tra il 12 e il 16 dicembre 1984. John Tillinger curava la regia e il cast comprendeva Michael Cerveris (Rimbaud), Peter Evans (Verlaine) e Lynn Cohen (Eugenie Krantz). Nello stesso anno il Teatro Ateneo di Genova ha ospitato la prima italiana del dramma.\nNel marzo 2007 il dramma \u00e8 andato in scena alla Menier Chocolate Factory di Londra per la regia di Paul Miller e Daniel Evans e Jamie Doyle nei ruoli rispettivamente di Rimbaud e Verlaine.\nAdattamento cinematografico.\nDal dramma \u00e8 stato tratto il film \"Poeti dall'inferno\" di Agnieszka Holland con Leonardo DiCaprio e David Thewlis nel 1995."}
{"id": "5848606", "revid": "79130748", "url": "https://it.wikipedia.org/wiki?curid=5848606", "title": "Corpi sociali intermedi", "text": ""}
{"id": "5848610", "revid": "767487", "url": "https://it.wikipedia.org/wiki?curid=5848610", "title": "Ugo di Fosses", "text": " Fu beatificato, per equipollenza, da papa Pio XI nel 1927.\nBiografia.\nDella sua giovinezza si conosce poco: nacque nei pressi di Namur e, divenuto sacerdote, fu canonico della collegiata di Fosses; nel 1116 Burcardo, eletto vescovo di Cambrai, lo scelse come suo assistente.\nA Valenciennes Ugo ebbe modo di conoscere Norberto, che aveva preso a dedicarsi alla predicazione itinerante: Ugo lasci\u00f2 Burcardo e segu\u00ec Norberto.\nGrazie a Bartolomeo di Vir, vescovo di Laon, Ugo e Norberto incontrarono papa Callisto II a Reims. Grazie al sostegno del papa e del vescovo Bartolomeo, Norberto e Ugo fondarono un monastero a Pr\u00e9montr\u00e9 e nel Natale 1121 fecero la loro professione religiosa.\nA causa degli impegni di Norberto, la direzione di Pr\u00e9montr\u00e9 fu quasi sempre delegata a Ugo e nel 1126, quando Norberto fu eletto vescovo di Magdeburgo, il governo dell'ordine, appena approvato da papa Onorio II, pass\u00f2 interamente a Ugo.\nUgo resse l'ordine per trentacinque anni, curandone l'organizzazione e la propagazione. Mor\u00ec nel 1163 (o nel 1161).\nCulto.\nIl culto di Ugo inizi\u00f2 subito dopo la sua morte. Ricognizioni delle sue reliquie si fecero nel 1279 e nel 1660, poi il 27 ottobre 1896, a opera del vescovo di Soissons, Jean-Baptiste-Th\u00e9odore Duval, che le fece sistemare nella cripta della cattedrale di Laon. Durante la prima guerra mondiale, le sue reliquie furono trasferite a Braine-l'Alleud, nel priorato di Bois-Seigneur-Isaac.\nIl 13 luglio 1927 la Congregazione dei riti eman\u00f2 il decreto che confermava il culto tributato \"ab immemorabili\" a Ugo.\nIl suo elogio si legge nel Martirologio romano al 10 febbraio."}
{"id": "5848612", "revid": "76261", "url": "https://it.wikipedia.org/wiki?curid=5848612", "title": "Donato Ricchezza", "text": "Biografia.\nNato a Matera, fu allievo del Conservatorio di Sant'Onofrio a Porta Capuana di Napoli. Attivo come compositore di musica sacra. Dal 1675 \u00e8 ricordato come mastricello presso il Conservatorio dei Poveri di Ges\u00f9 Cristo. Per un periodo fu Maestro di cappella dell'Oratorio dei Girolamini, fino al 1714. Le sue opere sono conservate presso la Biblioteca dei Girolamini, sotto forma di manoscritti, prevalentemente autografi.\nOpere.\nAltre composizioni sacre.\nAttualmente pi\u00f9 di 50 composizioni sacre per organici diversi sono conservate presso la Biblioteca dei Girolamini. Tra queste:"}
{"id": "5848615", "revid": "1573940", "url": "https://it.wikipedia.org/wiki?curid=5848615", "title": "Zelotibia papillata", "text": "Zelotibia papillata \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino papillatus, che significa cosparso di papille, in riferimento alle papille cuticolari dell'apofisi tibiale retrolaterale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 5,44mm; la lunghezza del cefalotorace \u00e8 di 2,24mm; e la larghezza \u00e8 di 1,68mm.\nDistribuzione.\nLa specie \u00e8 stata reperita nel Congo nordorientale: l'olotipo maschile \u00e8 stato rinvenuto nei pressi della strada per Kimbulu, nel territorio di Lubero, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848618", "revid": "755885", "url": "https://it.wikipedia.org/wiki?curid=5848618", "title": "Parole in circolo (singolo)", "text": "Parole in circolo \u00e8 un singolo del cantante italiano Marco Mengoni, pubblicato il 29 gennaio 2016 come secondo estratto dal quarto album in studio \"Le cose che non ho\".\nVideo musicale.\nIl videoclip, diretto da Niccol\u00f2 Celaia e Antonio Usbergo, \u00e8 stato presentato attraverso Vevo il 29 gennaio 2016, in concomitanza con l'uscita del singolo.\nFormazione.\nCrediti tratti dal libretto di \"Le cose che non ho\":"}
{"id": "5848632", "revid": "287204", "url": "https://it.wikipedia.org/wiki?curid=5848632", "title": "Foglio Locale", "text": "Il termine Foglio Locale (in inglese Local Sheet) fa riferimento, in astronomia, ad una regione dello spazio situata nel nostro vicino Universo osservabile in cui la Via Lattea, i membri del Gruppo Locale ed altre galassie, in gran parte nane (per un totale di 60 galassie), condividono la stessa velocit\u00e0 peculiare. \nQuesta regione \u00e8 situata entro un raggio di circa 7 Megaparsec (circa 23 milioni di anni luce) dalla Terra ed ha uno spessore di 0,46 Megaparsec (1,5 milioni di anni luce). Le galassie situate oltre questo limite mostrano velocit\u00e0 marcatamente differenti. Rispetto al Foglio Locale, il Gruppo Locale ha una velocit\u00e0 peculiare inferiore di 66\u00a0km/s, mentre la tipica velocit\u00e0 di dispersione delle galassie all'interno del Foglio locale \u00e8 di soli 40\u00a0km/s in direzione radiale.\nAl Foglio Locale appartengono tutte le galassie luminose a noi vicine astronomicamente parlando.\nIl Foglio Locale fa parte del pi\u00f9 ampio Volume Locale, un'area dello spazio il cui limite \u00e8 posto a 11 Megaparsec dalla Terra, il tutto a sua volta contenuto nel Superammasso della Vergine che attualmente \u00e8 considerato una sottostruttura dell'enorme Superammasso Laniakea.\nTuttavia \u00e8 stato ampiamente dimostrato che il Foglio Locale \u00e8 geometricamente e dinamicamente distinto dal Superammasso Locale mentre Foglio Locale e Gruppo Locale sono con molta probabilit\u00e0 interconnessi.\nLa denominazione di questa regione del nostro vicino Universo \u00e8 mutata diverse volte nel corso degli ultimi 40 anni, di volta in volta chiamata: \"Local Cloud\" (de Vaucouleurs, 1975); \"Coma-Sculptor Cloud\" (Tully e Fischer, 1987); \"Local Plane\" (Peebles, 1993); \"Local Filament\" (Klyplin, 2003); \"Local Pancake\" (Karachentsev, 2004); \"Local Sheet\" (Peebles, 2001 - Tully, 2008 - Peebles &amp; Nusser, 2010).\nAncora oggi comunque alcuni astronomi, in particolare Bengt Gustafsson di Uppsala, contestano la denominazione di Foglio Locale quale traduzione letterale dell'inglese Local Sheet, preferendo tradurlo in \"Piattaforma Locale\".\nUna componente significativa della velocit\u00e0 media delle galassie nel Foglio Locale \u00e8 data dall'attrazione gravitazionale delle galassie dell'Ammasso della Vergine. \nCi\u00f2 si traduce in un movimento peculiare di circa 185\u00a0km/s in direzione dell'ammasso. Altra componente \u00e8 data dall'allontanamento dal centro del Vuoto Locale, una regione dello spazio in espansione delle dimensioni di circa 45 Megaparsec (150 milioni di anni luce) che \u00e8 scarsamente popolata da galassie e di cui il Foglio Locale costituirebbe una delle pareti. Tale componente ha una velocit\u00e0 di 259\u00a0km/s. Il Foglio Locale \u00e8 inclinato di 8\u00b0 rispetto al Superammasso Locale.\nNello studio di Marshall L. McCall della York University di Toronto, pubblicato nel 2014, si fa riferimento al cosiddetto Consiglio dei Giganti (Council of Giants) quale insieme di dodici grandi galassie appartenenti al Foglio Locale, disposte a formare un anello che circonda il Gruppo Locale, con un raggio di 3,75 Megaparsec (12,2 milioni di anni luce). Dieci di queste galassie sono spirali, mentre le restanti due sono ellittiche. Le due galassie ellittiche, la Maffei 1 e la Centaurus A si trovano ai lati opposti del Gruppo Locale e la loro formazione pu\u00f2 aver dato l'avvio allo sviluppo dello stesso Gruppo Locale. I venti di gas provenienti dalle due galassie ellittiche furono espulsi ed indirizzati verso il Gruppo Locale contribuendo all'accrescimento dei dischi delle galassie spirali. L'insolito allineamento delle galassie spirali potrebbe essere stato influenzato dall'azione gravitazionale della Via Lattea e dalla Galassia di Andromeda in un'epoca in cui l'Universo aveva minori dimensioni.\nInfine si ipotizza che il Foglio Locale ed il \"Consiglio dei Giganti\" siano stati modellati grazie all'azione della materia oscura che ha agito come una sorta di intelaiatura appiattita."}
{"id": "5848633", "revid": "1573940", "url": "https://it.wikipedia.org/wiki?curid=5848633", "title": "Zelotibia paucipapillata", "text": "Zelotibia paucipapillata \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dai termini latini paucus, cio\u00e8 poco, e papillatus, che significa cosparso di papille, in riferimento alla configurazione sparsa delle papille cuticolari dell'apofisi tibiale retrolaterale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,00mm; la lunghezza del cefalotorace \u00e8 di 2,00mm; e la larghezza \u00e8 di 1,44mm.\nDistribuzione.\nLa specie \u00e8 stata reperita nel Congo centrale: l'olotipo maschile \u00e8 stato rinvenuto nei pressi di Lwiro, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848642", "revid": "1573940", "url": "https://it.wikipedia.org/wiki?curid=5848642", "title": "Zelotibia scobina", "text": "Zelotibia scobina \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino scobina, che significa raspa, lima, in riferimento all'area increspata della cuticola anteriore dell'epigino femminile, che ha una forma simile ad una lima per falegnami.\nCaratteristiche.\nL'olotipo maschile rinvenuto ha lunghezza totale \u00e8 di 4,84mm; la lunghezza del cefalotorace \u00e8 di 1,84mm; e la larghezza \u00e8 di 1,44mm.\nDistribuzione.\nLa specie \u00e8 stata reperita nel Congo centrorientale: l'olotipo maschile \u00e8 stato rinvenuto nella localit\u00e0 di \"Kilindera Camp\", situata sulle pendici nord del monte Ruwenzori, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848648", "revid": "120554678", "url": "https://it.wikipedia.org/wiki?curid=5848648", "title": "Les Liaisons Dangereuses (opera teatrale)", "text": "Les Liaisons Dangereuses (\"Le relazioni pericolose\") \u00e8 un'opera teatrale del drammaturgo britannico Christopher Hampton basata sull'omonimo romanzo del 1782 di Pierre-Ambroise-Fran\u00e7ois Choderlos de Laclos.\nNel 1988 Stephen Frears ha diretto un adattamento cinematografico del dramma con Glenn Close, John Malkovich, Uma Thurman e Michelle Pfeiffer.\nTrama.\nIl dramma ruota intorno alla Marchesa de Merteuil e al Visconte de Valmont, rivali che usano il sesso come arma per umiliare gli altri e godersi lo spettacolo insieme. Gli obiettivi della loro ultima impresa sono la casta Madame de Tourvel e la giovanissima C\u00e9cile de Volanges, un'educanda innamorata del suo insegnante di musical, il Cavaliere Danceny. Per guadagnarsi la loro fiducia, la marchesa e il visconte si fingono amici dei giovani amanti al fine di realizzare i propri intenti crudeli.\nProduzioni principali.\n\"Liaisons\" debutt\u00f2 a Stratford-upon-Avon nel 1985, prodotta dalla Royal Shakespeare Company. Nel gennaio 1986 la produzione si \u00e8 trasferita al Barbican Center di Londra e poi, dall'ottobre 1986, all'Ambassadors Theatre del West End. La produzione originale era diretta da Howard Davies e facevano parte del cast: Alan Rickman (Valmont), Lindsay Duncan (Merteuil; per la sua performance ha vinto il Laurence Olivier Award alla miglior attrice), Juliet Stevenson (Madame de Tourvel) e Lesley Manville (C\u00e9cile). \"Liaisons\" ha vinto l'Evening Standard Award e il Laurence Olivier Award alla miglior nuova opera teatrale.\nNel 1988 \"Liaisons\" ha debuttato a Broadway con Alan Rickamn e Lindsay Duncan ed \u00e8 rimasto in scena al Music Box Theatre per 149 repliche.\nLa prima rappresentazione italiana, nella traduzione di Masolino D'Amico, \u00e8 stata il 4 ottobre 1988 al Teatro Eliseo di Roma, regia di Antonio Calenda, scene e costumi di Paolo Tommasi, musiche di Germano Mazzocchetti. Interpreti: Anita Bartolucci (Mme de Volanges), Leonardo De Carmine (Azolan), Valeria Milillo (C\u00e9cile Volanges), Umberto Orsini (Visconte di Valmont), Valentina Sperl\u00ec (Presidentessa de Tourvel), Pamela Villoresi (Marchesa di Merteuil) sostituita da Daria Nicolodi nella tourn\u00e9e autunnale. \nUna nuova produzione \u00e8 andata in scena al Roundabout Theatre di Broadway a partire dal 1 maggio 2008 ed \u00e8 rimasta in scena per 77 repliche. Facevano parte del cast: Laura Linney (Marquise de Merteuil), Ben Daniels (Visconte), Mamie Gummer (C\u00e9cile de Volanges) e Benjamin Walker (Cavaliere). La regia era di Rufus Norris.\nNel novembre 2015 \"Liaisons\" \u00e8 tornato in scena a Londra, alla Donmar Warehouse con la regia di Josie Rourke. La produzione \u00e8 rimasta in scena fino al febbraio 2016 e facevano parte del cast Janet McTeer (Marchesa), Dominic West (Visconte) ed Edward Holcroft (Danceny). Dall'ottobre 2016 al gennaio 2017 la produzione diretta da Josie Rourke va in scena a New York con Janet McTeer e nuovi membri del cast tra cui Liev Schreiber e Mary Beth Peil."}
{"id": "5848649", "revid": "182193", "url": "https://it.wikipedia.org/wiki?curid=5848649", "title": "Dacia Arena", "text": ""}
{"id": "5848664", "revid": "125358843", "url": "https://it.wikipedia.org/wiki?curid=5848664", "title": "58 Joralemon Street", "text": "58 Joralemon Street \u00e8 un edificio in stile neogreco costruito nel 1847 a Brooklyn Heights, New York. In origine era una residenza privata, oggi funge invece da pozzo di ventilazione della metropolitana di New York.\nDopo essere stato costruito nel 1847, l'edificio venne acquistato nel 1908 dall'Interborough Rapid Transit Company, che sventr\u00f2 l'interno e lo trasform\u00f2 \"nell'unico pozzo di ventilazione al mondo di una metropolitana in stile neogreco\". L'edificio serve anche come uscita d'emergenza per l'estremit\u00e0 est del Joralemon Street Tunnel della metropolitana di New York, dove la linea IRT Lexington Avenue si unisce alla linea IRT Eastern Parkway.\nDopo l'unificazione delle tre reti in una sola, nel 1940, la propriet\u00e0 \u00e8 passata al \"New York City Board of Transportation\" e infine, nel 1953 alla New York City Transit Authority, attuale proprietaria. Al 2010 l'edificio era valutato 2,8 milioni di dollari. L'attuale aspetto esterno, con le finestre nere in policarbonato, \u00e8 frutto di un accordo del 1999 con la \"New York City Landmarks Preservation Commission\", per facilitare l'integrazione dell'edificio con il quartiere."}
{"id": "5848671", "revid": "580", "url": "https://it.wikipedia.org/wiki?curid=5848671", "title": "Craniformea", "text": ""}
{"id": "5848673", "revid": "767487", "url": "https://it.wikipedia.org/wiki?curid=5848673", "title": "Erste Bank Open 2015", "text": "L'Erste Bank Open 2015 \u00e8 stato un torneo di tennis che si \u00e8 giocato su campi di cemento al coperto. \u00c8 stata la 41\u00aa edizione dell'evento conosciuto col nome di Bank Austria Tennis Trophy, che appartiene alla serie ATP World Tour 500 series dell'ATP World Tour 2015. Gli incontri si sono svolti nella Wiener Stadthalle di Vienna, in Austria, dal 19 al 25 ottobre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n David Ferrer ha sconfitto in finale Steve Johnson per 4\u20136, 6\u20134, 7\u20135.\nDoppio.\n \u0141ukasz Kubot / Marcelo Melo hanno sconfitto in finale Jamie Murray / John Peers per 4\u20136, 7\u201363, [10\u20136]."}
{"id": "5848677", "revid": "767487", "url": "https://it.wikipedia.org/wiki?curid=5848677", "title": "Xin bubujingxin", "text": "Xin bubujingxin (; titolo internazionale Time to Love) \u00e8 un film del 2015 diretto da Song Di.\n\u00c8 liberamente tratto dal romanzo \"Bubujingxin\" della scrittrice Tong Hua.\nTrama.\nCadendo nella vasca di casa sua, Zhang Xiaowen, una ragazza dell'epoca moderna, si ritrova nella Cina dell'imperatore Kangxi, nel corpo della figlia di un generale, Ruoxi. La ragazza s'innamora a prima vista del serio e posato quarto principe, del quale \u00e8 ospite, e intanto fa amicizia con il quattordicesimo principe, uno spirito libero al quale racconta di provenire dal futuro. Intanto, il principe ereditario minaccia la vita della ragazza."}
{"id": "5848681", "revid": "1573940", "url": "https://it.wikipedia.org/wiki?curid=5848681", "title": "Zelotibia simpula", "text": "Zelotibia simpula \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino simpulus, che significa mestolo, in riferimento alla forma dell'apofisi tibiale del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 4,96mm; la lunghezza del cefalotorace \u00e8 di 2,40mm; e la larghezza \u00e8 di 1,68mm.\nDistribuzione.\nLa specie \u00e8 stata reperita nel Congo centrorientale: l'olotipo maschile \u00e8 stato rinvenuto nella localit\u00e0 di Butembo, situata nella valle Musosa, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848687", "revid": "182396", "url": "https://it.wikipedia.org/wiki?curid=5848687", "title": "Leptis Minor", "text": ""}
{"id": "5848696", "revid": "1573940", "url": "https://it.wikipedia.org/wiki?curid=5848696", "title": "Craniforma", "text": "Craniata L. E. Popov, M. G. Bassett, and L. E. Holmer \u00e8 l'unica classe del subphylum di brachiopodi Craniformea. In precedenza era nota come Craniforma e questo nome rimane molto diffuso per evitare la confusione con il gruppo Craniata di cordati.\nMolto numerosi durante il Cambriano e l'Ordoviciano, i Craniforma sono diminuiti in numero in seguito al periodo di glaciazione della fine dell'Ordoviciano che port\u00f2 ad un'estinzione di massa, con la scomparsa di circa il 60% dei generi di animali marini.\nDescrizione.\nPrecedentemente inclusi fra gli Inarticulata, i Craniata hanno una conchiglia inarticolata in calcite con forma semicircolare.\nIl lofoforo, il ripiegamento della parete del corpo che circonda la bocca, \u00e8 senza supporto.\nI resti fossili mostrano esemplari sempre attaccati al substrato roccioso.\nSistematica.\nLa classe \u00e8 suddivisa in tre ordini, dei quali due sono estinti. I Craniopsida si sono estinti alla fine del Carbonifero, mentre i Trimerellida nel Siluriano.\nI Craniida sono sopravvissuti fino ai giorni nostri."}
{"id": "5848698", "revid": "729019", "url": "https://it.wikipedia.org/wiki?curid=5848698", "title": "Erste Bank Open 2015 - Doppio", "text": "Il doppio dell'Erste Bank Open 2015 \u00e8 stato un torneo di tennis facente parte dell'ATP World Tour 2015.\nJ\u00fcrgen Melzer e Philipp Petzschner erano i detentori del titolo ma hanno deciso di non prendere parte alla competizione.\n\u0141ukasz Kubot e Marcelo Melo hanno sconfitto in finale Jamie Murray e John Peers per 4\u20136, 7\u201363, [10\u20136]."}
{"id": "5848700", "revid": "1543377", "url": "https://it.wikipedia.org/wiki?curid=5848700", "title": "Bric Resonau", "text": "Il Bric Resonau o Bric Resonnou \u00e8 una montagna dell'Appennino ligure, alta 1146 . \u00c8 situata all'interno del Parco del Beigua e la sua vetta si trova sul confine tra i comuni di Cogoleto (GE) e di Sassello (SV).\nEtimologia.\nLa diversa grafia con la quale \u00e8 riportato il nome del monte deriva probabilmente da diverse trascrizioni adottate per rendere di un toponimo ligure. Questo deriva comunque dalla capacit\u00e0 della montagna di produrre l'eco (\"ri-suono\") se si grida dal prato sottostante.\nGeografia.\nIl Bric Resonnou si trova sullo spartiacque principale appenninico; un colletto poco a sud della montagna (quota 1091) lo separa dalla cima Fontanaccia e dalla Rocca del Lago, mentre a nord-ovest il crinale, dopo un'insellatura, prosegue verso il Bric Dam\u00e8.\nSulla cima si trova un ometto con una piccola croce e una nicchia con il libro di vetta. Il panorama \u00e8 molto vasto e abbraccia un lunghi tratti della costa, delle Alpi e dell'Appennino ligure. Nelle giornate pi\u00f9 limpide lo sguardo pu\u00f2 spingersi fino alla Corsica.\nGeologia.\nDal punto di vista geologico la montagna \u00e8 collocata nel complesso delle serpentine di Capanne di Marcarolo, appartenenti a loro volta al \"gruppo dei calcescisti con pietre verdi di Voltri\", risalenti al Giurassico-Cretaceo. Tra il Bric Resonau e la Rocca del Lago \u00e8 presente un pianoro riconducibile ad una \"formazione nivale a lastricato\".\nAscensione alla vetta.\nPer salire in vetta vi sono diversi itinerari.\nUn percorso lungo e con vari spunti di interesse naturalistico e storico-etnografico parte dalla frazione Lerca di Cogoleto e risale il vallone del Lerca fino al colletto a quota 1091, dal quale poi si pu\u00f2 raggiungere la vetta fuori sentiero su terreno non troppo agevole oppure aggirarla e seguire fino in cima una traccia tra i massi segnalata con due pallini rossi.\nLo stesso colletto \u00e8 raggiungibile anche tramite l'Alta via dei Monti Liguri, partendo dal passo del Faiallo (ad est) o dal rifugio Prato Rotondo (a ovest).\nAlla cima della montagna si pu\u00f2 anche arrivare scalando direttamente il roccioso versante Ovest; in questo caso la difficolt\u00e0 da escursionistica diventa alpinistica ed \u00e8 stimata in F."}
{"id": "5848701", "revid": "767487", "url": "https://it.wikipedia.org/wiki?curid=5848701", "title": "Stilla di Abenberg", "text": " Fu beatificata, per equipollenza, da papa Paolo VI nel 1972.\nBiografia.\nLe uniche notizie certe riguardo alla vita di Stilla sono che apparteneva alla famiglia dei conti di Abenberg, che fond\u00f2 la chiesa di San Pietro sul monte di fronte al suo castello e che vi fu sepolta.\nSecondo una \"Vita\", storicamente inattendibile, redatta prima del 1601 dal canonico Wolfgang Agricola, Stilla era figlia del conte Zelco. Il vescovo Corrado di Salisburgo sarebbe stato suo zio; i suoi fratelli si sarebbero chiamati Adalberto e Corrado e, insieme a due sorelle, Stilla avrebbe emesso il voto di verginit\u00e0 nelle mani del vescovo Ottone di Bamberga.\nPresso la chiesa di San Pietro (detta poi di Santa Stilla) sorse il monastero di Marienburg, affidato nel 1488 alle canonichesse agostiniane, secolarizzato nel 1805 e passato, nel 1920, alle suore clementine.\nCulto.\nIl culto della beata Stilla \u00e8 documentato dai libri dei miracoli scritti dal 1488 al 1771. Nel 1893 si apr\u00ec un processo informativo sul culto.\nIl culto della beata fu confermato da papa Paolo VI il 12 gennaio 1972.\nLa beata \u00e8 raffigurata talora in abiti principeschi, talora con l'abito monastico, con il modello di una chiesa e un giglio tra le mani.\nIl suo elogio si legge nel Martirologio romano al 19 luglio."}
{"id": "5848730", "revid": "76963", "url": "https://it.wikipedia.org/wiki?curid=5848730", "title": "Jason Katims", "text": "Noto per aver creato e/o prodotto serie televisive di successo come \"Roswell\", che ha sviluppato, prodotto e scritto, \"Friday Night Lights,\" con il quale ha vinto il Primetime Emmy Award come miglior sceneggiatura per una serie drammatica nel 2011 per il suo lavoro sulla serie finale e \"Parenthood\". Ha anche lavorato su \"Relativity\", che ha creato e scritto, \"Boston Public\", che ha co-scritto; \"Pepper Dennis\"; \"About a Boy\"; e il film del 1996 \"Tre amici, un matrimonio e un funerale\", con David Schwimmer e Gwyneth Paltrow.\nBiografia.\nKatims \u00e8 nato a Brooklyn, New York e ha studiato teatro al Queens College, Universit\u00e0 della Citt\u00e0 di New York. \u00c8 sposato con Kathy Katims e ha due figli; Phoebe e Sawyer. Suo figlio \u00e8 affetto dalla sindrome di Asperger.\nInizia la sua carriera di sceneggiatore scrivendo tre episodi per il teen drama \"My So-Called Life\". Nel 1996 ha creato la serie televisiva \"Relativity\", che \u00e8 stata cancellata dopo pochi episodi. Successivamente ha scritto e prodotto serie di successo come \"Roswell\" e \"Boston Public\".\nKatims ha lavorato per la serie televisiva della NBC \"Friday Night Lights\" come capo sceneggiatore e produttore esecutivo. Per il suo lavoro nella serie ha vinto un premio Emmy e ha ottenuto diverse candidature ai Writers Guild of America Awards.\nSempre per la NBC ha creato, oltre ad essere produttore esecutivo, la serie televisiva \"Parenthood\", basata sull'omonimo film del 1989 diretto da Ron Howard, dal quale era gi\u00e0 stata tratta una breve serie televisiva intitolata \"Fra nonni e nipoti\".\nNel 2014 ha sviluppato per la NBC la serie \"About a Boy\", basata sull'omonimo romanzo di Nick Hornby."}
{"id": "5848733", "revid": "2196166", "url": "https://it.wikipedia.org/wiki?curid=5848733", "title": "Castello di Sprondasino", "text": "Il castello di Sprondasino sorge a circa 400 mslm sul Colle di Terra Vecchia a circa 3 Km a nord del comune di Bagnoli del Trigno, in provincia di Isernia, all'incrocio dei tracciati del tratturo Celano-Foggia e del tratturello Castel del Giudice-Sprondasino-Pescolanciano.\nStoria.\nLa posizione del castello \u00e8 strategica sia per il controllo della transumanza, che il controllo del fondovalle del Trigno e del suo affluente Verrino, oltre ad essere in collegamento visivo con Bagnoli del Trigno e Pietrabbondante.\nLa prima fonte storica a citare il castello \"Sporonasinam\" \u00e8 il Catalogus baronum del XII secolo, che riporta la sua appartenenza al feudo di un non meglio precisato \"Matheus\". Nel 1270 Carlo I d'Angi\u00f2 affida il castello a Guglielmo di Raifoso di Avignone, mentre nel 1272 il castello passa a Guglielmo di Savors.\nNel 1415 \u00e8 di propriet\u00e0 di Antonio d'Evoli, signore di Castropignano, mentre passa a Paolo di Sangro, insieme al feudo di Civitacampomarano, per il supporto dato ad Alfonso V d'Aragona nella battaglia di Sessano del 28 giugno 1442 contro Antonio Caldora, che era accampato a Sprondasino.\nIl castello viene distrutto dal terremoto del 5 dicembre 1456.\nArchitettura.\nLo stato attuale di rudere del castello, coperto da una fitta boscaglia, rende difficile la ricostruzione della sua struttura, ma la pianta doveva essere trapezoidale con lati di lunghezza da 30 a 40 metri ed un'altezza di circa 4 metri.\nI resti di una torre sono ancora visibili dal viadotto dalla Strada statale 650 di Fondo Valle Trigno che taglia il Colle di Terra Vecchia."}
{"id": "5848734", "revid": "1573940", "url": "https://it.wikipedia.org/wiki?curid=5848734", "title": "Zelotibia supercilia", "text": "Zelotibia supercilia \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino supercilius, che significa sopracciglio, in riferimento alla forma dello scapo dell'epigino delle femmine.\nCaratteristiche.\nL'olotipo maschile rinvenuto ha lunghezza totale \u00e8 di 4,00mm; la lunghezza del cefalotorace \u00e8 di 1,76mm; e la larghezza \u00e8 di 1,28mm.\nDistribuzione.\nLa specie \u00e8 stata reperita nel Congo nordorientale: l'olotipo maschile \u00e8 stato rinvenuto nel Parco nazionale dei Virunga, nei pressi del monte Musimba, appartenente alla provincia del Kivu Nord.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5848735", "revid": "1318658", "url": "https://it.wikipedia.org/wiki?curid=5848735", "title": "Kung Jin", "text": ""}
{"id": "5848740", "revid": "1318658", "url": "https://it.wikipedia.org/wiki?curid=5848740", "title": "Erron Black", "text": ""}
{"id": "5848741", "revid": "767487", "url": "https://it.wikipedia.org/wiki?curid=5848741", "title": "This Is Not a Film", "text": "This Is Not a Film (Persian: In film nist - \u0627\u06cc\u0646 \u0641\u06cc\u0644\u0645 \u0646\u06cc\u0633\u062a) \u00e8 un film documentario iraniano diretto da Jafar Panahi e Mojtaba Mirtahmasb. \u00c8 stato realizzato il 28 Settembre 2011 in Francia e distribuito da Kanibal Films Distribution.\nTrama.\nPanahi \u00e8 agli arresti domiciliari, in attesa del risultato del suo appello per una pena detentiva di sei anni e il divieto ventennale di girare film, di lasciare il paese o dare interviste con i media per \"propaganda contro il regime\". Annoiato e disperato che questo verdetto possa significare la sua morte artistica, inizia a documentare la sua vita. Egli stesso inizia le riprese nel suo appartamento, quindi chiama il suo amico e collaboratore, Mirtahmasb, che arriva presso l'appartamento e prende la fotocamera. Vietandogli la realizzazione di un film e determinato a salvare almeno alcune delle sue visioni artistiche, Panahi legge un po' della trama del film che stava progettando di fare. Dopo aver sentito i fuochi d'artificio che segnano l'antica festa iraniana dello Chaharshanbe Suri che precede il Capodanno persiano, Nawr\u016bz, e altri rumori sospetti simili a colpi di pistola, si spaventa e ferma rapidamente questo progetto. Accende la TV per ascoltare le notizie. Vediamo notizie sullo tsunami in Giappone e in seguito viene annunciato che il presidente iraniano ha vietato i fuochi d'artificio e i fal\u00f2 che hanno usato per festeggiare il Chaharshanbe Suri.\nDopo che il signor Mirtamasb \u00e8 andato via, Panahi prende la telecamera del suo amico e inizia a chiacchierare con il ragazzo che raccoglie i rifiuti in condominio da quando uno dei suoi parenti non \u00e8 stato in grado di venire quel giorno, Panahi gli fa domande sulla sua vita e piani per il futuro. Questa conversazione si svolge nello scenario di un ascensore, mentre il ragazzo scende da un piano all'altro e a ogni piano si ferma per fare il suo lavoro. Il film si conclude con il ragazzo che mette il cestino in mezzo alla strada, mentre i festaioli gettano benzina sul fuoco. Mentre Panahi gira il video dalla rampa che conduce al garage sotterraneo dell'edificio, il ragazzo salta sul fuoco prendendo parte alla celebrazione.\nDistribuzione.\nIl film \u00e8 stato contrabbandato dall'Iran a Cannes in un flash drive e nascosto all'interno di una torta di compleanno. \u00c8 stato appositamente proiettato al Festival di Cannes 2011 e poi al New York Film Festival, e altri. Esso ha inoltre partecipato al Concorso Internazionale del 27\u00ba Festival internazionale del cinema di Varsavia.\nAccoglienza.\nLe recensioni del sito web di aggregazione Rotten Tomatoes d\u00e0 un punteggio del 99% sulla base delle recensioni di 88 critici, con una valutazione media di 8,9 / 10, e il consenso del sito \u00e8: \"Attraverso mezzi semplici e riprese, \"This is Not a Film\" presenta una dichiarazione politica vitale e un'istantanea della vita in Iran come nemico dello stato.\" Metacritic lo ha valutato 90/100 in base a 27 valutazioni.\n\"Sight &amp; Sound\" magazine di cinema lo ha posto all'ottavo posto tra i migliori film del 2012. \"This Is Not A Film\" \u00e8 uno dei 10 film del 2012, il critico Ann Hornaday del \"The Washington Post\" scrive: \"usa una messa in scena brechtiano, linee sfocate tra documentario e fiction, e un iPhone per esplorare la nozione di confini fisici e politici, i contorni estetici e tecnologici del cinema, e il potere duraturo di auto-espressione.\" Il critico A. O. Scott del \"The New York Times\" ha valutato \"This Is Not a Film\" il quarto miglior documentario del 2012. Ha definito il film un \"video-diario coraggioso e spiritoso, un saggio sulla lotta tra la tirannia politica e l'immaginazione creativa.\" Peter Debruge del \"Variety\" ha definito il film \"un coraggioso atto di protesta non violenta.\" Deborah Young del \"The Hollywood Reporter\" scrive \"un documentario inusuale\" che trova una soluzione creativa al divieto di Panahi di filmare. Jacques Mandelbaum di \"Le Monde\" scrive che il film mostra il coraggio e la dignita di Panahi. Nel dicembre 2012, \u00e8 stato eletto l'Oscar al miglior documentario ai Premi Oscar 2013."}
{"id": "5848743", "revid": "287204", "url": "https://it.wikipedia.org/wiki?curid=5848743", "title": "Ente di classificazione navale", "text": "Un ente di classificazione navale \u00e8 un'organizzazione non governativa che stabilisce norme e specifiche tecniche per la progettazione e costruzione di natanti e piattaforme petrolifere. L'ente verifica e certifica che la costruzione abbia seguito tali norme e che tali caratteristiche vengano conservate durante l'operativit\u00e0 della struttura, in particolare prima e dopo le riparazioni.\nLe norme e regole stabilite nel tempo da questi enti sono considerate d'interesse generale e pertanto le societ\u00e0 di classificazione sono a loro volta soggette a controlli e riconoscimenti da parte degli stati marittimi.\nStoria.\nNella seconda met\u00e0 del Settecento i commercianti, armatori e capitani di mare londinesi si riunivano spesso nella Lloyd's Coffee House per scambiarsi chiacchiere e informazioni e concludere accordi, fra cui quelli di tipo assicurativo. Gli assicuratori avevano tuttavia bisogno di accertare la qualit\u00e0 delle navi che avrebbero dovuto assicurare. Nel 1760 fu costituita la Register Society, la prima societ\u00e0 di classificazione, per pubblicare un annuario navale. Questa pubblicazione classificava ogni anno le condizioni degli scafi e delle attrezzature di ogni nave. Le condizioni dello scafo erano classificate con A, E, I, O o U. Le attrezzature (alberatura, velatura, sartiame) erano classificate G, M, o B: le iniziali di \"good\", \"middling\" e \"bad\". Successivamente G, M e B furono sostituite da 1, 2 e 3. A1 era la classificazione massima. \nLa prima edizione del \"Register of Ships\" fu pubblicata nel 1764.\nNel 1834 la \"Register Society\" pubblic\u00f2 le prime regole per la verifica e la classificazione dei natanti, e cambi\u00f2 il proprio nome in \"Lloyd's Register of British and Foreign Shipping\". Mentre in precedenza i controlli erano eseguiti da capitani di mare in pensione, a partire da questo momento fu organizzata una burocrazia di ispettori e di personale amministrativo.\nNel frattempo nascevano istituzioni simili anche nelle altre nazioni marittime. Il \"Bureau Veritas\" fu fondato ad Anversa nel 1828 e si trasfer\u00ec a Parigi nel 1832.\nIl \"Registro Italiano Navale\" fu fondato a Genova nel 1861. L'anno successivo nacque l' \"American Bureau of Shipping\". L'adozione di regole comuni per la costruzione delle navi fra gli assicuratori norvegesi port\u00f2 alla creazione della \"Det Norske Veritas\" nel 1864. Negli anni successivi furono fondati il \"Germanischer Lloyd\" nel 1867 e il \"Nippon Kaiji Kyokai\" nel 1899. Il registro navale russo deriva dal registro fluviale del 1913.\nNel 1919 al Pireo fu fondato il registro navale ellenico.\nCon l'evolversi dell'attivit\u00e0 di classificazione, l'uso di assegnare classi distinte \u00e8 stato abbandonato, con qualche eccezione. Oggi se una nave risponde ai requisiti della propria classe viene classificata 'in', altrimenti 'out' rispetto alla classe. Gli enti di classificazione non rilasciano attestati che affermino se una nave \u00e8 in grado di navigare o meno, ma solo se \u00e8 conforme ai requisiti richiesti.\nTuttavia, ogni ente di classificazione ha elaborato delle serie di notazioni aggiuntive per indicare se un natante risponde a requisiti ulteriori.\nNel 2013 il \"Germanischer Lloyd\" e il \"Det Norske Veritas\" si sono fusi, dando vita al DNV GL.\nAttivit\u00e0.\nL'ente di classificazione svolge varie attivit\u00e0, fra le quali ci sono le seguenti: \nConflitto d'interessi.\nL'ente classificatore che deve controllare l'imbarcazione \u00e8 scelto e pagato dall'armatore, questo solleva la questione del conflitto di interessi. \nGli enti si difendono, sostenendo di vivere sulla propria reputazione, perci\u00f2 se un ente rifiuta di certificare un natante, difficilmente lo far\u00e0 un altro ente. In gran parte questo \u00e8 merito del ruolo di sorveglianza esercitato della IACS.\nGli enti di classificazione navale possono operare sia in ambito civile che in ambito militare, e pertanto anche nella certificazione di prodotto e di processo relativa a strutture bivalenti.\nIACS.\nI principali enti sono riuniti nella International Association of Classification Societies, che conta attualmente dodici membri.\nL'associazione ha lo scopo di promuovere norme di sicurezza sempre pi\u00f9 rigorose e di garantire l'uniformit\u00e0 dell'applicazione delle norme internazionali.\nI membri attuali sono:"}
{"id": "5848745", "revid": "22475", "url": "https://it.wikipedia.org/wiki?curid=5848745", "title": "Katarina Alves", "text": ""}
{"id": "5848747", "revid": "1522738", "url": "https://it.wikipedia.org/wiki?curid=5848747", "title": "Josie Rizal", "text": ""}
{"id": "5848748", "revid": "79520", "url": "https://it.wikipedia.org/wiki?curid=5848748", "title": "Claudio Serafino", "text": ""}
{"id": "5848749", "revid": "21583", "url": "https://it.wikipedia.org/wiki?curid=5848749", "title": "Lucky Chloe", "text": ""}
{"id": "5848757", "revid": "121541483", "url": "https://it.wikipedia.org/wiki?curid=5848757", "title": "Configurazione (lingua dei segni italiana)", "text": "Per configurazione si intende la forma della mano assunta durante l'esecuzione di un segno. Radutzky nel 1992 individua ben 56 configurazioni possibili per la lingua dei segni italiana senza prendere in considerazione le forme allofoniche, ovvero quelle forme che hanno subito leggere modifiche per permettere una maggiore facilit\u00e0 di articolazione in relazione ai segni precedenti e/o successivi oppure in caso di contatto con un punto del corpo o dell'altra mano. \nStudi inerenti alle lingue dei segni hanno messo in evidenza che le configurazioni cosiddette \u201cnon marcate\u201d sono le pi\u00f9 diffuse tra le lingue segnate e sono anche le prime configurazioni che i bambini sordi apprendono. Esse sono le pi\u00f9 semplici da eseguire da un punto di vista motorio in quanto non vi \u00e8 la selezione di un dito specifico e inoltre sono ampiamente contrastanti le une dalle altre consentendo una pi\u00f9 immediata comprensione.\nElenco delle configurazioni non marcate.\nSecondo quanto affermato nella \"Dominance Constraint\" di Battiston (1978) nella lingua dei segni americana queste configurazioni verrebbero assunte dalla mano non dominante (la mano usata come appoggio ad un segno) durante l'esecuzione di segni a due mani asimmetrici. Anche nella lingua dei segni italiana queste configurazioni vengono eseguite dalla mano non dominante nei segni asimmetrici, ma solamente le configurazioni A, B, 5 compaiono frequentemente.\nCiascuna configurazione pu\u00f2 essere scomposta e analizzata in termini di tratti che riguardano ad esempio l'apertura, la flessione, l'incrocio delle dite, il loro accostamento\u2026 La linguista svizzera Boyes-Braem nella sua tesi di dottorato del 1981 ha rilevato che segni appartenenti alla stessa classe semantica ricorrevano alla medesima configurazione e questo l'ha portata a presupporre che i tratti delle configurazioni, attraverso una metafora visiva, fossero connessi al significato dei segni . Questi tratti, chiamati morfofonemici, rifletterebbero o le funzioni che le mani possono svolgere in determinate configurazioni (es. l'azione di toccare, spingere, afferrare, contare...), oppure rispecchierebbero le caratteristiche del referente ( es. l'essere duro, liscio, compatto, aperto, curvo\u2026).\nAnalisi dei tratti morfofonemici delle principali configurazioni della LIS.\nLa configurazione A e l'allochero A(s).\nLa prima configurazione A ha il pollice che rimane appoggiato al dito indice anzich\u00e9 trovarsi piegato sopra le altre dita e viene richiesta quando nella realizzazione del segno il palmo chiuso a pugno entra in contatto con qualche parte del corpo o con l'altra mano come possiamo osservare rispettivamente nei segni \"scusa\" (dove c'\u00e8 il contatto della mano con il mento) e \"scontro\" (dove avviene il contatto tra le due mani). Viceversa viene usato l'allochero A(s), con il pollice piegato sopra le altre dita, quando si ha il contatto con la parte superiore o inferiore del pugno chiuso come nei segni \"pieno\" (contatto con la parte superiore) o \"lavorare\" (contatto con quella inferiore).\nLe metafore sottostanti ai segni che utilizzano questa configurazione sono molteplici e in particolare possono esprimere:\nLa configurazione B e gli allocheri B(b) E \u1e02.\nNella configurazione B la mano \u00e8 aperta con le dita estese e vicine tra loro. L'allochero B(b) prevede che le dita siano distese e adiacenti a eccezione del pollice che invece \u00e8 piegato ; viene usato quando c'\u00e8 contatto delle dita con una parte del corpo o con le altre dita come ad esempio nei segni \"uomo\" (contatto con la guancia) e \"chiuso\" (contatto con le dita). Infine l'allochero \u1e02 presenta il pollice esteso e non attaccato alle altre dita. Esso viene adoperato molto spesso come variante libera della configurazione B ma diviene obbligatorio in segni che necessitano del contatto del pollice con una parte del corpo e dove le altre dita solitamente si piegano con un movimento dall'alto al basso come ad esempio in \"somaro\".\nLa configurazione B viene adottata per riferirsi a:\nLa configurazione F e la configurazione F\u030a'.\nNella prima delle due configurazioni il pollice e l'indice si toccano all'altezza delle punte mentre il resto delle dita sono stese e distanziate tra loro.\nEssa viene usata quando si vuole:\nNella seconda configurazione \u1e1e, l'indice e il pollice si toccano creando una circonferenza mentre le altre dita rimangono sempre estese e separate tra loro.\nViene utilizzata per:\nLa configurazione G.\nEssa viene eseguita tenendo la mano chiusa a pugno ed estendendo solamente il dito indice.\nI tratti morfofonemici di questa configurazione sono i seguenti :\nLa configurazione H.\nQuesta configurazione si realizza tenendo estesi l'indice e il medio uniti tra loro.\nCi si serve di questa configurazione quando si ha:\nLa configurazione I.\nIn questa configurazione la mano \u00e8 chiusa a pugno e solo il dito mignolo si solleva dalle altre dita; viene usata come variante libera della configurazione B a causa del processo diacronico di mutamento per raffinamento. Si ricorre a tale configurazione per:\nN.B. Per inizializzazione si intende il fenomeno linguistico per cui un segno assume la configurazione della lettera iniziale della parola italiana corrispondente .\nLa configurazione L.\nEssa \u00e8 realizzata con il pollice e l'indice sollevati e perpendicolari.\nQuesta configurazione compare quando si vuole:\nLa configurazione S.\nQuesta configurazione prevede la mano chiusa a pugno e il pollice disteso.\nEssa viene usata per denotare:\nLa configurazione \"corna\".\nSi realizza sollevando dal pugno l'indice e il mignolo. Culturalmente questa configurazione possiede un'accezione negativa in particolare la ritroviamo:\nEssa pu\u00f2 venire impiegata anche per :\nLa configurazione V e la configurazione v\u0308.\nNella prima configurazione l'indice e il medio sono stesi e staccati.\nCi si avvale di questa configurazione per :\nLa seconda configurazione (v\u0308) si diversifica per il piegamento e la contrazione delle dita e sebbene condivida con la configurazione v alcune metafore sottostanti ne aggiunge di nuove. In particolare essa pu\u00f2 indicare:\nLa configurazione Y.\nQuesta configurazione si realizza tenendo la mano chiusa a pugno mentre il pollice e il mignolo rimangono distesi. Essa viene usata nei seguenti casi:\nLa configurazione 3.\nQuesta configurazione, realizzata tenendo estesi solamente il pollice, l'indice e il medio, viene spesso usata come variante libera della configurazione 5 ed \u00e8 dovuto al cambiamento diacronico e ad un processo di raffinamento del segno. Alcuni esempi che dimostrano tale variazione sono i segni per: \"donna, vento, ricco, elicottero\"\u2026\nEssa viene adottata nei seguenti casi :\nLa configurazione 4.\nEssa si realizza tenendo il pollice piegato al centro del palmo della mano mentre le altre dita sono estese e separate tra loro.\nLe metafore sottostanti a questa configurazione sono :\nLa configurazione 5 e la configurazione 5\u02d9.\nNella prima configurazione la mano \u00e8 aperta e le dita sono distanziate le une dalle altre, mentre nella seconda configurazione le dita sono piegate e contratte .\nLa configurazione 5 viene usata per :\nLa configurazione 5\u0308\u0308, invece, suggerisce :\nN.B. La maggior parte delle \"configurazioni\" prende il nome dalla lettera dell'alfabeto che la stessa configurazione indica."}
{"id": "5848780", "revid": "1718925", "url": "https://it.wikipedia.org/wiki?curid=5848780", "title": "Djivani", "text": "Djivani (, ), anche Jivani, \u00e8 una piccola comunit\u00e0 rurale della regione di Martuni nella repubblica dell'Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di cento abitanti e sorge lungo la strada che conduce a Varanda, praticamente al confine con la Hadrut di cui precedentemente faceva parte."}
{"id": "5848781", "revid": "767487", "url": "https://it.wikipedia.org/wiki?curid=5848781", "title": "Maria di Borgogna (1298-1336)", "text": "Origine.\nSecondo la \"Histoire des ducs de Bourgogne de la race cap\u00e9tienne, vol. VI\", Giovanna era la figlia femmina quartogenita del Duca di Borgogna e re titolare di Tessalonica, Roberto II e della moglie, Agnese di Francia (1260-1325), che, come ci viene confermato dalla \"Chronique anonyme des rois de France\", era la figlia minore (ultimogenita) del re di Francia, San Luigi IX (1215 \u2013 1270) e di Margherita di Provenza (1221 \u2013 1295), che, come riportato dal \"Vincentii Bellovacensis Memoriale Omnium Temporum\" era la figlia primogenita del conte di Provenza e conte di Forcalquier, Raimondo Berengario IV (1198 \u2013 1245) e della moglie (come risulta dalla cronaca del monaco benedettino inglese, cronista della storia inglese, Matteo Paris (1200 \u2013 1259), quando descrive il matrimonio della figlia Eleonora con il re d'Inghilterra, Enrico III), Beatrice di Savoia (1206 \u2013 1266).Roberto II di Borgogna, come ci viene confermato nel testamento del padre del 1272, era il figlio quintogenito ed anche ultimogenito del Duca di Borgogna ed in seguito re titolare di Tessalonica, Ugo IV di Borgogna e della prima moglie, Iolanda di Dreux, che, come ci viene confermato dalla \"Chronica Albrici Monachi Trium Fontium\", era figlia del conte di Dreux e di Braine, Roberto III e della moglie (come ci viene confermato dal documento n\u00b0 LXXIX del \"Cartulaire du comt\u00e9 de Ponthieu\"), Eleonora, signora di Saint-Val\u00e9ry, come appendiamo dalla \"Histoire g\u00e9n\u00e9alogique des ducs de Bourgogne de la maison de France\".&lt;br&gt;Due sue sorelle furono regine di Francia: prima, dal 1314 al 1315, Margherita, moglie di Luigi X di Francia, e poi, dal 1328 al 1349, Giovanna la zoppa, moglie di Filippo VI di Francia.\nBiografia.\nSuo padre, Roberto II fu incaricato di importanti missioni dai re di Francia, Filippo III l'Ardito e Filippo il Bello. Da quest'ultimo fu nominato gran ciambellano di Francia.Nel 1297, Filippo il Bello lo scelse per una delicata missione a Roma, per cui Roberto fece testamento, nominando suo successore il figlio, Ugo e affidando la reggenza alla moglie, Agnese di Francia, sinch\u00e9 Ugo non avesse raggiunto la maggior et\u00e0, citando inoltre, oltre i figli ancora in vita, un figlio che doveva ancora nascere e che nacque pochi mesi dopo: Maria.\nDopo che, nel 1305, si era ammalato, suo padre, Roberto II mor\u00ec il 21 marzo 1306 lasciando erede il figlio Ugo, sotto la tutela della madre, Agnese di Francia.\nSecondo la storico inglese, Thomas Rymer (ca. 1643 \u2013 13 Dicembre 1713) il re inglese, Edoardo I Plantageneto, nel 1306, scrisse una lettera alla mamma di Maria, la duchessa reggente di Borgogna, Agnese di Francia, proponendo un matrimonio, tra la figlia di Agnese, Maria e un nipote di Edoardo I, anche lui di nome Edoardo.&lt;br&gt;Il contratto di matrimonio tra Edoardo di Bar e Maria fu redatto a Bar-sur-Aube, il 13 giugno 1306, dal fratello di Maria, il duca di Borgogna, Ugo V, come da documento n\u00b0 577 del \"Cartulaire de Hugues de Chalon (1220-1319)\".\nA Montbard, l'11 febbraio 1310, Maria spos\u00f2 il conte di Bar, Edoardo I, secondo la \"Histoire g\u00e9n\u00e9alogique de la maison royale de Dreux (Paris), Luxembourg, Preuves de l'histoire de la maison de Bar-le Duc\" era l'unico figlio maschio del Conte di Bar, di Mousson, Enrico III e della moglie, Eleonora d'Inghilterra, che era figlia del re d'Inghilterra e duca d'Aquitania Edoardo I Plantageneto e della sua prima moglie, Eleonora di Castiglia, figlia secondogenita del re di Castiglia, Ferdinando III \"il Santo\" e di Giovanna di Dammartin, Contessa di Ponthieu (contea nel dipartimento della Somme le cui citt\u00e0 principali erano Abbeville e Montreuil-sur-Mer).&lt;br&gt;Enrico III di Bar (\"Henry aineis fils le comte de Bar\"), come ci viene confermato dal testamento del padre, nelle \"Preuves de l'HISTOIRE ECCLESIASTIQUE ET CIVILE DE LORRAINE, Volume 2\", era il figlio maschio primogenito del Conte di Bar, di Mousson, Teobaldo II (\"Thiebaut cuens de Bar\") e della sua seconda moglie, la Signora di Toucy, di Saint-Fargeau e di Puisaye (regione compresa tra il G\u00e2tinais e la Borgogna), Giovanna di Toucy (\"Jehenne contesse de Bar ma femme\"), che era figlia di Giovanni, Signore di Toucy, di Saint-Fargeau e di Puisaye (regione compresa tra il G\u00e2tinais e la Borgogna) e sua moglie Emma di Laval.\nSolo dopo il matrimonio, suo marito, Edoardo, raggiunse la maggior et\u00e0 e govern\u00f2 da solo le sue contee.\nMaria mor\u00ec prima del marito, prima del 1336.\nFigli.\nMaria ed Edoardo ebbero tre figli:"}
{"id": "5848782", "revid": "22475", "url": "https://it.wikipedia.org/wiki?curid=5848782", "title": "Street Fighter EX", "text": " \u00e8 un videogioco arcade sviluppato da Arika e pubblicato nel 1996 da Capcom. Si tratta di uno spin-off della serie \"Street Fighter,\" e il primo della serie ad avere grafica 3D\".\" Del videogioco \u00e8 stata realizzata una conversione per PlayStation dal titolo Street Fighter EX Plus \u03b1.\nModalit\u00e0 di gioco.\nIl picchiaduro presenta un sistema di gioco simile a quello di \"Street Fighter II\" e \"\". Nella versione cabinato compaiono 17 personaggi."}
{"id": "5848791", "revid": "765341", "url": "https://it.wikipedia.org/wiki?curid=5848791", "title": "Nngi", "text": "Nngi (, ) \u00e8 una comunit\u00e0 rurale della regione di Martuni nella repubblica dell'Artsakh (fino al 2017 denominata \"repubblica del Nagorno Karabakh\").\nConta poco pi\u00f9 o meno di quattrocento abitanti e sorge in zona collinare lungo la strada che collega Martuni alla capitale Step'anakert, a pochi chilometri dal confine amministrativo con la regione di Askeran."}
{"id": "5848798", "revid": "484362", "url": "https://it.wikipedia.org/wiki?curid=5848798", "title": "Kert", "text": "Kert (, ) \u00e8 una comunit\u00e0 rurale della regione di Martuni nella repubblica dell'Artsakh (precedentemente al 2017 denominata \"repubblica del Nagorno Karabakh\").\nConta oltre cinquecento abitanti e sorge in zona collinare pressoch\u00e9 contigua al villaggio di Karahundji. Nei pressi si trova l'omonimo piccolo bacino idrico e, a un paio di chilometri, la chiesa di Yeghishe."}
{"id": "5848800", "revid": "729019", "url": "https://it.wikipedia.org/wiki?curid=5848800", "title": "Mandaic", "text": "Mandaic \u00e8 un blocco Unicode. \u00c8 costituito dai 29 caratteri compresi nell'intervallo U+0840-U+085F.\nIntrodotto nella versione 6.0 di Unicode, comprende i simboli dell'alfabeto mandaico per il mandaico classico e moderno."}
{"id": "5848818", "revid": "765341", "url": "https://it.wikipedia.org/wiki?curid=5848818", "title": "Karahundji", "text": "Karahundji (, ) \u00e8 una piccola comunit\u00e0 rurale della regione di Martuni nella repubblica dell'Artsakh (fino al 2017 denominata solamente \"repubblica del Nagorno Karabakh\").\nConta poco meno di duecento abitanti e sorge pressoch\u00e9 contigua al villaggio di Kert."}
{"id": "5848831", "revid": "124718740", "url": "https://it.wikipedia.org/wiki?curid=5848831", "title": "Corridoio di Siliguri", "text": "Il corridoio di Siliguri, anche chiamato Chicken's Neck (letteralmente \"collo di pollo\"), \u00e8 uno stretto corridoio situato nello stato indiano del Bengala occidentale, che collega l'India nordorientale con il resto del paese. A nord e sud del corridoio si trovano rispettivamente gli stati del Nepal e del Bangladesh; nella parte pi\u00f9 nordorientale \u00e8 delimitato dallo stato del Bhutan.\nLa citt\u00e0 di Siliguri, nel Bengala occidentale, \u00e8 l'insediamento principale dell'area e anche un importante nodo di collegamento tra Bhutan, Nepal, Sikkim, Darjeeling, India nordorientale e il resto dell'India.\nStoria.\nIl Corridoio di Siliguri \u00e8 stato creato nel 1947 dopo la partizione del Bengala tra India e Pakistan (precedente Bengala Orientale, ora indipendente del Bangladesh).\nGeografia.\nNonostante il Corridoio di Siliguri sia un territorio interamente indiano, la sua posizione ha creato una realt\u00e0 politica che \u00e8 importante anche per il Bangladesh. La separazione di India e Bangladesh si \u00e8 verificata a causa di ostilit\u00e0 tra il Congresso Nazionale Indiano e la Lega musulmana. Fin dall'inizio, la relazione tra questi due nuovi stati \u00e8 stata segnata da ostilit\u00e0 e scontri.\nLa formazione del Pakistan orientale ha creato una barriera geografica nella zona nord-orientale dell'India. Lo stretto corridoio Siliguri (che in alcuni punti \u00e8 inferiore a di larghezza) \u00e8 rimasto come l'unico ponte tra la parte nord-orientale dell'India e del resto del paese. Incuneato tra il Bangladesh verso sud e ovest e territori ostili cinesi a nord, la regione non ha accesso al mare.\nTra il Sikkim e Bhutan si trova la valle del Chumbi, un territorio tibetano; un'ulteriore avanzata cinese in questa valle di meno di 130 km avrebbe tagliato Bhutan, parte del Bengala occidentale e tutto il Nord-Est dell'India, un'area contenente quasi 50 milioni di persone. Questa situazione si \u00e8 verificata durante la guerra tra India e Cina nel 1962.\nSituazione attuale.\nIl corridoio \u00e8 considerato area sensibile, quindi \u00e8 fortemente pattugliato dall'Esercito indiano, dai Fucilieri di Assam, dalla Border Security Force e dal corpo della polizia statale del Bengala Occidentale.\nIn tempi recenti, la zona \u00e8 diventato il centro di attraversamenti illegali da parte dei ribelli del Bangladesh e gli insorti maoisti nepalesi, entrambi in cerca di rifugio dal loro paese. In questa regione si svolgono anche traffici di stupefacenti e armi.\nTutti i trasporti terrestri tra l'India continentale e suoi stati nord-orientali sono effettuati tramite questo corridoio tortuoso, in quanto non vi \u00e8 alcun accordo di libero scambio tra Bangladesh e India. Il Corridoio di Tatulia, in alternativa al Siliguri, \u00e8 uno dei punti dell'accordo commerciale India-Bangladesh del 1980, in cui si afferma che \"I due governi si impegnano a prendere accordi reciprocamente vantaggiosi per l'uso dei loro corsi d'acqua, ferrovie e strade per il commercio tra i due paesi e per il passaggio delle merci tra due luoghi in un paese attraverso il territorio degli altri \". Tuttavia, la proposta \u00e8 ancora nelle fasi iniziali della contrattazione.\nIl percorso ha una grande linea ferroviaria a scartamento largo. Inoltre, la vecchia linea a scartamento metrico (recentemente convertito in un 1.676 metri (5 ft 6,0 in) di linea a scartamento largo) collega Siliguri con Islampur nel Distretto del Dinajpur Settentrionale (Bengala Occidentale), via Bagdogra, e le citt\u00e0 frontaliere della Adhikari, Galgalia, Thakurganj, Naxalbari e Taiabpur con il Nepal. La National Highway 31 collega Siliguri a Guwahati in Assam, che \u00e8 la strada pi\u00f9 critico della regione, a causa di insorti che operano nelle vicinanze.\nZona di libero scambio.\nNel 2002, l'India, Nepal, Bhutan e Bangladesh hanno studiato una proposta per creare una zona di libero scambio, il che permetterebbe tutti e quattro i paesi di collegarsi direttamente con l'altro senza restrizioni."}
{"id": "5848839", "revid": "767487", "url": "https://it.wikipedia.org/wiki?curid=5848839", "title": "Onda su onda (film)", "text": "Onda su onda \u00e8 un film del 2016 diretto da Rocco Papaleo, alla sua terza regia dopo \"Basilicata Coast to Coast\" (2010) ed \"Una piccola impresa meridionale\" (2013).\nTrama.\nGeg\u00e8 Cristofori, esuberante cantante di musica leggera da decenni in crisi economica e di popolarit\u00e0, riceve un invito da una sedicente miliardaria sud americana, per ritornare in Uruguay a Montevideo dove circa trenta anni prima si era esibito con un certo successo. Non avendo il denaro sufficiente per acquistare il volo aereo, si imbarca come passeggero su una nave Roll-on/roll-off della Grimaldi Lines.\nLa promessa di tenere un concerto, \u00e8 l'occasione della sua vita visto che in Italia ormai \u00e8 del tutto sconosciuto, e nessuna sua immagine compare su Internet. Sulla nave incontra Ruggero, cuoco solitario che non scende a terra da quattro anni essendo in crisi sentimentale dopo una penosa storia d'amore con una minorenne. Da subito scatta un'istintiva antipatia; per fargli un dispetto chiude Geg\u00e8 nella cella frigorifera. Questo incidente causa a Geg\u00e8 un improvviso abbassamento della voce non curabile a bordo. Arrivati a Montevideo Geg\u00e8, accompagnato da Ruggero, viene visitato in ospedale e la prima diagnosi accerta un blocco delle corde vocali. Sentendosi responsabilie dall'accaduto, Ruggero finge con l'organizzazione di essere lui Geg\u00e8 il cantante.\nLa miliardaria sudamericana, in realt\u00e0, \u00e8 la produttrice di un programma televisivo che ricerca persone che si sono perse di vista. Geg\u00e8 Cristofori infatti, trent'anni prima aveva avuto una notte d'amore con una ragazza e, ritornato subito in Italia, non aveva mai saputo che gli era nata una figlia, Gilda Mandarino. Gilda, quindi, crede che Ruggero sia suo padre, e quando egli, innamoratosene, cerca di baciarla, va in crisi temendo l'incesto. Nel frattempo Geg\u00e8 Cristofori, ancora una volta ricoverato presso l'ospedale, riceve la notizia di essere affetto da un tumore alla gola. Decide quindi di riconoscere la figlia e accetta comunque di partecipare allo spettacolo televisivo dove canta in play back la sua canzone pi\u00f9 famosa che riscuote un immediato successo.\nRuggero e Gilda, in visita al cimitero, depongono i fiori sulla tomba della madre di Gilda che ora accoglie anche le spoglie di Geg\u00e8 Cristofori.\nColonna sonora.\nLa colonna sonora \u00e8 stata scritta da Francesco Accardo e Rudy Pusateri con la collaborazione dello stesso Rocco Papaleo e da Francesco \"Kekko\" Montefiore. In particolare la canzone \"Buena Onda\" \u00e8 di Rocco Papaleo, mentre tra i \"bonus track\" della colonna sonora \u00e8 la canzone \"Librame\" di Luz Cipriota e Dante Spinetta.\nProduzione.\nLe riprese del film, tra l'Italia e l'Uruguay, sono cominciate nel luglio del 2015. I produttori sono Indiana Production e Less is more Produzioni.\nDistribuzione.\nIl film \u00e8 stato distribuito nelle sale cinematografiche il 18 febbraio 2016 dalla Warner Bros. Entertainment Italia."}
{"id": "5848845", "revid": "61051", "url": "https://it.wikipedia.org/wiki?curid=5848845", "title": "Fussballclub Neunkirch (femminile)", "text": ""}
{"id": "5848858", "revid": "1305772", "url": "https://it.wikipedia.org/wiki?curid=5848858", "title": "The Last Shot", "text": ""}
{"id": "5848859", "revid": "436907", "url": "https://it.wikipedia.org/wiki?curid=5848859", "title": "Starset", "text": "Gli Starset sono un gruppo musicale rock alternativo statunitense originario di Columbus, nell'Ohio.\nStoria del gruppo.\nPrimi anni, \"Transmissions\" (2013-2015).\nGli Starset sono stati fondati nel 2013 da Dustin Bates, gi\u00e0 cantante dei Downplay. Nel gruppo, Bates ricopre il medesimo ruolo, occupandosi inoltre delle parti di tastiera e della composizione.\nIl primo album in studio del gruppo \u00e8 stato \"Transmissions\", distribuito dalla Razor &amp; Tie l'8 luglio 2014. Le musiche dell'album sono state paragonate allo stile musicale di gruppi come Linkin Park, Breaking Benjamin, Skillet, Thirty Seconds to Mars, Three Days Grace e Red.\n\"Vessels\" (2016-2017).\nIl 26 gennaio 2016 il produttore Rob Graves ha annunciato l'inizio della produzione del secondo album del gruppo. Nello stesso anno gli Starset si sono esibiti in Europa in qualit\u00e0 di artisti d'apertura ai Breaking Benjamin.\nIl 4 novembre 2016 viene pubblicato il singolo \"Monster\", seguito il 16 dello stesso mese dal video musicale del brano \"Satellite\". I due brani hanno anticipato l'uscita del secondo album \"Vessels\", avvenuta il 20 gennaio 2017. \"Satellite\" \u00e8 stato in seguito pubblicato come singolo l'8 agosto 2017.\nDurante il 2018 il gruppo ha tenuto una nuova tourn\u00e9e e, contemporaneamente, Bates ha annunciato il progetto parallelo elettronico MNQN, pubblicando l'album omonimo il successivo 5 aprile 2019. Il 2 aprile gli Starset hanno firmato un contratto discografico con la Fearless Records e pubblicato il video per il brano \"Ricochet\", estratto come terzo singolo il 25 dello stesso mese.\nIl 17 agosto 2018 \u00e8 stata pubblicata per il download digitale una nuova versione del singolo \"Bringing It Down\", volta ad anticipare la riedizione di \"Vessels\" uscita il 28 settembre. La riedizione presenta un secondo disco contenente versioni acustiche e remix dei brani della versione originale pi\u00f9 una reinterpretazione di \"Love You to Death\" dei Type O Negative.\n\"Divisions\" e \"Horizons\" (2019-presente).\nIl 13 maggio 2019 gli Starset hanno annunciato di intraprendere una nuova tourn\u00e9e negli Stati Uniti d'America volta a promuovere il loro terzo album in studio, la cui data di pubblicazione \u00e8 stata fissata al 13 settembre dello stesso anno. Intitolato \"Divisions\", l'album \u00e8 stato anticipato dall'uscita di quattro singoli pubblicati a cadenza settimanale (tra cui \"Manifest\") ed \u00e8 entrato nella top 40 della Billboard 200 statunitense.\nPer la promozione del disco il gruppo ha intrapreso una tourn\u00e9e europea tra febbraio e marzo 2020, tuttavia interrotta a causa del diffondersi della pandemia di COVID-19, che ha compromesso l'intera tourn\u00e9e statunitense originariamente prevista tra maggio e luglio di quell'anno. Ad aprile \u00e8 stato pubblicato il quinto singolo \"Trials\", seguito a maggio dal relativo video.\nIl 26 aprile \u00e8 stato presentato il singolo \"Infected\", mentre a luglio \u00e8 stato annunciata una tourn\u00e9e statunitense prevista tra novembre e dicembre dello stesso anno. Il 10 settembre, con la pubblicazione del singolo \"The Breach\", gli Starset hanno rivelato i dettagli relativi al quarto album in studio, intitolato \"Horizons\" e previsto per il 22 ottobre 2021. Ad anticiparne la sua uscita sono stati anche i singoli \"Leaving This World Behind\" e \"Earthrise\", reso disponibili rispettivamente il 24 settembre e l'8 ottobre.\nStile musicale.\nDustin Bates ha definito il genere musicale del gruppo come \"cinematic rock\", spiegando lo stile musicale come \u00abuna mescolanza di sinfonie e musica elettronica, con l'hard rock dato dalla chitarra baritona e guidato da riff\u00bb. Tra le varie influenze degli Starset vi sono Hans Zimmer, i Nine Inch Nails, i Sigur R\u00f3s, i Thirty Seconds to Mars, i Deftones, gli Angels &amp; Airwaves e i Breaking Benjamin."}
{"id": "5848860", "revid": "287204", "url": "https://it.wikipedia.org/wiki?curid=5848860", "title": "Protocollo di Londra (1877)", "text": "Il Protocollo di Londra del 21 marzo 1877 venne firmato da Impero russo e Regno Unito durante la guerra russo-turca del 1877-1878. Lo zar si impegnava, in caso di vittoria russa, a non creare degli Stati fantocci nei Balcani. Il governo britannico, da parte sua, sarebbe rimasto neutrale in ogni conflitto tra la Russia e l'Impero Ottomano. Lo scopo del Protocollo era di mantenere un equilibrio di potenza nei Balcani evitando l'intervento di altre Potenze nella regione.\nA seguito del trattato di Santo Stefano, con il quale la Russia intendeva favorire la creazione di una \"grande Bulgaria\", il Regno Unito denunci\u00f2 il Protocollo di Londra del 1877 e minaccio di intervenire militarmente."}
{"id": "5848863", "revid": "1888664", "url": "https://it.wikipedia.org/wiki?curid=5848863", "title": "Ali Larijani", "text": "Biografia.\n\u00c8 l'ex presidente del parlamento iraniano.\nLarijani \u00e8 stato anche segretario del Supremo consiglio per la sicurezza nazionale dal 15 agosto 2005 al 20 ottobre 2007, scelto dal presidente Mahmoud Ahmadinejad, al posto di Hassan Rouhani.\nDurante le Elezioni presidenziali in Iran del 2005, \u00e8 stato sostenuto dal Consiglio di Coordinamento delle Forze Rivoluzionarie Islamiche.\nAlle elezioni presidenziali del giugno 2021, nonostante fosse tra i favoriti insieme a Ebrahim Raisi, la candidatura di Ali Larijani \u00e8 stata respinta dal Consiglio dei Guardiani."}
{"id": "5848864", "revid": "133557", "url": "https://it.wikipedia.org/wiki?curid=5848864", "title": "Ugo La Pietra", "text": "Biografia.\nUgo La Pietra ha sviluppato dal 1962 un\u2019attivit\u00e0 tendente alla chiarificazione e definizione del rapporto \u201cindividuo-ambiente\u201d. All\u2019inizio di questo processo di lavoro ha realizzato strumenti di conoscenza (modelli di comprensione) tendenti a trasformare il tradizionale rapporto \u201copera-spettatore\u201d. Ha operato dentro e fuori le discipline dichiarandosi sempre \u201cricercatore nelle arti visive\u201d; artista anomalo e scomodo e quindi difficilmente classificabile.\nCon le sue ricerche dal 1960 ha attraversato diverse correnti artistiche: \"arte segnica, arte concettuale, arte ambientale, arte nel sociale, narrative art, cinema d\u2019artista, nuova scrittura, extra media, neo-eclettismo, architettura e design radicale\". Ha comunicato e divulgato il suo pensiero e le sue esperienze attraverso un\u2019intensa attivit\u00e0 didattica ed editoriale. Si \u00e8 fatto promotore di gruppi di ricerca (Gruppo del Cenobio, Gruppo La Lepre Lunare, Global Tools, Cooperativa Maroncelli, Fabbrica di Comunicazione, Libero Laboratorio) e di attivit\u00e0 espositive coinvolgendo un grandissimo numero di operatori (artisti, architetti, designer).\nNel 1956 inizia la sua attivit\u00e0 di autodidatta nella musica facendo parte per alcuni anni, come clarinettista, della \"Kids Stompers Jazz Band\".\nNel 1957 si iscrive alla Facolt\u00e0 di Architettura del Politecnico di Milano.\nNel 1959/60 inizia \u201cla ricerca segnica\u201d in pittura, tesa al recupero di un minimo sperimentale simbolico.\nNel 1962 fonda con Agostino Ferrari, Ettore Sordini, Angelo Verga e Arturo Vermi il \"Gruppo del Cenobio\" sviluppando un\u2019attivit\u00e0 con mostre orientate nell\u2019area della pittura segnica.\nNel 1963 organizza, con Alberto Seassaro, l\u2019esposizione dedicata a \u201cLa ricerca morfologica\u201d, presso la Facolt\u00e0 di Architettura del Politecnico di Milano con indicazioni per l\u2019applicazione del concetto di \"Sinestesia tra le arti\".\nNel 1964 sviluppa una serie di progetti con la collaborazione degli scultori Marchese, Azuma, Benevelli, Vigo in cui vengono sperimentati i principi della \"Sinestesia tra le arti\". Organizza con Vittorio Orsenigo una serie di esposizioni dedicate a \"La Lepre Lunare\" con argomenti tratti dal \u201cManuale di zoologia fantastica\u201d di Jorge Borges. Si laurea in Architettura al Politecnico di Milano e viene incaricato come assistente dal Prof. Vittoriano Vigan\u00f2 nel corso di Interni e quindi dal Prof. Cesare Blasi nel corso di Composizione l.\nNel 1965 inizia ricerche sulla \u201ctraducibilit\u00e0 dei nessi strutturali in visualizzazioni spaziali\u201d originate da sperimentazioni alla \u201cmacroscala\u201d: \"tessiture\", superfici e nuclei con alto quoziente di \u201crandomicit\u00e0 e azzardo\u201d.\nNel 1965/66 inizia ricerche (con materiali acrilici) all\u2019interno dei \"fenomeni tissurali\" mediante \u201cstrutturazioni\u201d in cui \u00e8 evidente l\u2019introduzione, nell\u2019elemento programmato, di un \"segno randomico\", di disturbo.\nNel 1967 inizia la definizione della teoria del \u201c\"Sistema Disequilibrante\"\u201c, che pubblicher\u00e0 nel 1968/69, applicata a opere e azioni a scala oggettuale e urbana (per sottolineare le contraddizioni all\u2019interno dell\u2019ambiente urbano stesso), rappresenter\u00e0 una delle espressioni pi\u00f9 originali del design radicale.\nNel 1968 inizia la ricerca (con Livio Marzot) sulle periferie urbane con espliciti riferimenti all\u2019uso di strumenti per la riappropriazione dell\u2019ambiente. Progetta e realizza \u201cAmbiente Audiovisivo\u201d alla Triennale di Milano.\nNel 1969 vince i premi di pittura: \u201cPremio Termoli\u201d, \u201cPremio Joan Mir\u00f2\u201d, \u201cPremio Cesare da Sesto\u201d. Partecipa alla IV Settimana di Pittura al Museum Johanneum di Graz. Realizza per la manifestazione \u201cCampo Urbano\u201d a Como un intervento urbano nell\u2019isola pedonale. Partecipa al concorso per la Libera Universit\u00e0 di Bruxelles. Partecipa al concorso per il Padiglione Italiano all\u2019Expo Osaka.\nNel 1970 \u00e8 invitato alla mostra sperimentale della XXXV Biennale di Venezia.\nNel 1971 progetta strumenti audiovisivi urbani per Trigon 71 a Graz (Austria). Inizia la collaborazione con la rivista In (argomenti e immagini di design) di cui diventer\u00e0 in seguito il direttore e in cui dar\u00e0 spazio a tutte le ricerche radicali in Italia e all\u2019estero. Sviluppa una serie di teorie divulgate in articoli, seminari e in alcuni libri come \u201cLa riappropriazione dell\u2019ambiente\u201d in cui vengono definiti i fondamenti della disciplina \u2018arredo urbano\u2019.\nDal 1972 partecipa con opere e mostre allo sviluppo dell\u2019area artistica \u201cLa Nuova Scrittura\u201c.\nInvitato alla Triennale di Milano realizza il film \"La grande occasione\". E\u2019 invitato a realizzare un allestimento al Museum of Modern Art di New York nella mostra \u201cItaly: New Domestic Landscape\u201d.\nNel 1973 \u00e8 membro fondatore della \u201cGlobal Tools\u201d, laboratori didattici per la creativit\u00e0 individuale, primo e unico raggruppamento di \u201cArchitetti, designer e artisti radicali\u201d. Consulente artistico della casa editrice Jabik e Colophon Editori Milano: coordiner\u00e0 le edizioni di Multipli d\u2019Arte, la prima videoteca di Milano, collaborando alla redazione del settimanale \u201cSpettacoli e Societ\u00e0\u201d e \u201cMilano Dove\u201d. Direttore della rivista \"Progettare Inpi\u00f9\", monografie legate a problemi ambientali e sociali, edita da Jabik e Colophon Editori.\nNel 1974 organizza la prima e unica mostra di design radicale \u201cGli abiti dell\u2019imperatore\u201d alla galleria Luca Palazzoli di Milano, galleria of Student Cultural Center Belgrado, Museo Johanneum di Graz.\nDal 1975 al 1979 coordina l\u2019attivit\u00e0 progettuale, sperimentale ed espositiva intorno all\u2019area \u201cArte nel sociale\u201d e nell\u2019ambiente urbano al Centro Internazionale di Brera di Milano.\nNel 1975 vince il Primo Premio al Festival del Film di Architettura a Nancy e partecipa sotto la guida di Vittorio Fagone ad una serie di manifestazioni in gallerie e musei in Italia e all\u2019estero dedicate al \"cinema d\u2019artista\".\nNel 1976 \u00e8 membro fondatore della \u201cCooperativa Maroncelli\u201d a Milano.\nNel 1977 \u00e8 membro fondatore e \u201coccupatore\u201d della \u201cFabbrica di comunicazione\u201d, ex chiesa di S. Carpoforo di Milano. Coordina, prima con Franco Mazzucchelli e Ettore Pasculli, poi con Vincenzo Ferrari, l\u2019attivit\u00e0 delle arti visive al Centro Internazionale di Brera di Milano. Inizia l\u2019attivit\u00e0 didattica all\u2019interno dell\u2019Istituto d\u2019Arte di Monza. Nel 1978 invitato alla Biennale di Venezia nelle sezioni \u201cArte nel sociale\u201d (E. Crispolti), \u201cCinema d\u2019artista\u201d (V. Fagone), \u201cUtopia, crisi dell\u2019architettura. L\u2019architettura radicale\u201d (L.V. Masini). Organizza con Cesare Casati la mostra \u201cCinquant\u2019anni di architettura\u201d al Palazzo delle Stelline a Milano.\nNel 1979 vince il Compasso d\u2019Oro per una ricerca di arredi per le Case Gescal. \u00c8 curatore della Sezione \u201cAudiovisiva\u201d alla XVI Triennale di Milano.\nNel 1980 progetta e realizza elementi di arredo urbano per il Comune di Giulianova \u201cLuminarie\u201c. E\u2019 redattore responsabile del settore arredamento e design della rivista Domus. Cura (con Gianfranco Bettetini e Gillo Dorfles) la mostra \u201cCronografie\u201d alla Biennale di Venezia.\nNel 1981 \u00e8 curatore e allestitore della mostra \u201cLo spazio scenografico nella televisione italiana\u201d alla XVI Triennale di Milano.\nNel 1982 progetta e realizza il Monumento alla Memoria per la citt\u00e0 di Prato. Progetta su incarico della 1DZ elementi di arredo urbano per il quartiere Spring Siedlung a Berlino.\nNel 1983 \u00e8 curatore (con Q. Bettetini e A. Grasso) della mostra \"La casa telematica\" alla Fiera di Milano.\nDal 1985 al 1999 coordina mostre, premi, seminari e nuove collezioni di oggetti intorno all\u2019artigianato artistico coinvolgendo diverse aree territoriali (alabastro di Volterra, pietra apricena, pietra leccese, pietra lavica, pietra lavagna, mobile di Todi, mobile di Cant\u00f9, mobile di Pesaro, mobile di Bovolone, mobile di Saluzzo, ceramica Faenza, ceramica Deruta, ceramica Grottaglie, ceramica Vietri sul Mare, vetro Murano, vetro di Colle Val d\u2019Elsa, mosaico di Ravenna, mosaico di Spilimbergo, mosaico di Monreale, ecc.).\nNel 1985 \u00e8 incaricato (con V. Magistretti) della progettazione e ristrutturazione dell\u2019Orto Botanico di Milano. Inizia ad organizzare una serie di mostre seminari sulla \u201cCultura balneare\u201d presso il Centro Culturale Polivalente di Cattolica.\nE\u2019 invitato a partecipare con il proprio Corso di Progettazione Ambientale presso la Facolt\u00e0 di Architettura di Palermo per un progetto di ampliamento dell\u2019Orto Botanico di Palermo. Partecipa su incarico dell\u2019Assessorato allaCultura di Roma al \u201cProgetto per Roma \u2013 Laboratorio I\u201d con un progetto per il Parco Urbano dell\u2019area archeologica di Velabro, Circo Massimo, Terme di Caracalla. \u00c8 membro coordinatore della Ricerca per la Regione Lombardia: \u201cL\u2019arte di riqualificare le periferie\u201d. Vince il concorso di I grado e quindi segnalato nel II grado per il Parco urbano ex manifattura Tabacchi\u201d, Bologna. Organizza con una serie di artisti milanesi la mostra concettuale \u201cL\u2019intelligenza dell\u2019effetto\u201d in cui si cerca di coniugare il concettuale con lo spettacolare al Palazzo Dugnani del Comune di Milano.\nDal 1986 al 1997 \u00e8 coordinatore delle mostre di ricerca e sperimentazione all\u2019interno della manifestazione Abitare il Tempo (Fiera di Verona).\nNel 1986 vince il concorso di I grado per la sistemazione delle aree del tessuto edilizio presso la Basilica di S. Lorenzo a Milano. Organizza una serie di mostre e convegni intorno all\u2019area dell\u2019oggetto \u201cfatto ad arte\u201d, riproponendo all\u2019attenzione del mondo del design e dell\u2019arte un rinnovato processo di avvicinamento tra cultura del progetto e le risorse del territorio (vedi le mostre ad \u201cAbitare il Tempo\u201d di Verona dal 1986 a1 1999, le mostre \u201cAbitare con Arte\u201d dal 1986 al 1991 a Milano, Parigi, Londra, D\u00fcsseldorf, Chicago).\nNel 1987 \u00e8 incaricato dalla Regione Lombardia per la progettazione di un \u201cPiano Paesistico zona nord-ovest\u201d (San Siro) a Milano. Progetta la \"Casa Aperta\" al Cersaie di Bologna.\nNel 1988 pubblica il primo libro sull\u2019attivit\u00e0 di Gio Ponti, prima edizioni Coliseum, in seguito edizioni Rizzoli.\nNel 1989 gli viene conferito il premio \u201cUtopia\u201d da Eugenio Battisti durante il III Congresso Internazionale sulle Utopie al Teatro Argentina di Roma. Nel 1990 progetta e realizza \"Il giardino all\u2019italiana\", Cersaie di Bologna. Realizza \"Monumenti alla balnearit\u00e0\" presso il Comune di Cattolica, primi esempi di opere di arredo urbano.\nNel 1991 organizza una mostra personale (con un ambiente dedicato all\u2019Unit\u00e0 nel Mediterraneo) presso il Muse\u00e8 d\u2019Art Contemporain de Lion.\nNel 1992 \u00e8 curatore del settore \u201cLa vita tra cose e natura, sezione naturale virtuale\u201d alla Triennale di Milano. \u00c8 curatore della mostra dedicata alla scoperta e valorizzazione del souvenir e quindi del merchandising museale \u201cNuovi oggetti e progetti per una memoria balneare\u201d presso il Comune di Cattolica all\u2019Ex Colonia \u201cLe navi\u201d.\nDal 1993 al 1999 organizza una serie di mostre personali (Galleria Borgogna, Avida Dollars) in cui vengono indagati, attraverso disegni, quadri e oggetti, i temi della \"Nuova territorialit\u00e0\": \"genius loci, nazionalismo, pulizia etnica ed Europa unita\".\nNel 1994/96 \u00e8 invitato con un ambiente e con un \u201cbrano architettonico\u201d nella sezione Italiana alla Triennale di Milano \u201cIdentit\u00e0 e differenze\u201d.\nNel 1994 pubblica il primo libro sull\u2019attivit\u00e0 di Guglielmo Ulrich, edizioni Electa Milano.\nDal 1996 al 1999 \u00e8 curatore della manifestazione \u201cTerritori di pietra\u201d presso il Comune di Cursi (Le) per la valorizzazione del territorio in preparazione dell\u2019Ecomuseo della Pietra Leccese.\nNel 1996 \u00e8 organizzatore del I Premio di Artigianato Artistico e fondatore dell\u2019Osservatorio presso il Comune di Todi.\nNel 1997 organizza una mostra personale di oggetti in mosaico presso la Fortezza da Basso a Firenze.\nNel 1998 \u00e8 curatore della mostra \u201cLa meravigliosa avventura del Barone Bic\u201d al Castello di Ussel (Ao).\nNel 1998/99/2000 \u00e8 curatore delle mostre \u201cLe diversit\u00e0\u201d alla Fortezza da Basso di Firenze.\nNel 1999 \u00e8 curatore di due collezioni di oggetti per il merchandising museale per l\u2019Ecomuseo di Fontanabuona (Ge) e l\u2019Ecomuseo di Cursi (Le).\nNel 2000 \u00e8 curatore del Decennale della mostra Territori di Pietra per l\u2019Ecomuseo di Cursi (Le) e fondatore del Primo Osservatorio Nazionale sull\u2019Artigianato Artistico (Monza).\nNel 2001 Vittorio Fagone organizza una sua personale presso la Fondazione Ragghianti di Lucca.\nNel 2002 la Provincia di Perugia organizza una sua vasta rassegna personale presso la Rocca Paolina.\nNel 2005 la Cineteca Italiana organizza, presso lo Spazio Oberdan della Provincia di Milano, una rassegna di suoi film degli anni \u201870, presentati da Vittorio Fagone.\nNel 2005 Luciano Caramel \u00e8 curatore di una sua mostra presso la Fondazione Umberto Mastroianni di Arpino (Frosinone).\nNel 2006 \u00e8 invitato ad \u201cAttese\u201d Terza Edizione della Biennale di Ceramica nell\u2019Arte Contemporanea di Albissola; realizza una mostra personale, curata da Luciano Caramel, alla Villa Comunale di Frosinone e un\u2019altra mostra personale all\u2019Oratorio di Santa Cita a Palermo.\nNel 2007 \u00e8 presente nelle mostre dedicate agli anni Settanta al Museo Villa Croce di Genova, alla Triennale di Milano, alla Mole Vanvitelliana di Ancona.\nRealizza due installazioni \"Itinerari siciliani\" e \"Unit\u00e0 del Mediterraneo\" nella mostra a cura di Achille Bonito Oliva presso il Museo del Mediterraneo Fondazione Orestiadi di Gibellina.\nNel 2008 realizza un\u2019ampia retrospettiva presso la Fondazione Mudima di Milano, curata da Vittorio Fagone; \u00e8 invitato da Luciano Caramel alla rassegna \u201cScultura Internazionale ad Agli\u00e9\u201d; realizza una mostra sulle sue Ceramiche al Triennale Design Caf\u00e9.\nNel 2009 il FRAC Centre di Orl\u00e9ans gli dedica una personale sui progetti di architettura degli anni \u201960-\u201970; realizza un\u2019ampia mostra sulla sua opera ceramica a Palazzo Botton di Castellamonte (TO) e al MIC di Faenza; gli viene conferito il \u201cPremio alla carriera\u201d nell\u2019ambito di Palermo Design Week e realizza il progetto per la piazza di Giffoni (Salerno)\nNel 2010 partecipa alla mostra storica sul Gruppo del Cenobio alla Galleria Artestudio di Milano e realizza un\u2019ampia mostra sulla sua opera ceramica al Museo Hoffmann di Caltagirone (CT); \u00e8 tra gli invitati della mostra \u201cEnvironments and Counter Environments: Italy the New Domestic Landscape MoMA 1972\u201d a New York, Basilea, Barcellona, Stoccolma cura di Luca Molinari, Mark Wasiuta e Peter T. Lang.\nNel 2011 \u00e8 invitato da Enzo Biffi Gentili alla mostra \u201cArtieri Domani\u201d alle Officine Grandi Riparazioni di Torino in occasione delle Manifestazioni per il 150\u00ba Anniversario dell\u2019Unit\u00e0 d\u2019Italia; realizza una nuova collezione di ceramiche a Caltagirone per il 150\u00ba Anniversario dell\u2019Unit\u00e0 d\u2019Italia \u201cL\u2019Unit\u00e0 nella diversit\u00e0\u201d, dedicata alle 20 Regioni italiane, che viene esposta nelle manifestazioni ufficiali di Torino; \u00e8 invitato alla mostra \u201cFuori!\u201d al Museo del Novecento di Milano e alla mostra \u201cSulla parola\u201d alle Fabbriche Chiaramontane di Agrigento a cura di Marco Meneguzzo. Realizza una mostra personale di pittura alla Galleria Spazio Temporaneo di Milano, un\u2019ampia retrospettiva alla Galleria Mercier di Parigi. Pubblica il libro \u201cAbitare la citt\u00e0\u201d (Allemandi) che raccoglie le sue ricerche sull\u2019abitare dagli anni Sessanta ad oggi che presenta anche nella mostra \u201cAbitare la citt\u00e0. Il futuro di ieri, per una nuova territorialit\u00e0\u201d, realizzata al Museo MIAAO, Torino a cura di Enzo Biffi Gentili.\nNel 2012 la Fondazione Mudima li dedica una personale dal titolo \u201cAbitare a Milano\u201d che raccoglie opere e interventi all\u2019interno del territorio milanese; realizza una nuova collezione in ceramica di Caltagirone \u201cSegni Zodiacali\u201d, che espone alla Galleria Fatto ad Arte, in occasione del FuoriSalone di Milano; \u00e8 invitato alla mostra \u201cAddio Anni Settanta\u201d organizzata a Palazzo Reale di Milano a cura di Francesco Bonami e Paola Nicolin. Partecipa alla mostra \u201cRadical City\u201d organizzata all\u2019Archivio di Stato di Torino e curata da Emanuele Piccardo.\nNel 2013 la Galleria del Credito Valtellinese dedica una mostra celebrativa al Gruppo del Cenobio a cura di Luciano Caramel \u201cNel segno del segno. Dopo l\u2019Informale\u201d. \u00c8 invitato da Marco Meneguzzo alla mostra \u201cArtisti nello spazio\u201d alla Fondazione Rocco Guglielmo di Catanzaro, dove ricostruisce un ambiente degli anni Settanta. Realizza due mostre personali: \u201cItinerari\u201d alla Galleria Ca\u2019 di Fra di Milano e \u201cTracce. La mia territorialit\u00e0\u201d al Museo della Ceramica di Mondov\u00ec. La Galleria Derbylius di Milano ripropone la mostra \u201cProgramma Maggio 1972\u201d con la ricerca presentata alla Galleria Blu nel \u201972 con Vincenzo Ferrari. Il Mus\u00e9e D\u2019Art Modern di Saint-Etienne organizza una collettiva \u201cHistorie des formes de demain\u201d con le opere dalla propria collezione di design, tra cui anche la \"libreria Uno sull\u2019altro\" e la \"l\"ampada Globo Tissuratol.\nNel 2014 il Triennale Design Museum organizza una grande mostra monografica \u201cUgo La Pietra. Progetto disequilibrante\u201d; partecipa ad ARTISSIMA di Torino con la Galleria Camera 16 con una mostra personale nella sezione \u201cBack to the future\u201d.Realizza la mostra \u201cInterno / Esterno\u201d alla Galleria Antonia Jannone di Milano. Partecipa ad alcune mostre collettive tra cui: \u201cNati nei \u201930. Milano e la generazione di Piero Manzoni\u201d al Museo della Permanente di Milano e \u201cLe statue calde\u201d, Museo Marino Marini, Firenze.\nNel 2015 realizza la ricerca \u201cIl verde risolve!\u201d che espone alla Galleria Il Chiostro Arte Contemporanea di Saronno e che pubblica in un libro edito da Corraini. Realizza la mostra \u201cStrutturazioni tissurali\u201d alla Galleria E3 di Brescia e partecipa alla collettiva a cura di Marco Scotini \u201cEarthrise\u201d al PAV Parco Arte Vivente di Torino. Sue opere vengono incluse nella mostra \u201cThe other architect\u201d presso il CCA Canadian Centre for architecture di Montreal e nella mostra \u201cHippie modernism: the struggle for Utopia\u201d al Walker Art Center di Minneapolis. Realizza la personale di disegni e acquerelli \u201cOdori e Sapori\u201d alla Galleria Nuages, Milano.\nNel 2016 Vince il Premio \u201cCompasso d\u2019Oro\u201d ADI alla Carriera. Realizza la grande mostra dedicata alle sue ricerche nell\u2019ambiente urbano \u201cABITARE \u00e8 essere ovunque a casa propria\u201d al Museo MA*GA di Gallarate. Per il progetto \u201cMateria Prima\u201d realizza un\u2019installazione in ceramica site-specific per la piazza del Museo della Ceramica di Montelupo Fiorentino. Realizza alcune mostre personali nelle Gallerie Fatto ad Arte, Bianconi, Bulian e Ca\u2019 di Fra a Milano. La Fondazione Cineteca Italiana organizza delle proiezioni speciali dei suoi film degli anni Settanta nell\u2019ambito della XXI Triennale di Milano. Partecipa alla mostra \u201cL\u2019Inarchiviabile/The Unarchivable\u201c sull\u2019arte degli anni Settanta al FM Centro per l\u2019Arte Contemporanea di Milano. La Neue Galerie, Graz espone un suo ambiente del 1973 nella mostra \u201cFrom the Collection. Bild, Realit\u00e4t und Forschung von 1960 bis 1980\u201d. Il Centre George Pompidou acquisisce nuove opere per la sua collezione in occasione della mostra \u201cUn art pauvre\u201d.\nNel 2017 realizza le mostre personali:\u201cTerritori\u201d, Galleria Bianconi, Milano;\u201cLe altre culture\u201d, AD\u2019 Gallery, Milano; \u201cCento ceramiche italiane\u201d, Museo Duca di Martina, Napoli; \u201cCampo Tissurato. I segni e l\u2019urbano\u201d, Studio d\u2019Arte Dabbeni, Lugano;\u201cUna forza interiore\u201d, Officine Saffi, Milano. Realizza due importanti installazioni: \u201cAbitare Milano-Analisi e decodifica dello spazio urbano\u201d, alla Fonderia Artistica Battaglia, Milano e \u201cNuovo tempio capitolino\u201d, al Palatino di Roma. E\u2019 invitato in alcune importanti collettive: \u201cThe Other Architect\u201d, CCA/Het Nieuwe Instituut, Rotterdam; \u201cTake Me (I\u2019m Yours)\u201d, Hangar Bicocca, Milano; \u201cNouvel accrochage des collections contemporaines\u201d, Centre Pompidou, Paris; \u201cLe storie del film d\u2019artista in Italia\u201d, MAXXI, Roma; \u201cArte ribelle\u201d, Galleria del Credito Valtellinese, Milano.\nArte.\nUgo La Pietra si rende noto in quanto artista gi\u00e0 alla fine degli anni Cinquanta.\nLa sua ricerca nell'ambito pittorico inizia con la produzione Minimi Segni che trover\u00e0 il suo apice fra il 1962 e il 1963 nel gruppo Cenobio, composto da Ugo La Pietra, Agostino Ferrari, Ettore Sordini, Angelo Verga, Arturo Vermi, che si contrappone alle correnti della pop art, dell'arte oggettuale e dell'arte cinetica.\nProsegu\u00ec la sua sperimentazione con la Sinestesia tra le arti, portando avanti un processo creativo che vedeva protagoniste e in relazione varie discipline formali (pittura segnica, arte concettuale, narrative art, nuova scrittura, cinema d'artista, arte nel sociale, neoeclettismo, ma anche architettura radicale, installazioni urbane, ambienti disequilibranti, neo-eclettismo e design territoriale), come si pu\u00f2 rilevare per esempio in: Lepre lunare, Effetto randomico, Strutturazioni tissurali, Sistema disequilibrante.\nHa realizzato pi\u00f9 di 900 mostre personali e collettive partecipando alla Biennale di Venezia nel 1970, 1978, 1980, alla Triennale di Milano nel 1968, 1972, 1979-80-81, 1993, 1996, 2007; ha esposto inoltre al Museum of Modern Art di New York, al Centro Pompidou di Parigi, al Museum of Contemporary Craft di New York, alla Galleria di Palazzo Galvani di Bologna, alla Neue Galerie di Graz, a Palazzo dei Diamanti di Ferrara, alla Fortezza da Basso a Firenze, alla Fondazione Ragghianti di Lucca, al Muse\u00e9 Departemental di Gap, al Museum F\u00fcr Angewandre Kunst Colonia, al Museo Nordio Linz, al Museo della Permanente di Milano, al Royal College of Art di Londra, alla Biennale di Chateauroux, alla Biennale di Albisola, alla mostra \u201cMasterpieces\u201d \u2013 Palazzo Bricherasio, Torino, alla Fondazione Umberto Mastroianni di Arpino (FR), allo Spazio Oberdan (Cineteca Italiana), al Museo di Villa Croce a Genova, alla Fortezza da Basso a Firenze, alla Fondazione Orestiadi di Gibellina, alla Fondazione Mudima di Milano, al FRAC Centre di Orl\u00e9ans, al MIC di Faenza, Mus\u00e9e D\u2019Art Modern di Saint-Etienne, al MIC di Faenza, al Museo MA*GA di Gallarate, al CCA Canadian Centre for Architecture di Montreal.\nArchitettura, design e arte applicata.\nAlcuni progetti:\nL'esperienza in ambito editoriale.\nUgo La Pietra conduce una consistente e intensa attivit\u00e0 di comunicazione con la scrittura di saggi e articoli per riviste d'arte e di architettura.\nDagli anni Settanta dirige le riviste IN, Inpi\u00f9, Brera flash, Fascicolo, Caleidoscopio, Area, Abitare con arte, Artigianato tra arte e design. Ha lavorato come redattore per D'Ars, Domus e AU e in quanto direttore artistico per Mestieri d'arte.\nCura diversi libri, tra cui:\nMostre.\nOrganizza e cura pi\u00f9 di 900 mostre personali e collettive in cui coinvolge sia artisti che designer per istituzioni nazionali e internazionali: Triennale di Milano, Fondazione Mudima e il Museo della Permanente (Milano), la Biennale di Venezia, il Museum of Modern Art e il Museum of Contemporary Craft di New York, Centro Pompidou a Parigi, la Galleria Palazzo Galvani di Bologna, alla Neue Galerie di Graz, a Palazzo dei Diamanti di Ferrara, alla Fortezza da Basso a Firenze, alla Fondazione Ragghianti di Lucca, al Muse\u00e9 Departemental di Gap, al Museum F\u00fcr Angewandre Kunst Colonia, al Museo Nordio Linz, al Royal College of Art di Londra, alla Biennale di Chateauroux, alla Biennale di Albisola, al Palazzo Bricherasio di Torino, alla Fondazione Umberto Mastroianni di Arpino (FR), allo Spazio Oberdan (Cineteca Italiana), al Museo di Villa Croce a Genova, alla Fondazione Orestiadi di Gibellina, al FRAC Centre di Orl\u00e9ans, al MIC di Faenza.\nAl momento \u00e8 aperta una mostra al museo MAGa di Gallarate.\nCinematografia.\nDal 1973 si dedica alla produzione cinematografia con i seguenti film: \nAttivit\u00e0 didattica.\nDal 1964 ha svolto attivit\u00e0 didattica presso le Facolt\u00e0 di Architettura di Milano, Pescara, Palermo, Torino, Venezia, Milano; al Politecnico di Milano, Scuola del Design; all\u2019Istituto d\u2019Arte di Monza; all\u2019ISIA di Faenza; all\u2019Istituto Europeo di Design di Milano; alla NABA di Milano; all\u2019Accademia di Belle Arti di Brera a Milano; dal 2000 al 2005 ha diretto il Dipartimento \u201cProgettazione Artistica per l\u2019Impresa\u201d, da lui fondato, all\u2019Accademia di Belle Arti di Brera, Milano. Dal 2009 \u00e8 professore a contratto al Politecnico di Milano, Scuola del Design e alla NABA di Milano. Tiene seminari e workshop in numerose Universit\u00e0 e Accademie in Italia e all\u2019estero."}
{"id": "5848865", "revid": "125367420", "url": "https://it.wikipedia.org/wiki?curid=5848865", "title": "Samira Wiley", "text": "Conosciuta principalmente per il ruolo di Poussey Washington nella serie televisiva \"Orange Is the New Black,\" nel 2018 ha vinto un Emmy Award per la sua interpretazione nella serie televisiva \"The Handmaid's Tale\".\nBiografia.\nNata a Washington, Samira si \u00e8 laureata alla Duke Ellington School of the Arts. Il padre Dennis W. Wiley e la madre Christine Wiley sono i pastori della Covenant Baptist United Church of Christ. I genitori sono stati definiti dei \"pilastri della comunit\u00e0 religiosa LGBT\"; la Covenant Baptist United Church of Christ era infatti l'unica chiesa battista a Washington D.C. a celebrare le unioni fra persone dello stesso sesso nel 2007. Samira ha due fratelli: Aiyana Maat e Joshua Wiley.\nCarriera.\nHa studiato recitazione alla Juilliard School di New York e si \u00e8 laureata nel 2010. Ha lavorato soprattutto in teatro nei primi anni della sua carriera. Nel 2011 ha interpretato Maria in una produzione di Love's Labour's Lost di Public Theater.\nQuando la serie televisiva della Netflix, \"Orange Is the New Black\" \u00e8 entrata in fase di sviluppo, Wiley ha saputo delle audizioni da un suo amico autore dello show, Marco Ramirez. Dopo aver scoperto che un'altra amica della Juilliard, Danielle Brooks, aveva avuto un ruolo nello show, Wiley ha chiesto a Brooks di provare con lei per prepararsi alle audizioni per il ruolo di Poussey Washington, la migliore amica del personaggio di Brooks nello show. L'audizione di Samira ha avuto successo; \u00e8 apparsa in tutti i dodici episodi della prima stagione della serie ed \u00e8 stata in primo piano per tutta la seconda stagione. Lascia la serie alla fine della quarta stagione. Nel 2017 entra a far parte del cast della serie \"The Handmaid's Tale\", per la quale nel 2018 riceve un Emmy Award come migliore attrice guest star.\nIl primo ruolo importante fu nel film commedia \"The Sitter\" (2011). Mentre recitava nello show televisivo \"Orange Is the New Black,\" Wiley ha girato \"Rob the Mob\", un film poliziesco indipendente diretto da Raymond De Felitta e pubblicato nel marzo del 2014.\nWiley ha fatto da modella per il \"Maniac Magazine,\" \u00e8 apparsa sulla copertina dell'editoriale settembre/ottobre del 2014. Wiley \u00e8 inoltre apparsa sulla copertina dell'edizione 2014 della rivista \"OUT100 Magazine\" insieme a Sam Smith, Ellen Page e Zachary Quinto.\nNel dicembre del 2015, \u00e8 stato annunciato che Wiley \u00e8 stata scelta per dare voce al personaggio di \"The Walking Dead\", Michonne, nel videogioco rilasciato da Telltale Games nel febbraio del 2016.\nVita privata.\nDal 2017 Wiley \u00e8 sposata con la scrittrice Lauren Morelli. L'11 aprile 2021 ha dato alla luce una bambina, George Elizabeth.\nDoppiatrici italiane.\nNelle versioni in italiano dei suoi film, Samira Wiley \u00e8 stata doppiata da:\nDa doppiatrice \u00e8 sostituita da:"}
{"id": "5848870", "revid": "1498232", "url": "https://it.wikipedia.org/wiki?curid=5848870", "title": "Atletica leggera ai XIV Giochi paralimpici estivi - 100 metri piani maschili T11", "text": "Ai XIV Giochi paralimpici estivi, che si sono tenuti a Londra nel 2012, la competizione dei 100 metri piani maschili T11 si \u00e8 svolta il 7 e l'8 settembre presso lo Stadio Olimpico di Londra.\nBatterie.\nSi qualificano per le semifinali il primo classificato di ogni batteria. Vengono ripescati i 7 migliori tempi degli esclusi.\nSemifinali.\nSi qualifica per la finale il primo classificato di ogni batteria. Viene ripescato il tempo migliore degli esclusi."}
{"id": "5848874", "revid": "643662", "url": "https://it.wikipedia.org/wiki?curid=5848874", "title": "Stadio Centrale (Kutaisi)", "text": ""}
{"id": "5848875", "revid": "122139950", "url": "https://it.wikipedia.org/wiki?curid=5848875", "title": "Storia di Roma (Mommsen)", "text": "La Storia di Roma (in tedesco: \"R\u00f6mische Geschichte\") \u00e8 una trattazione storica composta da pi\u00f9 volumi di Roma antica scritto da Theodor Mommsen (1817\u20131903). Originariamente pubblicato da Reimer &amp; Hirsel, Lipsia, tre volumi pubblicati tra il 1854 e il 1856, il lavoro affronta il periodo storico della Repubblica romana. Un quarto e successivo volume riguardava le province dell'impero romano. Recentemente \u00e8 stato pubblicato un quinto libro sull'Impero, ricostruito sulla base di sue dispense. I primi tre volumi hanno avuto ampia eco dal momento stesso della loro pubblicazione. Ancora studiato e citato, \u00e8 il pi\u00f9 noto lavoro del pur prolifico autore, tanto che fu espressamente citato nella motivazione per il Nobel per la letteratura attribuito a Mommsen nel 1902.\nGenesi.\nMommsen inizia a scrivere la sua \"Storia\" in seguito ai suoi primi studi su Roma antica. In effetti non aveva progettato di scrivere un libro di tale portata, ma l'occasione gli si present\u00f2 nel 1850, mentre insegnava all'Universit\u00e0 di Lipsia, dove il trentaduenne Mommsen aveva una cattedra di Diritto. \"Invitato a tenere una conferenza pubblica, presentai uno studio sui Gracchi. Reimer e Hirzel, gli editori, erano presenti, e due giorni dopo mi chiesero di scrivere la Storia di Roma per la loro casa editrice.\" Licenziato dall'Universit\u00e0 per le sue supposte attivit\u00e0 rivoluzionarie, Mommsen avrebbe accettato la proposta editoriale \"in parte per il mio sostentamento, e in parte perch\u00e9 mi appassionava\".\nGli editori precisarono che il trattato si sarebbe dovuto concentrare sugli eventi e le circostanze, evitando una trattazione scolastica. Karl Reimer e Solomon Hirzel desideravano certamente un lavoro accademico di tutto rispetto, adatto alle loro ben note pubblicazioni storiche, ma volevano anche che avesse un adeguato taglio letterario per soddisfare la parte pi\u00f9 colta dei propri lettori. Come studioso Mommsen era parte attiva negli ultimi progressi fatti nello studio degli antichi romani. Inoltre Mommsen aveva avuto anche una certa esperienza come giornalista. Di certo aveva le potenzialit\u00e0 per diventare un autore accademico popolare.\n\"\u00c8 giunto il momento per un lavoro di questo genere.\", scrisse Mommsen ad un altro ricercatore con cui collaborava nello studio dell'antica Roma; \"\u00c8 pi\u00f9 che mai necessario presentare ad un pubblico pi\u00f9 ampio i risultati delle nostre ricerche \".\nPubblicazione.\nIn origine l'opera fu concepita come composta da cinque volumi, che avrebbero dovuto coprire la storia romana, dai suoi inizi fino all'imperatore Diocleziano (284\u2013305). I primi tre volumi, che coprono il periodo dall'origine di Roma, attraverso la caduta della Repubblica, fino alle riforme di Giulio Cesare, sono stati pubblicati nel 1854, 1855 e il 1856, con il titolo \"Storia di Roma\" (\"R\u00f6mische Geschichte\").\nI tre volumi della Storia di Mommsen divennero subito molto popolari. Il loro successo fu immediato, anche grazie all'innovativa prosa vigorosa e vitale, piena di dettagli che per\u00f2 non facevano perdere il quadro generale, quasi mai utilizzata prima per scritti di questo genere. L'opera ebbe cos\u00ec successo in Germania, che se ne pubblicarono otto edizioni con il Mommsen ancora in vita, pi\u00f9 una pubblicata postuma.\nUn quarto volume, programmato per coprire la prima parte dell'Impero romano, occup\u00f2 l'attivit\u00e0 di ricerca, scrittura e redazione di Mommsen per molti anni. Dopo ripetuti ritardi il progetto di questo quarto volume fu abbandonato, o almeno non fu portato a termine. Nel 1885 apparve una descrizione delle province romane nel periodo imperiale come quinto volume della sua \"Storia di Roma \" (\"Le province dell'impero romano da Cesare a Diocleziano\"), sebbene non esistesse un quarto volume.\nMommsen non scrisse mai una continuazione della sua storia romana che comprendesse le vicende del periodo imperiale, ma alcune note prese durante le sue lezioni sull'impero romano, fortunosamente ritrovate nel 1980, sono state pubblicate nel 1992, e tradotte in varie lingue, tra cui l'italiano."}
{"id": "5848876", "revid": "1543377", "url": "https://it.wikipedia.org/wiki?curid=5848876", "title": "Egeloco", "text": "Biografia.\nNel 408 a.C. Egeloco, avendo il ruolo di primo attore (cio\u00e8 Oreste) dell\u2019\"Oreste\" di Euripide, al verso 279 (\"\u1f10\u03ba \u03ba\u03c5\u03bc\u03ac\u03c4\u03c9\u03bd \u03b3\u1f70\u03c1 \u03b1\u1f56\u03b8\u03b9\u03c2 \u03b1\u1f56 \u03b3\u03b1\u03bb\u03ae\u03bd\u1fbd \u1f41\u03c1\u1ff6\", \"dopo le onde del mare vedo di nuovo la bonaccia\") in luogo di \u03b3\u03b1\u03bb\u03ae\u03bd\u1fbd (apocope di \u03b3\u03b1\u03bb\u03b7\u03bd\u03ac, \"bonaccia\") pronunci\u00f2 \u03b3\u03b1\u03bb\u1fc6\u03bd (\"donnola\").\nL'episodio fu ridicolizzato da vari poeti comici:\nEgeloco viene citato anche da Platone Comico (fr. 235 Kassel-Austin), da Gaio Lucilio (fr. 567) e da vari scoli."}
{"id": "5848878", "revid": "79134616", "url": "https://it.wikipedia.org/wiki?curid=5848878", "title": "\u00c9cole nationale sup\u00e9rieure d'arts et m\u00e9tiers", "text": ""}
{"id": "5848879", "revid": "532958", "url": "https://it.wikipedia.org/wiki?curid=5848879", "title": "Stefanie Joosten", "text": "\u00c8 nota per aver prestato voce e viso al personaggio di Quiet nel videogioco \"\" (2015).\nBiografia.\nStefanie Joosten \u00e8 nata a Roermond, Limburgo, nel sud-est dei Paesi Bassi. Come comune fra gli Olandesi, ha imparato la lingua inglese in giovane et\u00e0. Sostenendo di essere ossessionata dalla cultura Otaku fin da piccola, Stefanie decise di studiare la lingua e la cultura giapponese all'Universit\u00e0 di Leida. Nel 2009, Stefanie and\u00f2 a Kyoto per un anno prendendo parte in un programma di scambio. Proprio dopo quest'esperienza decise che avrebbe voluto trasferirsi a Tokyo, dopo aver preso la laurea nei Paesi Bassi.\nEsordio.\nDurante gli studi in Giappone, Stefanie Joosten \u00e8 entrata in contatto con diverse agenzie di moda, che cercavano modelle occidentali. Tra queste c'\u00e8 stata una chiamata da un agente che stava cercando modelle che lo avrebbero aiutato in un videogioco alla Joosten non nominato. Stefanie s'insospett\u00ec quando riconobbe una persona durante le audizioni. Successivamente scopr\u00ec che quest'ultima era lo sviluppatore Hideo Kojima, che le diede un'idea su ci\u00f2 per cui Stefanie stava facendo il provino. \u00c8 stata scelta come modello vocale e facciale per il personaggio di Quiet nel gioco \"\"."}
{"id": "5848880", "revid": "1568601", "url": "https://it.wikipedia.org/wiki?curid=5848880", "title": "Noorderkwartier", "text": "Il Noorderkwartier (in italiano: quartiere del nord), noto anche come Noord Holland, \u00e8 una parte della provincia dell'Olanda Settentrionale situata a nord dell'antica baia di IJ (ora IJ di Amsterdam e Canale del Mare del Nord). Il Noorderkwartier pu\u00f2 essere suddiviso in Kennemerland (zona di dune), Zaanstreek (zona industriale e di polder), Waterland e Kop van Noord-Holland che fa parte anche della Frisia Occidentale. La capitale del Noorderkwartier era Hoorn.\nNel XVI e XVII secolo il Noorderkwartier era una zona ricca di laghi e baie che sono stati in gran parte drenati, registrando tra il 1590 ed il 1640 un incremento del 40% degli acri coltivabili. Esempi sono Beemster, Wormer e Wormerland, Schermer e Purmer. La parte della provincia d'Olanda a sud di Amsterdam era a quel tempo conosciuta come Zuiderkwartier (in italiano: quartiere del sud)."}
{"id": "5848900", "revid": "466539", "url": "https://it.wikipedia.org/wiki?curid=5848900", "title": "Annika Drazek", "text": "Biografia.\nGli inizi nell'atletica.\nPrima di dedicarsi al bob, la Drazek ha praticato a livello giovanile e juniores l'atletica leggera; gareggi\u00f2 infatti nei 100 metri piani sia ai campionati mondiali allievi di Lille 2011 che agli europei juniores di Rieti 2013, piazzandosi settima in entrambe le manifestazioni.\nIl passaggio al bob.\nCompete professionalmente nel bob dal 2014 come frenatrice per la squadra nazionale tedesca. Debutt\u00f2 in Coppa del Mondo nella stagione 2014/15 ottenendo nella gara d'esordio, il 16 gennaio 2015 a Sch\u00f6nau am K\u00f6nigssee, anche il primo podio (3\u00aa nel bob a due) e vincendo la sua prima gara nel week end successivo, il 24 gennaio a Sankt Moritz, con Anja Schneiderheinze; in quella stagione, su sette tappe di coppa disputate, la Drazek and\u00f2 a podio per ben sei volte e nell'altra ottenne un quarto posto.\nHa partecipato ai Giochi olimpici invernali di , piazzandosi al quarto posto nel bob a due in coppia con Stephanie Schneider.\nPrese inoltre parte a cinque edizioni dei campionati mondiali conquistando un totale di tre medaglie, delle quali due d'oro. Nel dettaglio i suoi risultati nelle prove iridate sono stati, nel bob a due: medaglia d'argento a Winterberg 2015, medaglia d'oro a Igls 2016 in coppia con Anja Schneiderheinze, quarta a Sch\u00f6nau am K\u00f6nigssee 2017, medaglia d'oro a Whistler 2019 con Mariama Jamanka e quarta ad Altenberg 2020.\nAgli europei vinse quattro titoli consecutivi: a Sankt Moritz 2016 con la Schneiderheinze, a Winterberg 2017 con Mariama Jamanka, a Igls 2018 con Stephanie Schneider e a Sch\u00f6nau am K\u00f6nigssee 2019 nuovamente con la Jamanka a condurre la slitta.\nHa inoltre vinto un titolo nazionale nel bob a due."}
{"id": "5848917", "revid": "1005847", "url": "https://it.wikipedia.org/wiki?curid=5848917", "title": "Giacinto Froggio", "text": "Biografia.\nEletto all'Assemblea costituente nelle liste della Democrazia Cristiana, fece parte della Commissione dei 75 come membro della Seconda sottocommissione (dal 6 febbraio al 10 aprile 1947) e successivamente della Prima Sottocommissione (dal 31 maggio 1947 al 31 gennaio 1948)."}
{"id": "5848925", "revid": "1546219", "url": "https://it.wikipedia.org/wiki?curid=5848925", "title": "50 anni d'arte a Milano. Dal divisionismo ad oggi", "text": "50 anni d'arte a Milano. Dal divisionismo ad oggi \u00e8 stata una mostra d'arte contemporanea italiana tenuta a Milano nel 1959.\nOrganizzazione e svolgimento.\nL'esposizione venne organizzata dalla Societ\u00e0 per le Belle Arti ed Esposizione Permanente e allestita nel Palazzo della Permanente dal 31 gennaio al 15 marzo 1959.\nL'intento degli organizzatori era \u00abpresentare una rassegna informativa dei movimenti e delle correnti d'Arte che hanno caratterizzato la vita artistica di Milano nel cinquantennio test\u00e8 decorso\u00bb.\nLa commissione esecutiva era presieduta dal presidente della societ\u00e0, l'industriale Paolo Stramezzi, affiancato dalla collezionista Marianne Caprotti nel ruolo di vicepresidente, e dal pittore Remo Taccani come segretario. Gli altri membri erano i pittori (e soci) Achille Funi, Adriano Spilimbergo, Enzo Morelli, Romano Conversano e Alik Cavaliere.\nTaccani cur\u00f2 anche il catalogo, edito dalla casa editrice Vallardi.\nArtisti partecipanti.\nFurono esposti dipinti e sculture di centotrentasei artisti: Giuseppe Ajmone, Arnaldo Badodi, Giacomo Balla, Giuseppe Banchieri, Contardo Barbieri, Ugo Bernasconi, Renato Birolli, Umberto Boccioni, Aroldo Bonzagni, Enrico Bordoni, Leonardo Borgese, Pompeo Borra, Luigi Bracchi, Cesare Breviglieri, Remo Brindisi, Luigi Broggini, Anselmo Bucci, Bruno Calvani, Ettore Calvelli, Massimo Campigli, Amerigo Canegrati, Domenico Cantatore, Carmelo Cappello, Aldo Carpi, Carlo Carr\u00e0, Bruno Cassinari, Alik Cavaliere, Giuseppe Cerrina, Alfredo Chighine, Virginio Ciminaghi, Silvio Consadori, Paola Consolo, Carlo Conte, Roberto Crippa, Cristoforo De Amicis, Giorgio De Chirico, Raffaele De Grada, Angelo Del Bon, Filippo de Pisis, Francesco De Rocchi, Gianni Dova, Leonardo Dudreville, Agenore Fabbri, Tullio Figini, Lucio Fontana, Franco Francese, Donato Frisia, Giovanni Fumagalli, Achille Funi, Tullio Garbati, Giandante X, Emilio Gola, Vittore Grubicy De Dragon, Giuseppe Guerreschi, Ibrahim Kodra, Savino Lab\u00f2, Dino Lanaro, Umberto Lilloni, Silvio Livio Rossi, Emilio Longoni, Antonio Maiocchi, Gian Emilio Malerba, Giacomo Manz\u00f9, Vitaliano Marchini, Marino Martini, Alberto Martini, Piero Marussig, Giacomo Maselli, Gino Meloni, Fausto Melotti, Francesco Messina, Giuseppe Migneco, Luciano Minguzzi, Dante Montanari, Giuseppe Montanari, Cesare Monti, Angelo Morbelli, Enzo Morelli, Ennio Morlotti, Gino Moro, Giuseppe Motti, Giuseppe Novello, Mario Negri, Giovanni Paganin, Eros Pellini, Giuseppe Pellizza da Volpedo, Siro Penagini, Lorenzo Pepe, Cesare Peverelli, Pietro Plescan, Gaetano Previati, Mario Radice, Carlo Ramous, Mauro Reggiani, Giovanni Repossi, Manlio Rho, Franco Rognoni, Bepi Romagnoni, Attilio Rossi, Medardo Rosso, Fortunato Rosti, Carlo Russo, Luigi Russolo, Alberto Salietti, Aldo Salvadori, Giancarlo Sangregorio, Aligi Sassu, Giovanni Segantini, Giuseppe Scalvini, Gregorio Sciltian, Pio Semeghini, Gino Severini, Mario Sironi, Ardengo Soffici, Anton Atanasio Soldati, Ivo Soli, Francesco Speranza, Adriano Spilimbergo, Ottavio Steffenini, Remo Taccani, Guido Tallone, Ampelio Tettamanti, Fiorenzo Tomea, Arturo Tosi, Mario Tozzi, Ernesto Treccani, Gian Filippo Usellini, Giustino Vaglieri, Italo Valenti, Mario Vellani Marchi, Renato Vernizzi, Alberto Vitali, Umberto Vittorini, Adolfo Wildt, Gigiotti Zanini."}
{"id": "5848927", "revid": "116443596", "url": "https://it.wikipedia.org/wiki?curid=5848927", "title": "Moving", "text": "Moving \u00e8 un singolo della cantante inglese Kate Bush contenuto nell'album di debutto del 1978 \"The Kick Inside\" e pubblicato per il mercato giapponese il 6 febbraio 1978, dove raggiunse la prima posizione in classifica.\nIl brano.\n\"Moving\" \u00e8 un tributo a Lindsay Kemp, gi\u00e0 insegnante di David Bowie da cui Kate Bush ha cominciato a prendere lezioni di mimo dopo aver visto le locandine dello spettacolo \"Flowers\".\n\"Moving\" \u00e8 stato pubblicato il 6 febbraio 1978 solo in Giappone, con \"Wuthering Heights\" sul lato B per promuovere l'album \"The Kick Inside\".\nIl brano apre con un campionamento del canto delle balene tratto da \"Songs of the Humpback Whale\", un album realizzato da Roger S. Payne. In un'intervista alla rivista Sounds Kate Bush ha descritto la relazione tra le balene e il movimento."}
{"id": "5848932", "revid": "79135285", "url": "https://it.wikipedia.org/wiki?curid=5848932", "title": "Bar Sport Mundial", "text": ""}
{"id": "5848933", "revid": "79135301", "url": "https://it.wikipedia.org/wiki?curid=5848933", "title": "Euro Bar Sport", "text": ""}
{"id": "5848934", "revid": "125070039", "url": "https://it.wikipedia.org/wiki?curid=5848934", "title": "Let's Encrypt", "text": "Let's Encrypt \u00e8 una certification authority che automatizza gratuitamente la creazione, la validazione, il rilascio ed il rinnovo di certificati X.509 per il protocollo TLS.\nIl client di Let's Encrypt \u00e8 software libero. La lista dei certificati rilasciati \u00e8 pubblica.\nScopo.\nLo scopo principale del progetto \u00e8 quello di riuscire a cifrare tutte le comunicazioni sul World Wide Web. Let's Encrypt si prefigge di raggiungere questo scopo azzerando il costo dei certificati ed andando ad automatizzare il processo di configurazione del web server, della verifica tramite email e del rinnovo del certificato. In questo modo la complessit\u00e0 di gestione e manutenzione di una cifratura TLS si riduce drasticamente (su un web server su un sistema unix-like sono sufficienti pochi secondi per configurare il supporto ad HTTPS).\nIl client di Let's Encrypt \u00e8 incluso nei repository ufficiali di Debian, al fine di favorire maggiormente la diffusione del client . La maggior parte dei browser fa affidamento su Let's Encrypt per deprecare l'utilizzo di connessioni HTTP non cifrate.\nLet's Encrypt rilascia solamente certificati di tipo Domain Validated, non \u00e8 previsto il rilascio di certificati di tipo Organization Validation o Extended Validation. Dal 13 marzo 2018 sono supportati ufficialmente anche i certificati wildcard usati per mettere in sicurezza, con lo stesso certificato di dominio, anche i sottodomini.\nStoria.\nIl progetto Let's Encrypt nasce nel 2012 da parte di due impiegati di Mozilla, Josh Aas e Eric Rescorla insieme a Peter Eckersley della Electronic Frontier Foundation e J. Alex Halderman della Universit\u00e0 del Michigan. L'Internet Security Research Group, l'ente che attualmente sta seguendo lo sviluppo di Let's Encrypt \u00e8 entrata nel progetto nel maggio 2013.\nIl 18 novembre 2014, Let's Encrypt viene annunciato ufficialmente al pubblico.\nIl 28 gennaio 2015, il protocollo ACME viene presentato all'IETF per essere ufficialmente standardizzato. Il 9 aprile 2015 lo ISRG e la Linux Foundation annunciano ufficialmente la loro collaborazione. All'inizio del giugno 2015 vengono generati il certificato root ed il certificato intermedio di Let's Encrypt, mentre il 16 giugno vengono annunciate ufficialmente le scadenze che indicano la settimana del 27 luglio come obiettivo per il rilascio del primo certificato e la settimana del 14 settembre 2015 come papabile per il rilascio pubblico del servizio. Il 7 agosto 2015 queste scadenze vengono riviste per permettere di fornire maggiore stabilit\u00e0 e sicurezza al sistema, facendo slittare alla settimana del 7 settembre 2015 il rilascio del primo certificato e alla settimana del 16 novembre il rilascio pubblico del servizio.\nIl 14 settembre 2015, Let's Encrypt rilascia il suo primo certificato, per il dominio helloworld.letsencrypt.org. Nello stesso giorno la ISRG invia la richiesta a Mozilla, Microsoft, Google ed Apple per i loro root program, al fine di rendere i certificati di Let's Encrypt riconosciuti dai principali browser.\nIl 19 ottobre 2015, il certificato intermedio di Let's Encrypt diventa 'cross-signed' grazie al supporto di IdenTrust. In questo modo tutti i certificati finora rilasciati da Let's Encrypt risultano riconosciuti dai principali browser.\nIl 12 novembre 2015, Let's Encrypt annuncia che il rilascio per il grande pubblico sarebbe slittato e che avrebbe avviato il programma di beta pubblica il 3 di dicembre dello stesso anno.\nIl 3 dicembre 2015, Let's Encrypt annuncia ufficialmente di essere entrato nella fase di beta pubblica\nDal 12 aprile 2016 Let's Encrypt esce dalla beta pubblica, dichiarando di aver validato 1,7 milioni di certificati per 3,8 milioni di siti web.\nTecnologie.\nNel giugno 2015, Let's Encrypt ha generato un certificato root RSA che si trovava su un hardware security module (HSM) poi messo offline. Il certificato root \u00e8 stato utilizzato per firmare due certificati intermedi, i quali sono a loro volta \"cross-signed\" da parte di IdenTrust. Uno dei certificati intermedi viene utilizzato per la firma dei certificati rilasciati, mentre l'altro viene mantenuto offline a scopo di backup nel caso ci fossero problemi con il primo certificato.\nIl \"cross-signing\" da parte di IdenTrust consente alla maggior parte dei browser di considerare i certificati come attendibili, anche nel caso in cui il certificato root di Let's Encrypt non venga riconosciuto dal browser.\nGli sviluppatori di Let's Encrypt prevedono di generare anche un certificato root ECDSA entro la prima parte del 2016.\nProtocollo.\nIl protocollo utilizzato da Let's Encrypt per l'autenticazione e il rilascio dei certificati si chiama Automated Certificate Management Environment (ACME), \u00e8 un protocollo del tipo \"challenge-response\". Il server (Let's Encrypt) presenta al client (il web server) un insieme di \"challenge\" che il proprietario del dominio deve risolvere per provare di essere il responsabile del dominio.\nNella versione beta di Let's Encrypt \u00e8 supportata solamente la \"challenge\" di tipo HTTP: si richiede al gestore del web server di restituire un \"token\" a fronte di una richiesta GET eseguita sul web server.\nIl protocollo ACME prevede anche altri tipi di \"challenge\", in particolare Let's Encrypt prevede di supportare le \"challenge\" di tipo DNS: si richiede di inserire un record di tipo TXT contenente un \"token\" presso il server DNS del dominio per cui si richiede il certificato.\nTutte le richieste effettuate tramite il protocollo ACME avvengono attraverso JSON firmati (anche detti JSON web signature, JWS) scambiati su connessioni HTTPS. La versione draft delle specifiche del protocollo pu\u00f2 essere trovata su GitHub. Una versione del protocollo ACME \u00e8 stata inoltre inviata all'IETF per la sua standardizzazione.\nImplementazioni software.\nLa certification authority consiste in un software chiamato Boulder e scritto in Go, che implementa il protocollo lato server. Boulder viene rilasciato come software libero sotto licenza Mozilla Public License (MPL), di fatto offre delle API RESTful che possono essere invocate tramite canale cifrato con TLS.\nIl software che esegue sul lato client (sul web server) si chiama \"certbot\", \u00e8 scritto in Python ed \u00e8 rilasciato con licenza Apache. Il software client si occupa della gestione dei certificati, del processo di validazione del dominio, dell'installazione dei certificati, della configurazione HTTPS sul web server e del rinnovo dei certificati. Il client permette di configurare in automatico i web server Apache ed nginx.\nSoggetti coinvolti.\nLet's Encrypt \u00e8 un servizio offerto dal Internet Security Research Group (ISRG), un'organizzazione senza scopo di lucro con il focus principale sulla sicurezza su internet. Gli sponsor principali del progetto sono la Electronic Frontier Foundation (EFF), la Mozilla Foundation, Akamai, Cisco, Chrome ed OVH. Fra gli altri partner vi sono anche la certification authority IdenTrust, la Universit\u00e0 del Michigan, la Stanford School of Law, la Linux Foundation e Facebook."}
{"id": "5848937", "revid": "1516566", "url": "https://it.wikipedia.org/wiki?curid=5848937", "title": "IJgeul", "text": "L'IJgeul o fosso di IJ \u00e8 uno scavo artificiale sul fondo del Mare del Nord, al largo della costa di IJmuiden, che garantisce il passaggio di imbarcazioni con un ampio pescaggio nel porto di IJmuiden e nel canale del Mare del Nord, fino al porto di Amsterdam (come l'Eurogeul del porto di Rotterdam).\nIl nome viene da IJ e \"geul\", una parola olandese che significa \"la porzione di un canale che ha bisogno di essere dragata.\"\nStoria.\nQuando l'IJgeul fu inaugurato nel 1982, il pescaggio massimo di cui un'imbarcazione poteva disporre era di 16,5 metri. Nel 2006, il Ministero dei Trasporti, dei Lavori Pubblici e della Gestione delle Acque decise di renderlo pi\u00f9 profondo ed estendere l'IJgeul. I lavori hanno aumentato il limite di grandezza del pescaggio fino a 17,8 metri. Inoltre, l'IJgeul fu esteso in lunghezza da 23 a 43 chilometri.\nCircolazione.\nIl traffico navale \u00e8 strettamente controllato; le imbarcazioni devono seguire i fari guida negli ultimi 23\u00a0km di rotta contrassegnati dal faro alto di IJmuiden e dal faro basso di IJmuiden. A 18\u00a0km dalla costa \u00e8 stata lasciata una zona di manovra che, in caso di problemi, consente alle imbarcazioni di invertire rotta.\nDal 2006 la Prostar Sailing Directions fornisce dettagliate informazioni sull'approccio e sulle restrizioni da seguire.\nAffluenza.\nL'affluenza media annuale \u00e8 di 90 imbarcazioni dal massimo pescaggio consentito."}
{"id": "5848938", "revid": "2091899", "url": "https://it.wikipedia.org/wiki?curid=5848938", "title": "Veduta degli Alyscamps", "text": "Veduta degli Alyscamps \u00e8 un dipinto ad olio su tela realizzato di Paul Gauguin ad Arles nel 1888, durante il periodo di convivenza con Vincent van Gogh.\nDescrizione.\nSi tratta di un paesaggio con tre persone che camminano costeggiando il canale. Dietro agli alberi si intravede un motivo storico: la necropoli romana di Arles consacrata nel III secolo da Saint Trophime (primo vescovo di Arles). Tuttavia, nel diciannovesimo secolo non rimase nulla, ed i sarcofagi erano rimasti vuoti. Tutto ci\u00f2 conferisce al luogo un'aria malinconica. Gauguin, per\u00f2, si limit\u00f2 soltanto a far emergere la torre e la cupola dell'edificio, ponendo maggiore attenzione al paesaggio circostante e alle sue sfumature tradotte sulla tela attraverso pennellate a tratti regolari, gi\u00e0 impiegata nei paesaggi a Pont Aven che richiama quella di Paul C\u00e9zanne.\nL'arancio del fogliame degli alberi che si sposa con dei verdi scuri richiama l'atmosfera autunnale. Infatti, il periodo di convivenza tra Vincent Van Gogh e Paul Gauguin dur\u00f2 solo poche settimane, da Ottobre al 24 Dicembre del 1888, giorno durante il quale avvenne la rottura definitiva tra i due, con il taglio dell'orecchio di Van Gogh."}
{"id": "5848955", "revid": "1543377", "url": "https://it.wikipedia.org/wiki?curid=5848955", "title": "Fubuki", "text": "Il , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, prima ed eponima unit\u00e0 della stessa classe. Fu varato nel novembre 1927 dal cantiere di Maizuru.\nAppartenente all'11\u00aa Divisione, nei primi mesi della guerra nell'Oceano Pacifico forn\u00ec protezione ai convogli che sbarcarono le truppe della 25\u00aa Armata in Malaysia e Borneo britannico; fu quindi aggregato al gruppo occidentale per l'invasione di Giava e combatt\u00e9 senza riportare danni nella battaglia dello Stretto della Sonda. In marzo e aprile oper\u00f2 nell'Oceano Indiano, quindi torn\u00f2 in patria a fine mese. Revisionato, scort\u00f2 la 1\u00aa Flotta alla battaglia delle Midway (4-6 giugno). Distaccato per operazioni di scorreria nell'Oceano Indiano, in agosto fu precipitosamente ridestinato al fronte delle isole Salomone per partecipare alla campagna di Guadalcanal: cannoneggi\u00f2 alcune volte Henderson Field e complet\u00f2 svariate missioni del \"Tokyo Express\". L'11 ottobre accompagn\u00f2 la 6\u00aa Divisione incrociatore per un programmato cannoneggiamento in forze delle piste, ma la formazione fu sorpresa da una pi\u00f9 numerosa statunitense; il \"Fubuki\" fu presto devastato da numerose granate, esplose e affond\u00f2 con quasi met\u00e0 dell'equipaggio, incluso il comandante.\nCaratteristiche.\nIl \"Fubuki\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nIl \"Fubuki\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da un impianto binato dotato di mitragliatrici pesanti Type 93 da 13,2\u00a0mm, posto in prossimit\u00e0 del fumaiolo posteriore.\nServizio operativo.\nCostruzione.\nIl cacciatorpediniere \"Fubuki\" fu ordinato nell'anno fiscale edito dal governo giapponese nel 1923, inizialmente con la denominazione \"cacciatorpediniere Numero 35\" (\"35-G\u014d kuchikukan\" in lingua giapponese). La sua chiglia fu impostata nel cantiere navale di Maizuru il 19 giugno (o il 16 giugno) 1926 e il varo avvenne il 15 novembre 1927; fu completato il 10 agosto 1928 e il 1\u00ba agosto, intanto, aveva assunto il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri.\n1941-1942.\nTra il 1940 e il 1941 il \"Fubuki\" era passato al comando del capitano di corvetta Shizuo Yamashita e con lo \"Hatsuyuki\" e lo \"Shirayuki\" aveva formato l'11\u00aa Divisione, dipendente dalla 3\u00aa Squadriglia della 1\u00aa Flotta. Il 20 novembre 1941 segu\u00ec la divisione d'appartenenza e l'intera 3\u00aa Squadriglia da Kure a Samah sull'isola di Hainan, raggiunta il 26. Il 4 dicembre fu assegnato con i cacciatorpediniere gemelli alla scorta della 7\u00aa Divisione incrociatori (, \"Mikuma\", \"Suzuya\", ), a sua volta costituente la copertura a distanza degli sbarchi a Kota Bharu, in Malaysia, nel Borneo britannico e alle isole Anambas. Il 10 gennaio 1942 fu distaccato con lo \"Asakaze\" e lo \"Hatakaze\" nel salvataggio dei superstiti del trasporto \"Akita Maru\", vittima di un sommergibile nemico; il 27 contribu\u00ec invece, con lo \"Shirayuki\", lo , lo \"Yugiri\" e l'ammiraglia dello squadrone alla distruzione del cacciatorpediniere vicino a Endau. Dal 13 al 18 febbraio oper\u00f2 assieme alle formazioni che sbarcarono truppe sull'isola di Bangka e poi a Palembang, venendo coinvolto con lo \"Asagiri\" e l'incrociatore leggero nella cattura o affondamento di sette unit\u00e0 alleate. Aggregato dunque al gruppo occidentale del viceammiraglio Jisabur\u014d Ozawa per l'invasione di Giava, nella notte tra il 28 febbraio e il 1\u00ba marzo combatt\u00e9 nella breve battaglia dello Stretto della Sonda, al cui inizio lanci\u00f2 una salva di siluri che, per\u00f2, mancarono le unit\u00e0 australiano-statunitensi e provocarono l'affondamento di tre trasporti giapponesi sottocosta. Ricerche recenti hanno comunque suggerito che gli ordigni appartenessero al \"Mogami\", responsabile dunque del disastroso episodio di fuoco amico. Il 12 marzo il \"Fubuki\" segu\u00ec la squadra di appoggio del viceammiraglio Ozawa, che dapprima vigil\u00f2 su un altro sbarco a Sumatra, poi penetr\u00f2 nell'Oceano Indiano e occup\u00f2 con facilit\u00e0 le Andamane il 23: il \"Fubuki\" fece base a Port Blair, condusse ricognizioni e servizio di scorta, infine rientr\u00f2 a Singapore; poi il 13, con i cacciatorpediniere gregari, fece rotta per Kure, raggiunta il 22 dopo una tappa alla baia di Cam Ranh e dove fu revisionato. Nel frattempo l'11\u00aa Divisione era passata alle dipendenze della 1\u00aa Flotta, che accompagn\u00f2 nel corso della battaglia delle Midway (4-6 giugno), senza per\u00f2 avervi parte.\nTornata in patria, la divisione scort\u00f2 un convoglio sino alle isole Amami \u014cshima e dal 2 al 16 condusse in loco pattugliamenti anti-sommergibile; il 17 ebbe ordine di recarsi a Mergui, in Birmania, per future operazioni nell'Oceano Indiano. Raggiunse la destinazione il 31 dopo aver fatto tappa alla base militare di Mako e a Singapore, ma l'8 agosto fu dirottata a Guadalcanal, dove marine statunitensi erano sbarcati d'improvviso il giorno prima. Il \"Fubuki\" guid\u00f2 i gemelli sino a Davao, lasciata il 19 agosto di scorta a un convoglio recante a bordo truppe: tutte le unit\u00e0 giunsero alla base aeronavale di Truk il 23 e l'11\u00aa Divisione prosegu\u00ec poco dopo per la piazzaforte di Rabaul, toccata il 27 agosto. Subito il \"Fubuki\" e i cacciatorpediniere gregari furono incaricati di proteggere il trasporto \"Sado Maru\" in partenza per le isole Shortland, che furono raggiunte in sicurezza il 29. La divisione effettu\u00f2 quindi il trasporto veloce di nuclei di fanteria all'isola contesa. Il \"Fubuki\" complet\u00f2 altre missioni di trasporto il 31 agosto, il 5 settembre e l'8 settembre; il 2 e il 12 settembre si port\u00f2 vicino alla testa di ponte statunitense e ne bombard\u00f2 brevemente le posizioni, rispettivamente per coprire il posamine \"Tsugaru\" e appoggiare i reparti nipponici all'offensiva. Il 13 e il 14 settembre ripet\u00e9 l'operazione, alternandosi con il \"Suzukaze\", il \"Sazanami\" e lo \"Ushio\", quindi il 16 complet\u00f2 una missione di trasporto truppe e tre altre nella prima met\u00e0 di ottobre.\nL'affondamento.\nAll'inizio di ottobre l'8\u00aa Flotta di stanza a Rabaul organizz\u00f2 un'importante missione per recare artiglieria, munizioni e mezzi pesanti alla 2\u00aa Divisione fanteria, da poco sbarcata su Guadalcanal; era previsto che nella notte dell'11-12 ottobre la 6\u00aa Divisione incrociatori (, , \"Furutaka\") bombardasse l'aeroporto in mani statunitensi, neutralizzandolo e permettendo lo scarico sicuro di due navi portaidrovolanti (, ) e sei cacciatorpediniere. La missione fu affidata al comandante della divisione contrammiraglio Aritomo Got\u014d, che aggreg\u00f2 il \"Fubuki\" e lo \"Hatsuyuki\". Egli salp\u00f2 il pomeriggio dell'11 e dopo poche ore fu localizzato da un quadrimotore Boeing B-17 Flying Fortress. Per impedire il passo ai giapponesi, il viceammiraglio Robert Ghormley distacc\u00f2 il Task group 64 del contrammiraglio Norman Scott, appena giunto di scorta a un convoglio carico di truppe. Egli, con due incrociatori pesanti, due leggeri e cinque cacciatorpediniere, si port\u00f2 a ovest di Guadalcanal e inizi\u00f2 a pattugliare in linea di fila l'imbocco allo stretto tra l'isola e Savo. Con questa rotta, nonostante incertezze e incomprensioni derivate da una lettura errata dei segnali radar, fu capace di tagliare la \"T\" al contrammiraglio Got\u014d, che arriv\u00f2 da nord-ovest con gli incrociatori in linea di fila, lo \"Hatsuyuki\" a babordo e il \"Fubuki\" a destra. Le unit\u00e0 nipponiche, sorprese dalle prime salve, deviarono bruscamente: lo \"Aoba\", il \"Furutaka\" e il \"Fubuki\" dirottarono a destra e cos\u00ec si avvicinarono alla colonna americana. Appena prima della mezzanotte il \"Fubuki\" fu inquadrato dalle torri dell'incrociatore pesante e colpito, s'incendi\u00f2, divenendo bersaglio di altre unit\u00e0 statunitensi. Alle 23:53 fu squarciato da un forte scoppio e sprofond\u00f2 subito.\nIl mattino del 12 ottobre il cacciatorpediniere e un paio di dragamine trassero in salvo 109 naufraghi, tra i quali non era per\u00f2 presente il capitano Yamashita (secondo Millot, invece, solo tre furono i marinai nipponici recuperati). Il 15 novembre 1942 il \"Fubuki\" fu depennato dalla lista del naviglio in servizio."}
{"id": "5848959", "revid": "889336", "url": "https://it.wikipedia.org/wiki?curid=5848959", "title": "Faro alto di IJmuiden", "text": "Il faro alto di IJmuiden (in olandese \"Hoge vuurtoren van IJmuiden\") \u00e8 un faro circolare in ghisa di 35 metri d'altezza presso IJmuiden, una citt\u00e0 portuale dei Paesi Bassi. Con il faro basso di IJmuiden forma una coppia di fari guida che segnalano l'IJgeul, l'ingresso dal Mare del Nord nel canale del Mare del Nord. Il faro ha 159 gradini, \u00e8 sprovvisto di guardiano ed \u00e8 chiuso al pubblico.\nStoria.\nProgettato da Quirinus Harder, fu costruito nel 1878 dalla D.A. Schretlen &amp; Co, una compagnia di Leida. \u00c8 monumento nazionale protetto (Rijksmonument)."}
{"id": "5848961", "revid": "767487", "url": "https://it.wikipedia.org/wiki?curid=5848961", "title": "Fat White Family", "text": "I Fat White Family sono un gruppo musicale\ncountry, rock &amp; roll, post-punk e di psichedelia nichilista formatosi a Peckam, South London nel 2011, vincitori del Philip Hall Radar Award nel 2014."}
{"id": "5848962", "revid": "587852", "url": "https://it.wikipedia.org/wiki?curid=5848962", "title": "Campionato mondiale Supersport 2016", "text": "Il campionato mondiale Supersport 2016 \u00e8 la diciottesima edizione del campionato mondiale Supersport.\nIl titolo piloti \u00e8 stato vinto, per la quinta volta in carriera, da Kenan Sofuo\u011flu con una Kawasaki ZX-6R del team Kawasaki Puccetti Racing. Sofuo\u011flu ottiene sei vittorie su dodici gare in calendario e stacca di ben settantaquattro punti il pi\u00f9 vicino degli inseguitori ossia il francese Jules Cluzel.\nTra i costruttori prevale Kawasaki che ottiene sette successi in gara e stacca di quarantatr\u00e9 punti la pi\u00f9 diretta delle concorrenti: Honda. Terza in classifica l'italiana MV Agusta che vince due Gran Premi. Pi\u00f9 staccati gli altri costruttori.\nPiloti partecipanti.\nFonte\nTutte le motociclette in competizione sono equipaggiate con pneumatici forniti dalla Pirelli. A partire da questa stagione, insieme ai piloti che concorrono per il mondiale Supersport, vi sono alcuni piloti (indicati in tabella come piloti della \"classe ESS\") che concorrono per la coppa Europa (pertanto sono iscritti solo ai GP corsi in territorio Europeo).\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "5848968", "revid": "290948", "url": "https://it.wikipedia.org/wiki?curid=5848968", "title": "Gestione aziendale", "text": ""}
{"id": "5848970", "revid": "899609", "url": "https://it.wikipedia.org/wiki?curid=5848970", "title": "Faro basso di IJmuiden", "text": "Il faro basso di IJmuiden (in olandese \"Lage vuurtoren van IJmuiden\") \u00e8 un faro circolare in ghisa di 24 metri d'altezza presso IJmuiden, una citt\u00e0 portuale dei Paesi Bassi. Insieme al faro alto di IJmuiden forma una coppia di fari guida che segnalano l'IJgeul, l'ingresso dal Mare del Nord nel canale del Mare del Nord. Il faro ha 88 gradini, \u00e8 sprovvisto di guardiano ed \u00e8 chiuso al pubblico.\nStoria.\nProgettato da Quirinus Harder, fu costruito nel 1878 dalla D.A. Schretlen &amp; Co, una compagnia di Leida e inaugurato l'anno successivo. Nel 1909, le tre parti superiori furono spostate a Vlieland dove costituiscono un faro a s\u00e9 stante: il Vuurduin. Nel 1966 il faro fu leggermente spostato. Dal 1981 \u00e8 monumento nazionale protetto (Rijksmonument)."}
{"id": "5848973", "revid": "1821847", "url": "https://it.wikipedia.org/wiki?curid=5848973", "title": "Sarah Kubitschek", "text": "Biografia.\nEra la figlia del deputato Jaime Gomes de Sousa Lemos, e di sua moglie, Maria Lu\u00edsa Negr\u00e3o. Dalla parte materna era cugina di Francisco Negr\u00e3o de Lima e di Otac\u00edlio Negr\u00e3o de Lima.\nMatrimonio.\nDurante l'adolescenza si innamor\u00f2 perdutamente di Juscelino Kubitschek de Oliveira. Ma quando ha deciso di fare una specializzazione in urologia in Europa, Kubitschek ha rotto il fidanzamento ed ha continuato a non rispondere alle vostre lettere. Tuttavia, su consiglio di sua madre, Sarah ha deciso di aspettarlo.\nIl 30 dicembre 1931, Sarah e Juscelino si sposarono a Rio de Janeiro. Il giorno successivo, celebrarono il matrimonio presso il famoso Hotel Copacabana Palace. La coppia ebbe una figlia:\nAnni dopo adottarono una bambina:\nMorte.\n\u00c8 stata la fondatrice della Organizzazione dei Pionieri sociali che si occup\u00f2 delle fondatori di scuole, asili e distribuzione di abbigliamento, cibo e sedie a rotelle.\nMor\u00ec a Brasilia il 4 febbraio 1996 per un arresto cardiorespiratorio.\nIn suo onore porta il suo nome l'Ospedale Sarah Kubitschek. Ad Areia Branca, fu chiamato in suo onore l'Ospedale maternit\u00e0 Sarah Kubitschek. Grazie al suo sostegno, \u00e8 stato inaugurato il Memorial JK, progettato da Oscar Niemeyer."}
{"id": "5848980", "revid": "79136063", "url": "https://it.wikipedia.org/wiki?curid=5848980", "title": "Teologia Politica", "text": ""}
{"id": "5848996", "revid": "79136508", "url": "https://it.wikipedia.org/wiki?curid=5848996", "title": "Convenzione sull'Eliminazione di ogni forma di Discriminazione della Donna", "text": ""}
{"id": "5849000", "revid": "48344", "url": "https://it.wikipedia.org/wiki?curid=5849000", "title": "Cleopatra VII", "text": ""}
{"id": "5849019", "revid": "1888309", "url": "https://it.wikipedia.org/wiki?curid=5849019", "title": "Chiesa prepositurale di San Vittore", "text": "La chiesa prepositurale di San Vittore \u00e8 il principale edificio religioso di Porlezza.\nStoria.\nDi origine medievale, la chiesa prepositurale e plebana di San Vittore \u00e8 attestata in tutte le visite pastorali effettuate dagli arcivescovi e dai delegati arcivescovili della Diocesi di Milano tra il XVI e il XVIII nella pieve di Porlezza.. La chiesa fu riconstruita nel 1634.\nFino almeno alla seconda met\u00e0 del XVI secolo, nei pressi della chiesa si trovava un edificio battesimale a pianta quadrata, dotato di un'abside e di una vasca battesimale di forma circolare.\nLa facciata della chiesa fu rifatta in stile neoclassico nel 1840, secondo un progetto di Pietro Gilardoni.\nAnnesso alla chiesa si trova l'oratorio di San Giovanni Battista, gi\u00e0 esistente nel XIV secolo, al cui interno si trovano affreschi di epoche diverse (dal Trecento agli inizi del XVI secolo).\nInterno.\nAll'interno della chiesa, il presbiterio presenta affreschi di Giulio Quaglio di Laino con \"Episodi della vita del Santo\", un altare barocco scolpito nel 1684 da Giuseppe Gaffuri, stucchi del Settecento di Giovanni Muttoni, arredi, dipinti e altre sculture lignee (tra cui gli stalli del coro, anch'essi realizzati dal Gaffuri). Al Seicento risalgono invece gli affreschi realizzati da Giovanni Battista Pozzi.\nNella cappella di san Carlo, che pure conserva una serie di stucchi e affreschi del XVII secolo, trova posto un tabernacolo Cinquecentesco in pietra scolpita. \nSettecenteschi sono i paliotti in scagliola, tipiche espressioni d'arte dei maestri intelvesi.\nCampane.\nIl campanile possiede un concerto di cinque campane in tonalit\u00e0 di Si2 fuse nel 1938 dalla Fonderia Carlo Ottolina di Seregno."}
{"id": "5849020", "revid": "79136756", "url": "https://it.wikipedia.org/wiki?curid=5849020", "title": "Partito socialista italiano", "text": ""}
{"id": "5849021", "revid": "290023", "url": "https://it.wikipedia.org/wiki?curid=5849021", "title": "Adesso non pensarci pi\u00f9/Ballata per un matto", "text": "Adesso non pensarci pi\u00f9/Ballata per un matto \u00e8 un singolo di Domenico Modugno del 1982.\nI brani.\nIl brano \"Adesso non pensarci pi\u00f9\" \u00e8 stato inserito nella compilation \"Domenico Modugno - Ritratto\", pubblicata nel 2010 dalla Carosello."}
{"id": "5849022", "revid": "287204", "url": "https://it.wikipedia.org/wiki?curid=5849022", "title": "Ile Saint-Louis", "text": ""}
{"id": "5849023", "revid": "1546219", "url": "https://it.wikipedia.org/wiki?curid=5849023", "title": "Cleonte Chinarelli", "text": "Biografia.\nNato da famiglia modesta, fu iscritto nel 1874 alla civica Scuola del Disegno di Ferrara, ma ben presto fu costretto a lavorare come garzone di barbiere. Nel 1884 spos\u00f2 Rosa Casadio e nel 1886 si trasfer\u00ec a Milano in cerca di una migliore occupazione, poi nel 1906 a Como e tornando a Ferrara intorno al 1910.\nDecise quindi di dedicarsi totalmente alla scultura ed esord\u00ec sulla ribalta cittadina partecipando nel 1900 alla grande Esposizione Artistica allestita al Palazzo dei Diamanti: vi present\u00f2 alcune sculture di soggetto letterario e mitologico (l'alto rilievo in terracotta \"Renzo e Lucia\", il busto \"Dirce\", il gruppo \"I richiamanti\") realizzate in diversi materiali e fu premiato per il bozzetto in terracotta intitolata \"Mefistofele\".\nA questo periodo appartengono alcuni dei suoi migliori busti in terracotta policroma, come \"Don Chisciotte\" (1904, Ferrara, collezione Gualandi) e \"Marinaio\" (senza data, Ferrara, collezione Scardino), di un gustoso realismo narrativo e psicologico, ricco per\u00f2 di colti sottintesi e nella fattispecie alla tradizione fittile del Rinascimento estense.\nNel 1902 don\u00f2 al giornale socialista \"La Scintilla\" un medaglione raffigurante Karl Marx, oggi irreperibile; nel 1906 emigr\u00f2 nuovamente in Lombardia, questa volta a Como.\nRientrato definitivamente a Ferrara, Chinarelli si dedic\u00f2 ad una plastica di tipo ornamentale, anche in cemento, realizzando sia monumenti funebri, che apparati effimeri per negozi e feste carnevalesche o goliardiche.\nNel 1913 collabor\u00f2 con Lina Zanetti alla decorazione neorinascimentale in stucco bianco e oro del nuovo Teatro Verdi di Ferrara (ora non pi\u00f9 presenti), realizzando nel contempo in terracotta figure muliebri di accentuata stilizzazione liberty.\nDopo la guerra esegu\u00ec ritratti in gesso policromo (come quella dei cosiddetti conti Mazza) e riproduzioni seriali della veneratissima Madonna di S. Maria in Aula Regia a Comacchio."}
{"id": "5849026", "revid": "287204", "url": "https://it.wikipedia.org/wiki?curid=5849026", "title": "Space Mirror Memorial", "text": "Lo Space Mirror Memorial \u00e8 un monumento commemorativo situato presso il centro visitatori del John F. Kennedy Space Center, eretto nel 1991 per commemorare la morte di coloro che hanno perso la vita durante le missioni spaziali. Oltre a 20 astronauti della NASA, vengono ricordati il pilota Michael Adams, il candidato astronauta Robert Henry Lawrence, l'insegnante Christa McAuliffe e l'astronauta israeliano Ilan Ramon.\nNomi.\nSul monumento compaiono incisi i seguenti nomi:"}
{"id": "5849028", "revid": "812213", "url": "https://it.wikipedia.org/wiki?curid=5849028", "title": "E.H. Calvert", "text": ""}
{"id": "5849030", "revid": "399", "url": "https://it.wikipedia.org/wiki?curid=5849030", "title": "Jack J. Clark", "text": ""}
{"id": "5849034", "revid": "1543377", "url": "https://it.wikipedia.org/wiki?curid=5849034", "title": "Juan Mart\u00ednez de Recalde", "text": "Nominato dal Re Filippo II Almirante general e Capit\u00e1n General dell'Escuadra de Biscaglia, fu vicecomandante della Armada Espa\u00f1ola con cui partecip\u00f2 alla tragica avventura conosciuta come Invincibile Armata (Grande y Felic\u00edsima Armada).\nBiografia.\nNato a Bilbao nel 1540, figlio di Juan Martinez e Sancha de Larinaga, entr\u00f2 giovanissimo in marina, affiancando suo padre nei commerci. Tra il 1550 e il 1560 a Vizcaya supervision\u00f2, come \"Provveditore reale delle navi\", la costruzioni dei vascelli destinati ad entrare nella flotta militare spagnola. Entrato nella marina spagnola, per i meriti acquisiti fu posto al comando della flotta di Laredo, composta da quarantacinque navi da guerra e mercantili che trasport\u00f2 il nuovo governatore dei Paesi Bassi, Juan de la Cerda Duca di Medinaceli, che sostituiva il Duca d'Alba, a destinazione insieme a numerose truppe destinate a rinforzare la guarnigione locale. Nei Paesi Bassi combatt\u00e9 nelle file dell'esercito spagnolo raggiungendo il grado di Capit\u00e1n de infanter\u00eda e caballer\u00eda. Nel 1574 partecip\u00f2 allo sfortunato tentativo di riconquista della cittadina di Middelburg, e nel 1576 al cosiddetto \"Sacco di Anversa\". Ritornato in marina divenne in poco tempo uno dei pi\u00f9 fidati consiglieri dell'ammiraglio \u00c1lvaro de Baz\u00e1n Marchese di Santa Cruz, \"Capit\u00e1n General de las Galeras de Espa\u00f1a\". Assegnato inizialmente alla Squadra di Vizcaya, che aveva il compito di scortare i convogli mercantili che arrivavano e partivano dalle isole Azzorre, scort\u00f2 tre flotte di galeoni, ed ottenne grande fama per aver salvato carico d'oro di un galeone naufragato sull'isola di Madeira, trasbordando il suo carico anche con l'impiego di sommozzatori. Nel 1580 Filippo II lo invi\u00f2, con una squadra di otto navi e quattro \"pataches\", in missione di ricognizione a Smerwick, sulle coste di sud ovest dell'Irlanda.\nSotto il comando di de Baz\u00e1n avrebbe dovuto partecipare alla battaglia dell'isola di Terceira, (Arcipelago delle Azzorre), avvenuta il 26 luglio 1582, ma a causa dei venti contrari le venti navi al suo comando non riuscirono a riunirsi alla flotta, rimanendo bloccate a Lisbona. L'anno successivo prese parte alle operazioni di conquista dell'isola di Terceira e poi del resto dell'arcipelago delle Azzorre. L'8 gennaio 1585 spos\u00f2 la signorina Isabel de Idi\u00e1quez e in quello stesso anno fu inviato nuovamente in una missione segreta nel Canale della Manica, con il compito di effettuare una ricognizione per individuare il porto inglese pi\u00f9 adatto ad essere conquistato al fine di sbarcare le truppe d'invasione.\nLa spedizione dell'Invincibile armada.\nDato il continuo disturbo che le navi corsare inglesi arrecavano al commercio ed alle citt\u00e0 costiere spagnole, a partire dal 1583 il Marchese di Santa Cruz, sottopose al re Filippo II l'idea di allestire una potente armata navale per invadere l'Inghilterra, che fu approvata. Insieme a Miguel de Oquendo y Segura egli divenne vicecomandante della spedizione, e preparata al meglio la Squadra di Biscaglia nel corso del 1587, verso la fine dell'anno si trasfer\u00ec a Lisbona per completare l'imbarco dei soldati quando la flotta fu colpita da un'epidemia di tifo esantematico. All'epoca la flotta era in pieno allestimento, e a causa dell'epidemia il Marchese di Santa Cruz mor\u00ec improvvisamente il 9 febbraio 1588. In sostituzione di de Baz\u00e1n, Filippo II nomin\u00f2 il Duca di Medina Sidonia \"Capit\u00e1n general del mar Oc\u00e9ano\" (comandante dell'Armada) e Capit\u00e1n General de la costa de Andalucia. A causa delle nomina del Duca di Medina Sidonia fu promosso al rango di ammiraglio, e assunse il comando della Flotta d'invasione che costituiva il fulcro dell'Invincibile Armada.\nLui e l'ammiraglio de Oquendo y Segura ebbero il compito di coadiuvare il Duca di Medina Sidonia nell'impresa, in quanto quest'ultimo non era assolutamente pratico dell'arte della navigazione maritima. Anche se fu nominato vicecomandante, in caso il Duca di Medina Sidonia fosse morto o divenuto inabile, il comando della flotta sarebbe stato assunto da don Alonso Mart\u00ednez de Leyva, in quanto di nobili origini. Il 30 maggio 1588 egli alzava la sua insegna sul galeone da 30 cannoni \"Santa Ana\", quando la flotta, composta da 138 navi a bordo sulle quali si trovavano 30.000 uomini, di cui solo 8.000 dei quali erano marinai provetti, salp\u00f2 da Lisbona. La Squadra di Biscaglia and\u00f2 incontro a numerose sventure, prese parte ai combattimenti contro la flotta inglese del mese di luglio, e poco prima dell'inizio delle operazioni trasfer\u00ec la sua insegna sul galeone da 50 cannoni \"San Juan de Portugal\". La squadra di Biscaglia costitu\u00ec la retroguardia della flotta, e durante lo scontro di Gravelinga combatte contro alcune delle pi\u00f9 potenti navi inglesi, rimanendo poi ad incrociare al largo delle coste inglesi fino a quando la flotta spagnola non si disperse.\nSi diresse allora verso la costa dell'Irlanda, e rientr\u00f2 quindi a La Coru\u00f1a dove arriv\u00f2 molto malato, spegnendosi il 23 ottobre del 1588 a causa delle febbri contratte in mare."}
{"id": "5849042", "revid": "287204", "url": "https://it.wikipedia.org/wiki?curid=5849042", "title": "Arthur Johnson", "text": ""}
{"id": "5849061", "revid": "1442080", "url": "https://it.wikipedia.org/wiki?curid=5849061", "title": "Erste Bank Open 2015 - Singolare", "text": "Il singolare dell'Erste Bank Open 2015 \u00e8 stato un torneo di tennis facente parte dell'ATP World Tour 2015.\nAndy Murray era il detentore del titolo ma ha deciso di non prendere parte alla competizione.\nDavid Ferrer ha sconfitto in finale Steve Johnson per 4\u20136, 6\u20134, 7\u20135.\nTeste di serie.\nLe prime quattro teste di serie ricevono un bye per il secondo turno."}
{"id": "5849066", "revid": "1442080", "url": "https://it.wikipedia.org/wiki?curid=5849066", "title": "Erste Bank Open 2015 - Qualificazioni singolare", "text": "Le qualificazioni del singolare dell'Erste Bank Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5849067", "revid": "767487", "url": "https://it.wikipedia.org/wiki?curid=5849067", "title": "HMS Janus (F53)", "text": "Lo HMS \"Janus\" (pennant number F53) fu un cacciatorpediniere della Royal Navy, parte della classe J ed entrato in servizio nell'agosto 1939.\nAttivo durante la seconda guerra mondiale, oper\u00f2 principalmente nel teatro del Mediterraneo finendo affondato in un attacco aereo tedesco al largo di Anzio il 23 gennaio 1944.\nStoria.\nImpostata nei cantieri navali della Swan Hunter di Wallsend il 29 settembre 1937, l'unit\u00e0 fu varata il 10 novembre 1938 con il nome di \"Janus\" in onore dell'omonima divinit\u00e0 della religione romana, entrando poi in servizio il 5 agosto 1939 in forza alla 7th Destroyer Flotilla della Home Fleet. Allo scoppio della seconda guerra mondiale nel settembre seguente, la nave fu assegnata alla Humber Force e incaricata di intercettare eventuali violatori di blocco tedeschi nel Mare del Nord; dopo lavori di manutenzione nel gennaio 1940, il 27 febbraio soccorse il pari classe danneggiato dopo una collisione con il mercantile svedese \"Storfors\" nel Mare del Nord, soccorrendo anche alcuni naufraghi del mercantile, e il 19 marzo fece lo stesso con il cacciatorpediniere danneggiatosi in collisione con il cargo svedese \"Tor\". In aprile il \"Janus\" fu assegnato alle operazioni della campagna di Norvegia come scorta alle unit\u00e0 della Home Fleet: il 17 aprile fece da schermo all'incrociatore impegnato a bombardare l'aeroporto di Stavanger caduto in mani tedesche, mentre ai primi di maggio partecip\u00f2 all'evacuazione delle truppe anglo-francesi da Namsos.\nIl 13 maggio il \"Janus\" fu inviato a Hoek van Holland per proteggere l'evacuazione del personale alleato durante l'invasione tedesca dei Paesi Bassi, prestando assistenza al cacciatorpediniere rimasto danneggiato in un attacco aereo; il 15 maggio l'unit\u00e0 fu riassegnata al settore del Mediterraneo, raggiungendo Alessandria d'Egitto dieci giorni pi\u00f9 tardi dove entr\u00f2 in forza alla Mediterranean Fleet. Il 9 luglio il \"Janus\" fu presente alla battaglia di Punta Stilo contro la flotta italiana subendo alcuni attacchi aerei senza riportare danni, mentre il 17 agosto scort\u00f2 le navi da battaglia e inviate a bombardare Bardia. Dopo una breve assegnazione alla Force H di Gibilterra tra agosto e settembre, il cacciatorpediniere torn\u00f2 alla Mediterranean Fleet e il 17 settembre bombard\u00f2 postazioni italiane a Sollum e Sidi Barrani, per poi partecipare alla scorta dei convogli diretti a Malta.\nL'11 novembre il \"Janus\" fece da scorta alla portaerei inviata ad attaccare Taranto, e il 22 dicembre, mentre copriva il transito del canale di Sicilia da parte della corazzata \"Malaya\" diretta a Gibilterra, affond\u00f2 il relitto del cacciatorpediniere saltato su una mina. Nel gennaio 1941 l'unit\u00e0 partecip\u00f2 all'operazione Excess per poi essere dislocata nella baia di Suda per compiti di protezione del traffico britannico nel mar Egeo; tra il 27 e il 28 marzo il \"Janus\" partecip\u00f2 alla battaglia di Capo Matapan mentre il 16 aprile seguente, dopo essere stato dislocato a Malta, prese parte alla battaglia del convoglio Tarigo e il 21 aprile copr\u00ec il bombardamento di Tripoli ad opera delle navi da battaglia della Mediterranean Fleet. Il 24 aprile il \"Janus\" intercett\u00f2, durante un pattugliamento al largo di Tripoli, il mercantile armato italiano \"Ego\" che fu affondato, mentre ai primi di maggio rientr\u00f2 ad Alessandria scortando un convoglio di rifornimenti per le truppe britanniche in Egitto (operazione Tiger); il 18 maggio salp\u00f2 per Creta per prendere parte alle missioni di appoggio alle truppe a terra durante la battaglia di Creta: il 21 maggio partecip\u00f2 all'attacco a un convoglio tedesco scortato dalla torpediniera italiana \"Lupo\" che si concluse con l'affondamento di dieci unit\u00e0 nemiche, mentre a fine mese contribu\u00ec alle operazioni di evacuazione delle truppe britanniche da Creta.\nAi primi di giugno il \"Janus\" partecip\u00f2 alla campagna di Siria contro le forze della Francia di Vichy: il 9 giugno fu ingaggiato in combattimento dai cacciatorpediniere francesi \"Valmy\" e \"Guepard\", venendo centrato da vari colpi di cannone che causarono danni alla sala macchine e al ponte oltre a 13 morti e 13 feriti tra l'equipaggio; immobilizzata, la nave fu presa a rimorchio dal cacciatorpediniere e portata in salvo ad Haifa e poi Suez, da dove ripart\u00ec per giungere a Simon's Town in Sudafrica per le riparazioni definitive. Rientrato ad Alessandria il 17 aprile 1942, il 4 giugno seguente sub\u00ec gravi danni dopo aver fatto detonare una mina acustica e dopo riparazioni di emergenza a Suez rientr\u00f2 in Gran Bretagna via Capo di Buona Speranza e oceano Atlantico il 30 gennaio 1943; le operazioni di riparazione terminarono in settembre e l'unit\u00e0 torn\u00f2 brevemente in forza alla Home Fleet prima di essere nuovamente destinata al Mediterraneo, raggiungendo Brindisi il 27 dicembre. Dopo alcune azioni nel mar Adriatico come il bombardamento di Pesaro il 3 gennaio 1944 e di Civitanova Marche il 6 gennaio, il \"Janus\" fu assegnato all'operazione Shingle, lo sbarco di reparti anglo-statunitensi ad Anzio; dopo aver bombardato Gaeta il 18 gennaio, il 22 gennaio forn\u00ec fuoco d'appoggio ai reparti sbarcati nel settore nord della testa di ponte.\nIl 23 gennaio, mentre si trovava ancora al largo di Anzio, l'unit\u00e0 fin\u00ec sotto attacco da parte di alcuni bombardieri tedeschi: secondo una ricostruzione il \"Janus\" fu colpito e affondato da un siluro lanciato da un Heinkel He 111, mentre altre fonti attribuiscono l'affondamento a un missile guidato Henschel Hs 293 lanciato da un Dornier Do 217; la nave affond\u00f2 nel giro di una ventina di minuti nella posizione 41\u00ba 26' N, 12\u00ba 38' E con la morte di 158 membri dell'equipaggio."}
{"id": "5849068", "revid": "585241", "url": "https://it.wikipedia.org/wiki?curid=5849068", "title": "Altona (Amburgo)", "text": ""}
{"id": "5849069", "revid": "79137640", "url": "https://it.wikipedia.org/wiki?curid=5849069", "title": "Guerra tra poveri", "text": ""}
{"id": "5849070", "revid": "287204", "url": "https://it.wikipedia.org/wiki?curid=5849070", "title": "Swiss Indoors Basel 2015", "text": "Lo Swiss Indoors Open 2015 \u00e8 stato un torneo di tennis giocato su campi in cemento al coperto. \u00c8 stata la 46\u00aa edizione dell'evento conosciuto come \"Swiss Indoors Open\" o \"Davidoff Swiss Indoors\", appartenente alla serie ATP World Tour 500 series nell'ambito dell'ATP World Tour 2015. Gli incontri si sono giocati a Basilea, in Svizzera, dal 26 ottobre al 1\u00ba novembre 2015.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati come Lucky loser:\nCampioni.\nSingolare.\nLo svizzero Roger Federer ha sconfitto in finale lo spagnolo Rafael Nadal per 6\u20133, 5\u20137, 6\u20133.\nPer Federer si tratta dell'ottantottesimo titolo in carriera, il sesto del 2015 e il settimo in totale a Basilea.\nDoppio.\nL'austriaco Alexander Peya e il brasiliano Bruno Soares hanno sconfitto in finale il britannico Jamie Murray e l'australiano John Peers per 7\u20135, 7\u20135."}
{"id": "5849085", "revid": "104458", "url": "https://it.wikipedia.org/wiki?curid=5849085", "title": "Cicloturisti", "text": ""}
{"id": "5849087", "revid": "104458", "url": "https://it.wikipedia.org/wiki?curid=5849087", "title": "Cicloturista", "text": ""}
{"id": "5849090", "revid": "92723", "url": "https://it.wikipedia.org/wiki?curid=5849090", "title": "Swiss Indoors Basel 2015 - Singolare", "text": "Il singolare dello Swiss Indoors Basel 2015 \u00e8 stato un torneo di tennis facente parte dell'ATP World Tour 2015.\nIl detentore del titolo era Roger Federer ed \u00e8 riuscito a difenderlo superando in finale Rafael Nadal per 6\u20133 , 5\u20137 , 6\u20133."}
{"id": "5849093", "revid": "1543377", "url": "https://it.wikipedia.org/wiki?curid=5849093", "title": "Alton Brown", "text": "Biografia.\nConduttore dei programmi \"Good Eats\", \"Feasting on Asphalt\", \"Iron Chef America\" e \"Cutthroat Kitchen\".\nNegli anni 1980 \u00e8 stato direttore della fotografia per il videoclip di \"The One I Love\" dei R.E.M.\n\u00c8 apparso in un episodio di \"MythBusters\", in una puntata della ventisettesima stagione de \"I Simpson\" e in una della seconda stagione di \"Scooby-Doo and Guess Who?\"."}
{"id": "5849094", "revid": "72396", "url": "https://it.wikipedia.org/wiki?curid=5849094", "title": "He Dan Jia", "text": "Nello \"Shiji\" (\"Memorie di uno storico\") viene indicato da Sima Qian come il dodicesimo sovrano Shang, succeduto al padre Wai Ren (\u4ef2\u4e01). Sal\u00ec sul trono nell'anno dello Gengshen (Cinese: \u5e9a\u7533), stabilendo Ao (\u969e) (attuale Xingyang) come sua capitale, spostandola per\u00f2 dopo qualche tempo a Xiang (Cinese: \u76f8). Regn\u00f2 per 9 anni prima della sua morte, dovendo combattere alcune ribellioni, risolte grazie al suo ministro Pengbo (Cinese: \u5f6d\u4f2f). Venne insignito del nome postumo di He Dan Jia e gli succedette il figlio Zu Yi.\nAlcune incisioni oracolari su osso rinvenuti a Yin Xu, invece, lo indicano come il undicesimo sovrano Shang, con nome postumo Jian Jia (\u6214\u7532) e che avrebbe avuto come successore, il fratello Zu Yi."}
{"id": "5849095", "revid": "287204", "url": "https://it.wikipedia.org/wiki?curid=5849095", "title": "Aschach", "text": ""}
{"id": "5849096", "revid": "125812543", "url": "https://it.wikipedia.org/wiki?curid=5849096", "title": "Strade provinciali della provincia di Rieti", "text": "Questo \u00e8 l'elenco delle strade provinciali presenti sul territorio della provincia di Rieti e gestite dall'amministrazione provinciale, che si sviluppano per un totale di \u00a0km. Oltre ad esse, la provincia gestisce anche circa 400\u00a0km di strade regionali (ex statali declassate)."}
{"id": "5849097", "revid": "1442080", "url": "https://it.wikipedia.org/wiki?curid=5849097", "title": "Swiss Indoors Basel 2015 - Qualificazioni singolare", "text": "Le qualificazioni del singolare dello Swiss Indoors Basel 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5849100", "revid": "95187965", "url": "https://it.wikipedia.org/wiki?curid=5849100", "title": "Noctiluca scintillans", "text": "Noctiluca scintillans \u00e8 una dinoflagellata eterotrofica, sprovvista di teca, che vive nelle zone marino-costiere. \u00c8 nota principalmente per la sua caratteristica bioluminescenza e per i suoi effetti dannosi sugli altri organismi marini durante le fioriture algali (\"bloom\").\nDescrizione.\n\"Noctiluca scintillans\" possiede una forma tondeggiante con diametro di 200-2000 \u03bcm. Ha un solo flagello trasversale e un tentacolo striato che si estende posteriormente.\nIn natura \u00e8 stata riscontrata in due differenti forme chiamate rispettivamente \"rossa\" e \"verde\". La forma rossa \u00e8 eterotrofica e si nutre comunemente di diatomee, ciliati, detrito e uova di pesce che fagocita all'interno dei suoi vacuoli. L'altra forma viene definita \"verde\" a causa della simbiosi con specie fotosintetiche come \"Pedinomonas noctilucae\", pur continuandosi a nutrire di plancton nei casi in cui tale alimento abbondi.\nRiproduzione.\n\"Noctiluca scintillans\" si riproduce sia asessualmente tramite scissione binaria sia sessualmente attraverso isogameti. Possiede un ciclo vitale diplonte, con cellula vegetativa diploide e gameti aploidi.\nHabitat.\nLa specie \u00e8 cosmopolita e predilige le zone costiere delle regioni tropicali e subtropicali. Abbonda nei punti in cui la corrente oceanica risale in superficie (upwelling) e nelle zone eutrofiche ricche di nutrimento. L'intervallo di temperatura in cui si presenta varia da circa 10\u00a0\u00b0C ai 30\u00a0\u00b0C (la forma verde ha un intervallo maggiormente ristretto di 25\u201330\u00a0\u00b0C).\nBioluminescenza.\n\"Noctiluca scintillans\" genera bioluminescenza quando le sue cellule sono sottoposte a uno stimolo meccanico esterno. Il meccanismo si basa sull'azione dell'enzima luciferasi che catalizza la seguente reazione di ossidoriduzione, in cui interviene la luciferina, con emissione di luce:\nluciferina (ridotta) + 2 H+ + O2 \u2192 luciferina (ossidata) + H2O + luce\nLa reazione avviene in organelli sferici chiamati \"scintilloni\".\nEcologia.\nLa fioritura di \"Noctiluca scintillans\" \u00e8 associata alle maree rosse, anche se non sempre la specie assume colorazione rossastra, e alla conseguente morte di pesci e invertebrati marini. Il \"bloom\" inizia a verificarsi nel periodo di primavera, quando l'aumento di temperatura favorisce la crescita algale, per poi arrestarsi nel periodo pi\u00f9 caldo dell'estate per l'effetto inibente della lunga esposizione alla luce solare.\nLa tossicit\u00e0 sugli altri organismi marini non viene esplicata tramite la formazione di tossine, come fanno invece altre dinoflagellate, ma attraverso l'escrezione di ammoniaca e il consumo di ossigeno."}
{"id": "5849101", "revid": "104458", "url": "https://it.wikipedia.org/wiki?curid=5849101", "title": "St. Marienkirchen an der Polsenz", "text": ""}
{"id": "5849102", "revid": "22475", "url": "https://it.wikipedia.org/wiki?curid=5849102", "title": "Bothtec", "text": ""}
{"id": "5849109", "revid": "22475", "url": "https://it.wikipedia.org/wiki?curid=5849109", "title": "ASCII (azienda)", "text": ""}
{"id": "5849110", "revid": "287204", "url": "https://it.wikipedia.org/wiki?curid=5849110", "title": "Sankt Marienkirchen", "text": ""}
{"id": "5849111", "revid": "104458", "url": "https://it.wikipedia.org/wiki?curid=5849111", "title": "St. Marienkirchen", "text": ""}
{"id": "5849115", "revid": "1305772", "url": "https://it.wikipedia.org/wiki?curid=5849115", "title": "Deactivators", "text": "Deactivators \u00e8 un videogioco in cui si controlla una squadra di robot artificieri telecomandati, pubblicato nel 1986 per Amstrad CPC, Commodore 64 e ZX Spectrum dalla tedesca Ariolasoft, con il marchio Reakt\u00f6r.\nModalit\u00e0 di gioco.\nIl giocatore controlla la squadra di robot, uno alla volta, all'interno di un edificio dove i terroristi hanno piazzato diverse bombe e danneggiato il computer del sistema di sicurezza. L'ambiente \u00e8 formato da molte stanze quadrate, su 4 piani, con visuale tridimensionale fissa. Lo schermo \u00e8 diviso verticalmente e vengono mostrate due stanze alla volta, una in ciascuna met\u00e0, mentre in basso si ha una minimappa di tutto l'edificio.\nCiascun robot pu\u00f2 muoversi sul pavimento in tutte direzioni, raccogliere e trasportare un oggetto alla volta, e lanciarlo ad angolazione regolabile. Per andare agli altri piani ci sono pali a doppio senso, buchi nel pavimento solo per scendere, o teletrasporti. Per passare dal controllo di un robot all'altro, lanciare oggetti o visualizzare la scansione dell'edificio si usa un sistema di icone che mette anche in pausa il gioco. In modalit\u00e0 scansione si pu\u00f2 spostare un cursore sulla minimappa per vedere l'interno di tutte le stanze.\nBisogna recuperare dei pezzi di circuiteria e riportarli nel computer centrale che si trova in una certa stanza. Man mano che il computer viene riparato, vengono ripristinate varie funzionalit\u00e0 dell'edificio, come passaggi, teletrasporti e illuminazione, permettendo di raggiungere tutte le bombe. Queste non si possono disattivare, ma vanno gettate fuori dall'uscita prima che scada il tempo, di durata diversa per ciascuna bomba, ed esplodano. Anche subire troppi urti da lancio pu\u00f2 farle esplodere.\nMolte stanze non sono collegate da porte ma solo da finestre interne, che i robot non possono attraversare, ma gli oggetti si possono lanciare da una stanza all'altra, passandoli direttamente a un altro robot se ben posizionato per riceverli. Un'altra difficolt\u00e0 nei lanci \u00e8 data dalla differente forza di gravit\u00e0 che pu\u00f2 esserci nelle varie stanze.\nNell'edificio sono presenti anche robot ostili che inseguono i robot del giocatore e li distruggono se li raggiungono, ma solo quando li vedono attivi; se il giocatore cambia robot, l'inseguitore si ferma.\nIl primo livello \u00e8 un edificio di 4x4 stanze, ma andando avanti nei 5 livelli l'edificio diviene sempre pi\u00f9 largo e si incontrano stanze con la gravit\u00e0 in direzioni anomale."}
{"id": "5849116", "revid": "729019", "url": "https://it.wikipedia.org/wiki?curid=5849116", "title": "Swiss Indoors Basel 2015 - Doppio", "text": "Il doppio dello Swiss Indoors Basel 2015 \u00e8 un torneo di tennis facente parte dell'ATP World Tour 2015.\nVasek Pospisil e Nenad Zimonji\u0107 erano i detentori del titolo ma Pospisil ha deciso di non prendere parte alla competizione. Zimonji\u0107 ha fatto coppia con Marcin Matkowski ma i due sono stati sconfitti nei quarti di finale da Alexander Peya e Bruno Soares.\nPeya e Soares hanno poi vinto il torneo superando in finale Jamie Murray e John Peers per 7\u20135, 7\u20135."}
{"id": "5849119", "revid": "123113479", "url": "https://it.wikipedia.org/wiki?curid=5849119", "title": "Derek Klena", "text": "Biografia.\nHa recitato in diversi musical a Broadway e nell'Off Broadway, tra cui: \"Carrie\" (Off Broadway, 2012), \"Dogfight\" (Off Broadway, 2013), \"Wicked\" (Broadway, 2013), \"The Bridges of Madison County\" (Broadway, 2014) e \"Anastasia\" (Broadway, 2017). Nel 2019 \u00e8 tornato a recitare a Broadway nel musical di Alanis Morissette \"Jagged Little Pill\" e per la sua interpretazione \u00e8 stato candidato al Tony Award al miglior attore non protagonista in un musical.\nKlena \u00e8 sposato dal 2018 con Elycia Scriven."}
{"id": "5849122", "revid": "122932677", "url": "https://it.wikipedia.org/wiki?curid=5849122", "title": "Lindsay Mendez", "text": "Biografia.\nHa recitato in diversi musical a Broadway, tra cui \"Wicked\" nel ruolo della protagonista Elphaba nel 2013. Ha recitato anche in altri musical, tra cui \"Grease\" e \"Godspell\" a Broadway e \"Dogfight\" nell'Off Broadway, per cui \u00e8 stata candidata al Drama Desk Award alla miglior attrice protagonista in un musical e all'Outer Critics Circle Award.\nNel 2017 torna a recitare a Broadway con la commedia drammatica \"Significant Other\", mentre nel 2018 recita in un revival del musical \"Carousel\" con Jessie Mueller, Ren\u00e9e Fleming, Alexander Gemignani e Joshua Henry; per la sua performance nel ruolo di Carrie Pipperidge vince l'Outer Critics Circle Award, il Drama Desk Award ed il Tony Award alla miglior attrice non protagonista in un musical."}
{"id": "5849124", "revid": "767487", "url": "https://it.wikipedia.org/wiki?curid=5849124", "title": "Gautama Siddha", "text": "Biografia.\nNacque a Chang'an e la sua famiglia era originaria dell'India, secondo la stele della tomba scoperta nel 1977 a Xi'an. La famiglia Gautama si era probabilmente stabilita in Cina da molte generazioni, e potrebbe essere stata presente persino prima della fondazione della dinastia Tang.\nFu noto soprattutto per la sua traduzione del calendario Navagraha in cinese. Introdusse anche i numeri indiani con lo zero (\u3007) in Cina nel 718, in sostituzione dei bastoncini numeratori."}
{"id": "5849129", "revid": "2196166", "url": "https://it.wikipedia.org/wiki?curid=5849129", "title": "Diana MacGill", "text": "Biografia.\nDopo gli studi compiuti presso le scuole magistrali di Padova, si trasfer\u00ec a Roma: qui pubblic\u00f2 il romanzo \"Occhi verdi\" (1920, Carra editore), con copertina disegnata da Sergio Tofano. Il libro narrava una storia decadente e melodrammatica, scritta ricalcando lo stile di D'Annunzio e di Zuccoli. A Roma conobbe Lamberto Maria Bosco, piccolo produttore cinematografico, titolare della \"L.M.B. Film\" che si innamor\u00f2 di lei e la scrittur\u00f2 quale protagonista di alcuni film, per i quali le fece adottare un nome d'arte Diana Mac-Gill.\nTra il 1920 e il 1921, sotto la direzione dello stesso Bosco, Fedora gir\u00f2 quindi \"Il tesoro del Sud\" e \"Nebbia azzurra\"; per quest'ultimo il regista/produttore ottenne l'autorizzazione da Giacomo Puccini di effettuare delle riprese nella sua tenuta a Torre del Lago. Subito dopo la Mac-Gill gir\u00f2 \"Il mistero dell'asso di picche\", diretto stavolta da Mario Volpe, scultore qui sia nelle vesti sia di regista che di attore. Questi film non ottennero successo di pubblico e allora pens\u00f2 di sfruttare la sua voce da soprano leggero, dedicandosi all'operetta (nel 1922 fu scritturata dalla celebre compagnia Lombardo), ma soprattutto al teatro di rivista.\nConosciuto il direttore Rodolfo De Angelis, fu anzitutto la primadonna del \"Nuovo Teatro Futurista\", in cui si ritrov\u00f2 in palcoscenico con Marinetti, Cangiullo, Depero, Prampolini, Casavola e Mix in varie citt\u00e0 d'Italia proponendo \"declamazioni futuriste\". Meglio portata per ilvariet\u00e0 pi\u00f9 tradizionale per la sua impostazione vocale e la dizione, che le permise di valorizzare al massimo le canzoni di E. A. Mario (si conoscono spartiti de \"La gavotta dei nonni\" e de \"La canzone del Piave\" con la sua immagine) o di Renato Simoni (\"Madonnina blu\"), con artifici scenici che entusiasmavano il pubblico, come quando, cantando il \"Fox dei cioccolatini\", gettava in platea decine di \"bon-bon\".\nGiunta nell'aprile 1923 a Ferrara durante una tourn\u00e9e in cui si esibiva al fianco del comico Lubrani in duetti tratti da famose operette, vi conobbe Olao Gaggioli, fondatore del fascio ferrarese nonch\u00e9 autore di qualche novella: i due si sposarono nel 1924. L'anno seguente nacquero loro due gemelli: Valerio (che verr\u00e0 ucciso ventenne dai partigiani) e Savitri (1925\u20131987), cos\u00ec chiamata in onore del film \"Savitri Satyvan\", che poi diverr\u00e0 una pittrice \"na\u00efve\".\nDopo aver fatto una fugace rentr\u00e9e in palcoscenico nella rivista benefica \"Tele-visione\" al Teatro Comunale di Ferrara nel gennaio 1930, abbandon\u00f2 definitivamente il palcoscenico per dedicarsi alla famiglia."}
{"id": "5849130", "revid": "361698", "url": "https://it.wikipedia.org/wiki?curid=5849130", "title": "Ludovico Muratori (scenografo)", "text": "Biografia.\nFiglio di Giuseppe e di Maria Malagodi e nipote di Armando Malagodi, \u00e8 nato a Bucarest da famiglia ferrarese, vive a Milano dal 1932. \nNel 1953 viene invitato da Sergio Pugliese a lavorare per la appena nata RAI come scenografo e arredatore. Per la Rai realizzer\u00e0 oltre seicento scenografie, poi in gran parte raccolte nel 1982 nella mostra \"Lo spazio scenografico alla TV italiana\" alla Triennale di Milano.\nDal 1970 per una decina d'anni si dedica ad opere con gelatine colorate e metalliche.\nA partire dagli anni '80 si dedica poi all'arte orafa, per poi passare decisamente alla scultura negli anni '90, impiegando acciaio, titanio, pietra, legno, vetro."}
{"id": "5849156", "revid": "112385789", "url": "https://it.wikipedia.org/wiki?curid=5849156", "title": "Monteleone (Inverno e Monteleone)", "text": "Monteleone \u00e8 un abitato del comune di Inverno e Monteleone posto a est della sede comunale, verso Miradolo Terme.\nStoria.\nMonteleone (CC F539), noto nel X secolo come \"Mons Luponi\", e poi \"Mons Oleonis\" per la coltivazione dell'ulivo, fece parte della \"Campagna Sottana\" pavese, e dal XV secolo venne incluso nella squadra (podesteria) del Vicariato di Belgioioso, di cui era capoluogo Corteolona, e che fu infeudato nel 1475 agli Estensi passando nel 1757 ai Barbiano di Belgioioso. Nel 1863 prese il nome di \"Monteleone sui Colli Pavesi\", ma nel 1872 il comune fu soppresso e unito a Inverno; nel 1961 il nuovo comune assunse la denominazione di \"Inverno e Monteleone\"."}
{"id": "5849160", "revid": "125262612", "url": "https://it.wikipedia.org/wiki?curid=5849160", "title": "Tommaso da Tolentino", "text": " Fu beatificato, per equipollenza, da papa Leone XIII nel 1894.\nBiografia.\nNato a Tolentino, entr\u00f2 nell'ordine francescano attorno al 1275. Intorno al 1287, insorse insieme ad altri confratelli contro gli abusi della professione minoritica di raccogliere denari in chiesa, di abbandonare i conventini per costruirne di sontuosi. Imprigionato come seguace di Angelo Clareno, con quest'ultimo ed altri confratelli fu fatto liberare da Raimondo Gaufridi, appena dopo l'elezione a Generale in Rieti, nel 1289.\nContinuando i dissidi, qualche tempo dopo il 1289, per sottrarlo alle vessazioni fu inviato con Angelo Clareno, fra Marco da Montelupone, Angelo da Tolentino e Pietro da Macerata come missionario nella Piccola Armenia (o Regno armeno di Cilicia) dato che Re Aitone II d'Armenia aveva fatto richiesta di alcuni religiosi. Il Re desiderava alcuni santi frati, che guidassero spiritualmente tutta la nazione. Raimondo gli invi\u00f2 proprio quei frati che aveva appena tratto fuori dal carcere. \nIn Armenia i missionari svolsero una fruttuosa opera apostolica e pastorale molto apprezzata dal papa Niccol\u00f2 IV in momenti delicati della sua azione organizzatrice in quel Regno e in Terrasanta. Giudicati molto positivamente dal re Aitone.\nLa forte pressione dei Saraceni ai confini del suo regno, spinse il re Aitone ad inviare i confratelli, Tommaso da Tolentino, Marco da Montelupone e Angelo da Tolentino, come ambasciatori al papa Niccol\u00f2 IV e ai re di Francia e di Inghilterra a supplicare un sostegno. Giunsero in Italia verso la fine del 1291. Il 23 gennaio 1292 furono ad Avignone, il 25 maggio a Parigi dal Re Filippo il Bello e poco dopo in Gran Bretagna dal Re Eduardo I.\nIl 23 gennaio 1292 sono ad Avignone dove, il papa, ricevuta l'ambasceria alti elogi dei missionari del Re Aitone, li raccomanda al re di Francia Filippo il Bello che incontreranno il 25 maggio a Parigi. In Gran Bretagna, dove sono conservati i documenti pontifici e la lettera del re Aitone II al re inglese Edoardo I, arriveranno poco dopo.\nTorn\u00f2 in italia nel 1295 per difendere i clareni davanti al ministro generale dell'ordine Giovanni da Morrovalle e nel 1307 per chiedere aiuti per la missione in Cina di Giovanni da Montecorvino.\nPassato per Tabriz in Persia dove in quegli anni vi giunger\u00e0 anche frate Gentile da Matelica, nel 1320 si imbarc\u00f2 per la Cina dal porto Ormuz insieme con i confratelli Giacomo da Padova, Pietro da Siena e il georgiano Demetrio da Tbilisi: il gruppo dovette per\u00f2 sbarcare a Salsette, dove i missionari furono accolti e ospitati presso una famiglia di nestoriani.\nConvocati davanti al cad\u00ec di Thane, i francescani illustrarono la dottrina cristiana e attaccarono quella islamica: Tommaso e i suoi compagni vennero, per questo, assassinati da alcuni sicari.\nCulto.\nI corpi dei martiri vennero recuperati nel 1326 da Odorico da Pordenone e traslati a Quanzhou, in Cina. La testa di Tommaso fu poi trasferita a Tolentino.\nIl culto di Tommaso e dei suoi compagni inizi\u00f2 subito dopo la loro morte, ma fu solo nel 1894 che papa Leone XIII conferm\u00f2 il culto come beato a Tommaso.\nIl beato Tommaso \u00e8 patrono secondario della diocesi di Tolentino.\nIl suo elogio si legge nel Martirologio romano al 9 aprile."}
{"id": "5849169", "revid": "121476923", "url": "https://it.wikipedia.org/wiki?curid=5849169", "title": "Premi C\u00e9sar 2016", "text": "La cerimonia di premiazione della 41\u00aa edizione dei Premi C\u00e9sar si \u00e8 svolta il 26 febbraio 2016 al Th\u00e9\u00e2tre du Ch\u00e2telet di Parigi. \u00c8 stata presieduta da Claude Lelouch e presentata da Florence Foresti. \u00c8 stata trasmessa da Canal+.\nAd ottenere il maggior numero di candidature (dieci) sono state le pellicole \"Marguerite\" e \"I miei giorni pi\u00f9 belli\" (\"Trois souvenirs de ma jeunesse\").\nVincitori e candidati.\nI vincitori sono indicati in grassetto, a seguire gli altri candidati."}
{"id": "5849172", "revid": "922800", "url": "https://it.wikipedia.org/wiki?curid=5849172", "title": "OITNB", "text": ""}
{"id": "5849179", "revid": "22475", "url": "https://it.wikipedia.org/wiki?curid=5849179", "title": "Romanzo di Esopo", "text": "Il Romanzo di Esopo, chiamato anche Vita di Esopo (\"Vita Aesopi\" in latino, \"\u0391\u1f30\u03c3\u03ce\u03c0\u03bf\u03c5 \u03b2\u03af\u03bf\u03c2\" in greco antico) \u00e8 la narrazione biografica della vita di Esopo, tramandata in forma scritta probabilmente fin dal I-II secolo d.C.\nOrigini.\nFin dagli inizi del XX secolo i filologi hanno mostrato che una intera parte della biografia esopica \u00e8 la riproposizione in chiave greca di un testo medio-orientale molto famoso e importante, ossia la Storia di Ahiqar, la cui redazione pi\u00f9 antica \u00e8 in lingua aramaica in un papiro del V secolo a.C., ma che data forse al VII secolo a.C.. Quest'opera era nota in Grecia fin dal VI-V secolo a.C.. \nIl testo ci \u00e8 giunto tramite due recensioni principali ed una secondaria, rispettivamente: \nInizialmente si riteneva che W e G derivassero da un archetipo comune del I-II secolo d.C., ma che G fosse comunque pi\u00f9 fedele all'originale, mentre studi successivi basati anche su frammenti papiracei hanno fatto spostare l'opinione verso la maggiore arcaicit\u00e0 di W. A parte queste quattro versioni, tutte in greco, ce n'\u00e8 una in latino, chiamata \"Lolliniana\", che per\u00f2 \u00e8 molto carente in qualit\u00e0 e che \u00e8 stata riadattata per un pubblico cristiano.\nTrama.\nEsistono, dunque, versioni multiple, a volte contraddittorie di quest'opera. \nEsopo \u00e8 uno schiavo di origine frigia sull'isola di Samo ed \u00e8 estremamente brutto. All'inizio gli manca il potere della parola, ma dopo aver mostrato benevolenza a una sacerdotessa di Iside, gli \u00e8 concessa dalla dea non solo la parola, ma il dono di una narrazione sagace, che usa alternativamente per aiutare e confondere il suo maestro, Xanto, imbarazzando il filosofo di fronte ai suoi studenti e anche a letto con sua moglie. \nDopo aver interpretato un segno per il popolo di Samo, Esopo viene liberato e funge da emissario tra i Sami e il re Creso. In seguito si reca alle corti di Licurgo di Babilonia e Nectanebo d'Egitto - entrambi regnanti immaginari - in una sezione che sembra prendere molto in prestito, come detto, dalla storia d'amore di Ahiqar.\nLa storia si conclude con il viaggio di Esopo a Delfi, dove egli irrita i cittadini raccontando favole insultanti, viene condannato a morte e, dopo aver maledetto il popolo di Delfi, \u00e8 gettato in un baratro. Ora, mentre la recensione G esplicita un odio intercorrente tra il dio Apollo ed Esopo, la recensione W tace il tutto. \u00c8 stato sottolineato da qualche autore che i primi riferimenti all'astio compaiono in un papiro del VII secolo, ossia in et\u00e0 bizantina, mentre tutti gli autori ed i papiri precedenti sembrano non essere partecipi di questa opinione.\nLeggermente differente \u00e8 anche la morte del favolista: mentre W parla di una pena di morte sotto forma di spinta gi\u00f9 da una rupe (la rupe Hyampeia secondo Plutarco), due papiri introducono una lapidazione seguita da lancio nel dirupo. Secondo G, infine, Esopo, rincrescendogli di essere ucciso \"da spregevoli schiavi\", si getterebbe autonomamente nel baratro."}
{"id": "5849209", "revid": "1652635", "url": "https://it.wikipedia.org/wiki?curid=5849209", "title": "Marcus Rashford", "text": "Biografia.\nNato nell'area metropolitana di Manchester, precisamente a Wythenshawe, \u00e8 di origini nevisiane. Ha un cugino, Lois Maynard, anch'egli calciatore, centrocampista della squadra inglese dello Stockport County e della nazionale nevisiana di calcio. Nel 2020 \u00e8 stato insignito dalla Regina Elisabetta del riconoscimento di Member of the Order of the British Empire (MBE) dopo il servizio reso alla Nazione durante il \"lockdown\" in tempo di pandemia di COVID-19.\nCaratteristiche tecniche.\nConsiderato uno dei maggiori talenti del calcio mondiale, grazie alla sua altezza e alla sua abilit\u00e0 nel gioco aereo, ma anche a un fisico longilineo che gli attribuisce rapidit\u00e0 e velocit\u00e0 nei movimenti, Rashford pu\u00f2 ricoprire tutti i ruoli dell'attacco (centravanti, ala o seconda punta). Sa inoltre svariare sull'intero reparto offensivo, dimostrando di avere un'importante intelligenza tattica e grande spirito di sacrificio.\nCarriera.\nClub.\nDopo circa dieci anni passati nelle giovanili del Manchester United, l'allenatore dei \"Red Devils\" Louis van Gaal decide di aggregare Rashford in prima squadra nella stagione 2015-2016. Il suo esordio tra i professionisti arriva il 25 febbraio 2016, nella partita di Europa League contro il Midtjylland a Old Trafford, quando sostituisce nella formazione titolare Anthony Martial, infortunatosi nel riscaldamento a pochi minuti dall'inizio del match; al suo debutto tra i professionisti realizza subito una doppietta, che consente alla sua squadra di vincere la partita per 5-1 e di passare al turno successivo, diventando cos\u00ec il pi\u00f9 giovane calciatore nella storia dello United a segnare in una partita europea a soli 18 anni e 117 giorni, battendo il precedente record di George Best (18 anni e 158 giorni).\nVista l'ottima prestazione in coppa, viene schierato tra i titolari anche nel match di Premier League contro l' del 28 febbraio: al suo esordio nella competizione segna un'altra doppietta, risultando nuovamente decisivo per la vittoria finale dei \"Red Devils\" (3-2). Il 20 marzo decide il derby di Manchester, vinto proprio per 1-0 sul campo del City, diventando cos\u00ec il pi\u00f9 giovane calciatore dello United a siglare una rete in questa stracittadina e strappando cos\u00ec il record al suo ex compagno di squadra e capitano Wayne Rooney.\nResta un importante elemento del team di Manchester anche sotto la guida del portoghese Jos\u00e9 Mourinho, divenendo uno degli elementi trainanti per la vittoria dell'Europa League 2016-2017. L'arrivo del belga Lukaku e la ridondanza di ali, tuttavia, portano Rashford ad essere spesso relegato in panchina, subentrando a gara in corso solamente nei minuti finali.\nTrova maggiore fortuna e continuit\u00e0 con Ole Gunnar Solskj\u00e6r, che subentra a Mourinho nella stagione 2018-2019. Il 3 febbraio 2019 Rashford timbra la 100\u00aa gara in Premier League disputata con la maglia dei \"Red Devils\", siglando peraltro il gol vittoria a danno del Leicester. Una sua rete al 95\u00ba minuto, su calcio di rigore, contro il PSG, consente ai \"Red Devils\" di qualificarsi per i quarti di finale di Champions League.\nNazionale.\nIl 6 settembre 2016 disputa la sua prima e unica gara con l'Under-21 inglese, realizzando una tripletta nella vittoria per 6-1 contro i pari et\u00e0 della Norvegia.\nIl 27 maggio 2016, all'et\u00e0 di 18 anni, fa il suo esordio con la nazionale maggiore dell'Inghilterra allenata da Roy Hodgson in una partita amichevole contro l'Australia, segnando ad appena 135 secondi dall'inizio del match. Il 31 maggio 2016 viene inserito dal CT nella lista dei 23 partenti per l'Europeo in Francia; vi debutta il 16 giugno, subentrando al 73' minuto contro il Galles, diventando cos\u00ec, con i suoi 18 anni e 229 giorni di et\u00e0, il calciatore pi\u00f9 giovane di sempre a scendere in campo in un Europeo con la nazionale inglese.\n\u00c8 stato convocato dal CT Gareth Southgate (che lo fece debuttare in Under-21) per i Mondiali 2018 di Russia, nel corso della quale competizione esordisce contro la Tunisia. L'Inghilterra si posizioner\u00e0 poi quarta.\nViene convocato per la UEFA Nations League nella quale segna 2 gol nella fase a gironi e 1 nella semifinale persa contro l'Olanda. Con 3 gol risulta il miglior marcatore della sua squadra nella competizione.\nIl 14 ottobre 2019 durante la partita valida per le qualificazioni al campionato europeo di calcio 2020, giocata allo Stadio nazionale Vasil Levski contro la , \u00e8 stato vittima, assieme a Tyrone Mings e Raheem Sterling, di insulti ed ululati razzisti, provenienti da militanti di estrema destra della tifoseria di casa. Il 6 giugno 2021 gioca contro la Romania la sua prima partita da capitano con la nazionale inglese, segnando su rigore il gol dell'1-0 finale.\nConvocato per il , viene utilizzato come sostituto, subentrando in sei delle sette partite giocate dai \"Leoni\", per un totale di meno di 90 minuti di gioco nel torneo. Nella finale contro l' viene mandato in campo da Southgate sul finire dei tempi supplementari (terminati con il risultato di 1-1) e fallisce uno dei tiri di rigore della serie finale, vinta dagli italiani per 3-2.\nStatistiche.\nPresenze e reti nei club.\n\"Statistiche aggiornate al 20 novembre 2021.\""}
{"id": "5849214", "revid": "287204", "url": "https://it.wikipedia.org/wiki?curid=5849214", "title": "Colorado (programma televisivo)", "text": ""}
{"id": "5849224", "revid": "181699", "url": "https://it.wikipedia.org/wiki?curid=5849224", "title": "Colorado del Texas", "text": ""}
{"id": "5849231", "revid": "181699", "url": "https://it.wikipedia.org/wiki?curid=5849231", "title": "Canale naturale", "text": ""}
{"id": "5849233", "revid": "767487", "url": "https://it.wikipedia.org/wiki?curid=5849233", "title": "La notte della verit\u00e0", "text": "La notte della verit\u00e0 \u00e8 un film \"thriller\" statunitense del 1993, diretto da Yves Simoneau.\nTrama.\nJudith Madigan, moglie dell'architetto Robert Madigan, cui ha dato tre figli, Kes, Michael e Ban, se ne va improvvisamente da casa e gira il mondo per tre anni, dopo di che ritorna intenzionata a riprendere il m\u00e9nage familiare, ma il marito non ci sta. Ha gi\u00e0 chiesto il divorzio e si \u00e8 trovata una nuova, futura moglie, Colleen Harland, giovane vicepreside della scuola frequentata dai due figli pi\u00f9 grandi.\nJude cerca di riprendersi il marito con alcuni tentativi di seduzione, che falliscono tutti. Allora incomincia a tormentare la futura consorte del marito con azioni di \"stalking\", ma questa, che gode della simpatia dei figli di primo letto di Robert, resiste e Robert anche. Finch\u00e9 un giorno in cui pu\u00f2 avere con s\u00e9 il figlio maggiore Kes, alle soglie dell'adolescenza, Jude riesce a convincerlo che tutti i guai della famiglia sono dovuti all'infatuazione di Robert per Callie, e gli chiede aiuto per organizzare un evento che apra gli occhi al marito. Kes resta lui, questa volta, ammaliato dalla madre naturale e acconsente, nonostante che fino a quel momento avesse palesato di detestare la madre. Si tratta di organizzare un gioco: la simulazione di un dibattito processuale, in cui uno dei giocatori fa l'imputato, un altro il giudice, un terzo la pubblica accusa, e cos\u00ec via: sar\u00e0 poi Jude a intervenire al momento opportuno. Se non che, mentre Kes, seduto sul pianerottolo in cima alla scala interna di casa, spiega ai due riluttanti fratelli che cosa dovranno fare, la nonna, madre di Jude, che \u00e8 rimasta affezionata al genero e che ha molta stima della sua futura moglie, sente tutto, sale la scala, e minaccia Kes di raccontare tutto. Nel tentativo di dissuaderla, Kes ne provoca la caduta dalla scala e la nonna finisce all'ospedale. Alla figlia che viene a trovarla, rimprovera il complotto che sta ordendo, minacciando di riferire tutto a Robert. Jude tenta allora di soffocarla, ma un'infermiera interviene: Jude fugge in tempo, non vista, dall'ospedale e l'incidente viene interpretato come un guasto tecnico.\nRobert, avvisato dal personale infermieristico, decide di trascorrere la notte in ospedale al capezzale della suocera, affidando i tre figli a Callie, che per l'occasione trascorrer\u00e0 la notte in casa di Robert. Qui Kes, che, come fratello maggiore, ha reso gli altri due succubi, s'impunta per fare il gioco del processo prima di andare a letto ed esige che Callie assuma il ruolo dell'imputata e che, per rendere pi\u00f9 realistica la scena, questa si lasci ammanettare. Callie impone a Kes di smettere e di essere liberata. Intanto Jude ha telefonato a Kes imponendogli di trattenere in ogni modo Callie fino alle 10, prima di liberarla. Il figlio pi\u00f9 piccolo, Ban, decide di portare un bicchiere d'acqua a Callie, ma scivola, il bicchiere si rompe e un coccio lo ferisce al torace procurandogli un'emorragia. Le rimostranze di Callie, che chiede di essere liberata per portare Ban in ospedale non trovano ascolto in Kes. Intanto Jude mette in atto il suo piano: mentre figli e amante del marito sono impegnati nel gioco del processo, giunge al giardino di casa della famiglia, manomette i freni dell'auto di Callie e poi se ne va portandosi dietro il cane, con il quale si apposta oltre, vicino ad una curva pericolosa fiancheggiata da un burrone. Al momento che Callie transiter\u00e0 per quella curva con la sua auto, Jude far\u00e0 in modo che il cane le attraversi la strada, Callie cercher\u00e0 di frenare, sbander\u00e0 e finir\u00e0 nel burrone. Ma le cose non andranno come previsto e Jude rimarr\u00e0 vittima del suo stesso complotto."}
{"id": "5849237", "revid": "767487", "url": "https://it.wikipedia.org/wiki?curid=5849237", "title": "Kulac\u0113kara\u1e49", "text": "Kulac\u0113kara\u1e49 (in caratteri tami\u1e3b: \u0b95\u0bc1\u0bb2\u0b9a\u0bc7\u0b95\u0bb0; in sanscrito: Kula\u015bekhara), probabilmente vissuto intorno al IX d.C., \u00e8 uno dei dodici \u0101\u1e3bv\u0101r, quei poeti e mistici hind\u016b, di etnia tami\u1e3b, itineranti di tempio in tempio nell'India meridionale, vissuti tra il VI e il IX secolo d.C. che veneravano, in qualit\u00e0 di Dio, la Persona suprema, M\u0101l (M\u0101y\u014d\u1e49), nome che in lingua tami\u1e3b intende indicare quella divinit\u00e0 che in sanscrito \u00e8 nominata come K\u1e5b\u1e63\u1e47a/Vi\u1e63\u1e47u/N\u0101r\u0101ya\u1e47a ovvero il K\u1e5b\u1e63\u1e47a della \"Bhagavadg\u012bt\u0101\" e il Vi\u1e63\u1e47u/N\u0101r\u0101ya\u1e47a dei primi \"Pur\u0101\u1e47a\".\nSecondo le agiografie Kulac\u0113kara\u1e49 era un \"penim\u0101\u1e37\", un sovrano della dinastia dei Cera che regnava sui territori del Kerala, dei Cola e dei P\u0101\u1e47\u1e0dya.\nIncarnazione di Kaustubha, la preziosa pietra di Vi\u1e63\u1e47u, Kulac\u0113kara\u1e49 sarebbe originario di Tiruva\u00f1cikka\u1e37am, la capitale del regno dei Cera, nato nel mese di M\u0101ci (febbraio-marzo), sotto il settimo asterismo lunare detto Pu\u1e47arvacu, dell'anno 27 del \"Kaliyuga\".\nIl re devoto Kulac\u0113kara\u1e49 govern\u00f2 con giustizia e saggezza ma al contempo fu un grande devoto di Dio, Vi\u1e63\u1e47u, in particolar modo nella sua forma, \"avat\u0101ra\", di R\u0101ma. \nEra talmente presente e forte questa sua devozione che entrava in profonda estasi durante il quotidiano ascolto dell'opera che ne narrava le divine gesta, il \"R\u0101m\u0101ya\u1e47a\". \nE tali estasi potevano causare degli effetti imprevedibili come quando quella volta che i cantori si soffermarono sul dio R\u0101ma circondato dai nemici, Kulac\u0113kara\u1e49 ordin\u00f2 di radunare l'esercito per correre in suo aiuto, costringendo i suoi consiglieri ad inviare un messaggero che comunicasse al re che Dio aveva vinto e che non necessitava pi\u00f9 del suo soccorso.\nIn un'altra circostanza, indignato , Kulac\u0113kara\u1e49 radun\u00f2 nuovamente l'esercito per giungere di fronte al mare che separa l'India da La\u1e45k\u0101, e quindi tuffarsi per raggiungere e liberare la principessa. Quella volta lo soccorsero le stesse divine persone di R\u0101ma e S\u012bt\u0101 che lo ricondussero di persona sulla riva.\nAlla fine, anche perch\u00e9 deluso dalle trame di palazzo tese a screditare i devoti vi\u1e63\u1e47uiti da lui protetti, Kulac\u0113kara\u1e49 si decise ad abdicare in favore del figlio e quindi a entrare nella comunit\u00e0 dei devoti di Ara\u1e45kam, dedicandosi completamente al servizio per Dio. \nComp\u00ec numerosi pellegrinaggi e si spense a 67 anni nel tempio di Brahmade\u015bam. Anche sua figlia entr\u00f2 nel servizio devozionale.\nIl \"Perum\u0101\u1e37tirumo\u1e3bi\".\nA Kulac\u0113kara\u1e49 \u00e8 attribuito il \"Perum\u0101\u1e3btirumo\u1e3bi\" (\"Le sacre parole del Perum\u0101\u1e3b\"; 105 stanze suddivise in 10 \"tirumo\u1e3bi\", composti in metro \"\u0101ciriyam\" e \"kali\"), contenuto nel \"N\u0101l\u0101yirativviyappirapantam\" . Diversi inni religiosi di questa opera sono dedicati a R\u0101ma; altri sono dedicati a K\u1e5b\u1e63\u1e47a, in componimenti che richiamano la letteratura erotica del Ca\u1e45kam in chiave mistica. \nParticolarmente toccante il VII \"tirumo\u1e3bi\", l\u00e0 dove viene conservato il lamento di Devak\u012b, la vera madre di K\u1e5b\u1e63\u1e47a, privata per volere divino dell'infanzia del figlio:"}
{"id": "5849238", "revid": "262457", "url": "https://it.wikipedia.org/wiki?curid=5849238", "title": "Kula\u015bekhara", "text": ""}
{"id": "5849241", "revid": "15756", "url": "https://it.wikipedia.org/wiki?curid=5849241", "title": "Bastogi (azienda)", "text": "Bastogi S.p.A., fondata nel 1862 come Societ\u00e0 Italiana per le Strade Ferrate Meridionali, \u00e8 la pi\u00f9 antica societ\u00e0 italiana quotata alla Borsa di Milano, essendo presente dal 1863, ancora in attivit\u00e0. In pi\u00f9 di 150 anni si \u00e8 trasformata pi\u00f9 volte, e la sua storia si \u00e8 intrecciata attraverso tre secoli con quella dello sviluppo industriale ed economico dell'Italia.\nNel 1972 la societ\u00e0 assunse la denominazione di \"Bastogi Finanziaria\", nel 1978 di \"Bastogi IRBS\" e nel 1987 di Bastogi. La sede \u00e8 in via Piranesi 10 a Milano.\n\u00c8 quotata alla Borsa di Milano dove \u00e8 presente nell'\u00edndice FTSE Italia Small Cap.\nStoria.\nLa \"Societ\u00e0 Italiana per le Strade Ferrate Meridionali\".\nLa societ\u00e0 nacque a Torino con la ragione sociale di \"Societ\u00e0 Italiana per le Strade Ferrate Meridionali\" il 18 settembre 1862 per iniziativa del conte Pietro Bastogi con un capitale iniziale di 100 milioni di lire. Era una societ\u00e0 ferroviaria privata che gestiva numerose linee ferroviarie, in massima parte nel nord e nel versante adriatico e meridionale della penisola italiana. Dal 1885 assunse la ragione sociale di \"Societ\u00e0 Italiana per le Strade Ferrate Meridionali. Esercizio della Rete Adriatica\".\nNel 1906 in seguito al riscatto e alla successiva nazionalizzazione delle linee ferroviarie da parte dello Stato, la societ\u00e0 si trasform\u00f2 in finanziaria investendo nel settore elettrico, in quello immobiliare e delle costruzioni, e infine in obbligazioni e titoli di Stato nazionali ed esteri. Fu soprattutto la nascente industria elettrica a focalizzare la strategia aziendale: nel 1915 la societ\u00e0 era ormai in possesso di pacchetti azionari di sedici imprese del settore, per circa 28 milioni di lire, su un capitale totale delle stesse di 180 milioni (tra queste la Adriatica, la Ligure\u2011Toscana, la SME, la Conti, l'Adamello, la Maira, la Cellina e la Societ\u00e0 Elettrica della Sicilia Orientale - SESO gestita da Enrico Vismara).\nLa Bastogi in quest'epoca era la pi\u00f9 importante finanziaria italiana. Nel 1926 ne divenne presidente Alberto Beneduce, che era contemporaneamente presidente anche del Crediop e dell'ICIPU, due istituti pubblici.\nAssorbita dall'I.R.I. dopo la grande crisi del 1929, venne risanata e riprivatizzata nel 1937.\nOra la societ\u00e0 aveva sede a Firenze e direzioni a Milano e Roma.\nAl sindacato di controllo partecipavano la FIAT, la Pirelli, la Edison, la Centrale, la RAS e le Generali, mentre le partecipazioni pi\u00f9 significative la Finanziaria le deteneva nell'Italcementi e nella Montedison. Perci\u00f2, prima dell'ingresso dei privati in Mediobanca, \u00e8 stato il principale \"salotto buono\" dell'economia italiana, dove avvenivano le mediazioni fra i grandi gruppi industriali e finanziari privati.\nLa nazionalizzazione dell'energia elettrica nel 1962 diede liquidit\u00e0 alla finanziaria, che fu reinvestita soprattutto nella chimica, ma in effetti inizi\u00f2 il declino della Bastogi in termini di potere economico.\nNel 1971 la \"Societ\u00e0 Italiana per le Strade Ferrate Meridionali\" fu oggetto della prima OPA della storia italiana, promossa dal finanziere Michele Sindona. La scalata fall\u00ec per l'opposizione dell\"establishment\" finanziario italiano guidato da Guido Carli, governatore della Banca d'Italia, e da Enrico Cuccia, direttore generale di Mediobanca.\nDa \"Bastogi Finanziaria\" a \"Bastogi\".\nDopo essere diventata nel 1972 \"Bastogi Finanziaria\" ed aver spostato la sede a Roma, nel 1978, a seguito dell'incorporazione dell'Istituto Romano dei Beni Stabili, modifica la propria ragione sociale in \"Bastogi IRBS\".\nNel 1983 l'Italmobiliare della famiglia Pesenti, con l'acquisizione del 23% della societ\u00e0, diviene il maggiore azionista di Bastogi IRBS, che avvia un processo di alienazione delle partecipazioni industriali, concentrandosi sul settore immobiliare. Nel 1986 la SAPAM della famiglia Romagnoli assume una quota del 58,4% di Bastogi IRBS e, un anno dopo, viene modificata la denominazione sociale in Bastogi. Nel 1990 il Gruppo Cabassi rileva il 47% della societ\u00e0, consolidando la sua presenza nel campo immobiliare e in quello dei servizi. Nel 1994 Bastogi acquisisce il 50,3% di Brioschi Finanziaria.\nNel 2004 viene lanciata un'OPA obbligatoria su circa 312 milioni di azioni Bastogi da parte di Sintesi S.p.A., holding del Gruppo Cabassi. A conclusione dell'OPA, Sintesi possiede il 64% del capitale di Bastogi. Nel giugno 2008 avvenne la scissione parziale proporzionale inversa della societ\u00e0 a favore di Brioschi Sviluppo Immobiliare. Il 1\u00ba gennaio 2015 avvenne la fusione per incorporazione di Raggio di Luna in Bastogi, per effetto della quale Bastogi diviene attiva anche nei settori dell'immobiliare e dell'intrattenimento.\nDati economici.\nNel 2017 Bastogi, holding di partecipazione, ha registrato ricavi per 53,6 milioni di euro (con un aumento dell'1% rispetto all'anno precedente), Ebitda di 10,2 milioni, utile di 9,8 milioni rispetto ad una perdita di 8,7 milioni avuta nel 2016. L'attivit\u00e0 immobiliare incide nei ricavi per 26,5 milioni, quella di intrattenimento per 18,6, arte &amp; cultura per 6,2, altre attivit\u00e0 per 8,1 milioni. L'indebitamento risulta a fine 2017 di 287 milioni (era di 305 nel 2016).\nL'assetto attuale.\nBastogi \u00e8 una holding di partecipazioni attiva principalmente nei seguenti settori.\nImmobiliare.\nAttraverso il Gruppo Brioschi, la societ\u00e0 Sintesi e altre controllate minori, opera nel settore dello sviluppo immobiliare. Tramite \"Milanofiori 2000\" e \"Milanofiori Sviluppo\" \u00e8 proprietaria di un'area di 360.000 metri quadrati al confine sud di Milano, nel Comune di Assago, in cui \u00e8 in fase avanzata di realizzazione il progetto \"Milanofiori Nord\" (218.000 metri quadrati) con destinazione terziario, commerciale, residenziale. A met\u00e0 del 2017 \u00e8 stata perfezionata la cessione dell'edificio U16 di Milanofiori Nord.\nA Milano, in zona Navigli, \u00e8 stato recuperato il complesso storico di via Darwin (ex Istituto Sieroterapico Milanese), diventato sede di enti, aziende, Domus Academy e Nuova Accademia delle Belle Arti. Alla fine del 2017 (e perfezionato nel marzo 2018) l'intero complesso \u00e8 stato ceduto per circa 100 milioni di euro al fondo Megatrends Italia.\nLa societ\u00e0 \u00e8 proprietaria anche di una vasta area a Santa Cesarea Terme (LE), e di un'area di 11.000 metri quadri a Rozzano (MI) dove si prevede lo sviluppo di Milanofiori Sud.\nIntrattenimento.\nTramite Forumnet Holding, societ\u00e0 nata nel 1990, gestisce strutture dedicate all'intrattenimento (Mediolanum Forum e Teatro della Luna ad Assago, e PalaLottomatica a Roma) e produce spettacoli teatrali attraverso la societ\u00e0 Compagnia della Rancia.\nArte e cultura.\nAttraverso \"Open Care\" fornisce servizi integrati per la gestione, la valorizzazione e la conservazione delle opere e degli oggetti d'arte.\nNegli spazi polifunzionali dei Frigoriferi Milanesi e del Palazzo del Ghiaccio, a Milano in via Piranesi, ospita e organizza un'ampia tipologia di eventi, quali presentazioni, convegni, spettacoli, mostre, incontri culturali, sfilate di moda, shooting fotografici, ricevimenti e serate di gala.\nAlberghiero.\nAttraverso il marchio \"H2C Hotel\" gestisce un hotel 4 stelle business ad Assago (Milano).\nServizi commerciali.\nTramite il World Trade Center di Milano fornisce servizi commerciali alle piccole e medie imprese.\nAzionariato.\nL'azionariato comunicato alla Consob \u00e8 il seguente:\nArchivio.\nNel luglio 2002 l'Archivio storico Bastogi \u00e8 stato versato in deposito dall'Archivio di Stato di Milano alla Fondazione Istituto per la storia dell'et\u00e0 contemporanea (Isec). La documentazione si estende dal 1862 al 1983 e comprende pezzi, con carte riguardanti sia la Bastogi sia le imprese controllate o collegate."}
{"id": "5849246", "revid": "270680", "url": "https://it.wikipedia.org/wiki?curid=5849246", "title": "Shang He Dan Jia", "text": ""}
{"id": "5849247", "revid": "270680", "url": "https://it.wikipedia.org/wiki?curid=5849247", "title": "Jian Jia", "text": ""}
{"id": "5849269", "revid": "6923", "url": "https://it.wikipedia.org/wiki?curid=5849269", "title": "Associazione Calcio Siena 1980-1981", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1980-1981."}
{"id": "5849276", "revid": "1833487", "url": "https://it.wikipedia.org/wiki?curid=5849276", "title": "Angelo Invernizzi", "text": "Autore, assieme all'amico e architetto Ettore Fagiuoli, del progetto di Villa Girasole, sorta a Marcellise, frazione di San Martino Buon Albergo, tra il 1929 e il 1935, e del grattacielo di Genova (1937-40 assieme all'architetto Marcello Piacentini).\nBiografia.\nDopo gli studi a Verona, nel Seminario Vescovile e nel Liceo Maffei, si trasferisce a Genova presso la \"Regia scuola di applicazione per gli ingegneri\" e a Padova dove si laurea in Ingegneria Civile nel 1912.\nNel 1915 sposa Lina (Isabella) Barberini (1884-1957), originaria di Mendrisio. Svolge il Servizio militare come Capitano del Genio ricevendo due riconoscimenti (Military Cross inglese e la Croce di Cavaliere della Corona d'Italia). Qui conosce l'architetto Ettore Fagiuoli. \nTra le due guerre edifica soprattutto a Genova e nel secondo dopoguerra ricopre anche incarichi di consigliere comunale. \nMorte e sepoltura.\nMuore nella sua Villa del Girasole nel 1958. \u00c8 sepolto nella tomba di famiglia a Marcellise.\nProgetti.\nSvolge una intensa attivit\u00e0 costruttiva a Genova, con l\"'Autorimessa elicoidale\" (il primo garage elicoidale con struttura in calcestruzzo armato costruito in Italia, del 1926) e con vari edifici residenziali con l'arch. Fagiuoli (in via Archimede nel 1926, sua prima residenza, in via Sapeto 2 nel 1935, via Trento, in corso Giulio Cesare (oggi corso Aldo Gastaldi) e via Nizza 12 nel 1938), nonch\u00e9 in Sardegna e a Verona (Casa del Popolo a Montorio nel 1911, la prima del Veneto).\nLa Villa Girasole.\nNel 1929, assieme all'amico Ettore Fagiuoli, inizia la costruzione dell'opera pi\u00f9 originale e famosa: la \"Villa Girasole\", la quale diventer\u00e0 la residenza estiva della famiglia Invernizzi.\nLa villa \u00e8 costituita da un corpo fisso di forma circolare, su cui si innalzano due piani disposti a \"L\" che ruotano attorno al corpo del giroscale dotato di ascensore. Il giroscale termina, due piani pi\u00f9 alto, con una torretta che ricorda i fari della citt\u00e0 ligure.\nLa rotazione della villa, dal peso di 1.500 tonnellate, avveniva grazie a due motori elettrici di potenza complessiva inferiore ai 3 cavalli che permettevano di compiere il giro completo in entrambi i sensi in 9 ore, da cui il nome di Girasole. Grazie ad una serie di carrelli posti su binari circolari e all'appoggio del corpo scale su di una ralla di acciaio, la villa si poteva muovere alla velocit\u00e0 di 4 mm/s, con la semplice pressione di un bottone.\nLa villa \u00e8 inserita nel borgo natale di Marcellise, presso San Martino Buon Albergo ed \u00e8 circondata da 11 ettari di parco, dotata di piscina, campo da tennis e di uno specchio d'acqua.\nI figli Lidia (1918 - 2014) e l'ing. Lino (1920 - 1990) hanno continuato ad abitare e a curare la conservazione della villa, costituendo la Fondazione \"Il Girasole - Angelo e Lina Invernizzi\" nel 2002, presso l'Accademia di Architettura di Mendrisio.\nDal 2012, dopo la cessione dei proprietari, la villa \u00e8 affidata alla Fondazione Cariverona; attualmente non \u00e8 aperta al pubblico, a causa dei lavori di manutenzione, ma nel 2021 ne sono stati denunciati il degrado e l'abbandono. \nTorre Piacentini.\nNel 1937 assieme all'architetto Marcello Piacentini inizia la costruzione del Grattacielo dell'Orologio, o Torre Piacentini, in piazza Dante a Genova. Alto 108 metri era il pi\u00f9 alto edificio residenziale italiano fino al 1954. L'ultimo piano diventer\u00e0 studio e nuova abitazione dell'ing. Invernizzi."}
{"id": "5849277", "revid": "44876", "url": "https://it.wikipedia.org/wiki?curid=5849277", "title": "Brindisi Sport 1980-1981", "text": "Questa pagina raccoglie le informazioni riguardanti il Brindisi Sport nelle competizioni ufficiali della stagione 1980-1981."}
{"id": "5849285", "revid": "10431", "url": "https://it.wikipedia.org/wiki?curid=5849285", "title": "Storia di Roma (saggio)", "text": ""}
{"id": "5849295", "revid": "110157", "url": "https://it.wikipedia.org/wiki?curid=5849295", "title": "Norgesmesterskapet 2016", "text": "Il Norgesmesterskapet 2016 di calcio \u00e8 la 111\u00aa edizione del torneo. La competizione \u00e8 iniziata il 28 febbraio 2016, con il primo turno preliminare, e si \u00e8 conclusa il 20 novembre 2016 con la finale. La vittoria finale \u00e8 andata al Rosenborg, che si \u00e8 aggiudicato il trofeo per l'11\u00aa volta nella sua storia, grazie al successo in finale sul Kongsvinger col punteggio di 4-0. Il successo del Rosenborg, che ha centrato il secondo \"double\" consecutivo, ha garantito l'accesso in Europa League all'Haugesund, 4\u00ba classificato in campionato, in virt\u00f9 delle regole della competizione."}
{"id": "5849297", "revid": "118422464", "url": "https://it.wikipedia.org/wiki?curid=5849297", "title": "Associazione Sportiva Martina 1980-1981", "text": "Questa pagina raccoglie le informazioni riguardanti l 'Associazione Sportiva Martina nelle competizioni ufficiali della stagione 1980-1981."}
{"id": "5849299", "revid": "61051", "url": "https://it.wikipedia.org/wiki?curid=5849299", "title": "Marcellise", "text": ""}
{"id": "5849317", "revid": "1543377", "url": "https://it.wikipedia.org/wiki?curid=5849317", "title": "Close My Eyes Forever", "text": "Close My Eyes Forever \u00e8 una power ballad scritta e incisa da Lita Ford in collaborazione con Ozzy Osbourne. \u00c8 stata estratta come terzo singolo dall'album \"Lita\" nel febbraio del 1989. Si tratta del maggiore successo della Ford e ha raggiunto l'ottavo posto della Billboard Hot 100 negli Stati Uniti. Il singolo \u00e8 stato certificato con il disco d'oro per le vendite dalla RIAA il 2 agosto 1989.\nNel 2014 \u00e8 stata indicata come la 16\u00aa pi\u00f9 grande power ballad di tutti i tempi da Yahoo! Music."}
{"id": "5849321", "revid": "104458", "url": "https://it.wikipedia.org/wiki?curid=5849321", "title": "Savognino d'inverno", "text": "Savognino d'inverno \u00e8 un dipinto di Giovanni Segantini, eseguito tra il 1888 e il 1890 circa.\nDescrizione.\nSi tratta di uno scorcio da lontano del paese svizzero di Savognino, circondato da un paesaggio montano innevato, realizzato tramite una notevole frammentazione della pennellata, tipica di quegli anni. In basso sulla sinistra sono riportate la firma del pittore e la scritta \u00abAll'intelligente in Arte Luigi Dell'Acqua\u00bb.\nStoria.\nIl dipinto apparteneva in origine alla famiglia Dell'Acqua ed entr\u00f2 per via ereditaria nella collezione Ramazzotti di Milano.\nVenne esposto in diverse occasioni, tra cui la XXVI Esposizione internazionale d'arte (Venezia, 1952) e la mostra \"50 anni d'arte a Milano. Dal divisionismo ad oggi\" (Milano, 1959)."}
{"id": "5849325", "revid": "125749108", "url": "https://it.wikipedia.org/wiki?curid=5849325", "title": "Molfetta Sportiva 1994-1995", "text": "Questa voce raccoglie le informazioni riguardanti la Molfetta Sportiva nelle competizioni ufficiali della stagione 1994-1995.\nMaglie.\nDue divise per la stagione '94-'95:\nOrganigramma societario.\nArea direttiva\nArea organizzativa\nArea tecnica"}
{"id": "5849344", "revid": "1573940", "url": "https://it.wikipedia.org/wiki?curid=5849344", "title": "Zu Yi", "text": "Zu Yi (\u7956\u4e59) anche noto come Xia Yi, nome personale Zi Teng (\u5b50\u6ed5), \u00e8 stato un re cinese della Dinastia Shang. che regn\u00f2 dal 1525 a.C. al 1506 a.C..\nNello \"Shiji\" (\"Memorie di uno storico\") viene indicato da Sima Qian come il tredicesimo sovrano Shang, succeduto al padre He Dan Jia (\u6cb3\u4eb6\u7532). Sal\u00ec sul trono nell'anno dello Jisi (\u5df1\u5df3), stabilendo Xiang (Cinese: \u76f8) come capitale, ma spostandola, nel primo anno di regno, a Geng (\u803f). L'anno successivo la spost\u00f2 nuovamente, portandola a Bi (\u5e87), dove, sei anni pi\u00f9 tardi, venne completato il suo palazzo. \nDurante il suo regno la dinastia Shang raggiunse l'apice della sua potenza, grazie ad una serie di azioni azzeccate, come la nomina di Wu Xian (\u5deb \u8d24) come primo ministro nel terzo anno del suo regno o quella di Gao Yu (\u9ad8 \u5709) come suo vassallo nel quindicesimo anno del suo regno. Ha governato per circa 19 anni prima della sua morte. Gli fu assegnato il nome postumo di Zu Yi e gli successe il figlio Zu Xin (\u7956\u8f9b).\nAlcune incisioni oracolari su osso rinvenuti a Yin Xu, invece, lo indicano come il dodicesimo sovrano Shang, succeduto al fratello Jian Jia (\u6214\u9322), con nome postumo Xia Yi (\u4e0b\u4e59)."}
{"id": "5849346", "revid": "287204", "url": "https://it.wikipedia.org/wiki?curid=5849346", "title": "Classic Sud Ard\u00e8che 2016", "text": "La Classic Sud Ard\u00e8che 2016, ufficialmente \"Classic Sud Ard\u00e8che - Souvenir Francis Delpech\", sedicesima edizione della corsa e valida come evento dell'UCI Europe Tour 2016 categoria 1.1, si svolse il 27 febbraio 2016 su un percorso di 182,7\u00a0km.\n\u00c8 stata vinta dal ceco Petr Vako\u010d, con il tempo di 4h52'51\", alla velocit\u00e0 media di 37,43 km/h, che ha battuto in una volata ristretta il francese Julien Simon, arrivato secondo, e il belga Olivier Pardini, piazzatosi terzo."}
{"id": "5849347", "revid": "470852", "url": "https://it.wikipedia.org/wiki?curid=5849347", "title": "Classic Sud Ard\u00e8che - Souvenir Francis Delpech", "text": ""}
{"id": "5849351", "revid": "1543377", "url": "https://it.wikipedia.org/wiki?curid=5849351", "title": "Stratfield Mortimer", "text": "Stratfield Mortimer \u00e8 un villaggio con \"status\" di parrocchia civile della contea del Berkshire (Inghilterra sud-orientale), facente parte del distretto del West Berkshire. La parrocchia civile conta una popolazione di circa 3.800 abitanti.\nEtimologia.\nLa prima parte del toponimo deriva dal termine sassone \"Strad-Feld\", ovvero \"via/strada dei/sui campi\", in riferimento alla cosiddetta Devil's Highway, l'antica strada romana che attraverso i campi conduceva da Londra a Silchester.\nLa seconda parte del toponimo deriva invece della famiglia Mortimer, proprietaria di una tenuta in loco.\nGeografia fisica.\nCollocazione.\nStratfield Mortimer si trova al confine con la contea dello Hampshire, a circa sei miglia a nord di Reading e a circa un miglio a nord della Devil's Highway\nStoria.\nNel 1086, la tenuta locale fu assegnata a Ralph of Mortimer.\nNel corso del XIV secolo, la tenuta della famiglia Mortimer, di propriet\u00e0 del ribelle Roger Mortimer, primo earl di March fu confiscata da re Edoardo II.\nMonumenti e luoghi d'interesse.\nChiesa di Santa Maria.\nTra gli edifici d'interesse di Stratfield Mortimer, figura la chiesa di Santa Maria, costruita nel 1869 su progetto di R. Armstrong.\nLa chiesa contiene al suo interno una lastra con un'antica iscrizione sassone databile intorno al XII secolo."}
{"id": "5849352", "revid": "270680", "url": "https://it.wikipedia.org/wiki?curid=5849352", "title": "Xia Yi", "text": ""}
{"id": "5849355", "revid": "270680", "url": "https://it.wikipedia.org/wiki?curid=5849355", "title": "Shang Zu Yi", "text": ""}
{"id": "5849356", "revid": "106908", "url": "https://it.wikipedia.org/wiki?curid=5849356", "title": "Alojzy", "text": ""}
{"id": "5849357", "revid": "106908", "url": "https://it.wikipedia.org/wiki?curid=5849357", "title": "Alojzij", "text": ""}
{"id": "5849359", "revid": "106908", "url": "https://it.wikipedia.org/wiki?curid=5849359", "title": "Alojzije", "text": ""}
{"id": "5849360", "revid": "729019", "url": "https://it.wikipedia.org/wiki?curid=5849360", "title": "Societ\u00e0 Anonima Cantieri d'Aeroporto", "text": "La Societ\u00e0 Anonima Cantieri d'Aeroporto nasce il 24 maggio 1934, per rilevare l'attivit\u00e0 d'assistenza, manutenzione e le maestranze della Aero Espresso, posta in liquidazione come compagnia di Linea ed assorbita dall'Ala Littoria. Scopo della nuova societ\u00e0, \u00e8 \u201cl'esercizio delle industrie meccaniche e del legno, con particolare riguardo per le costruzioni dei velivoli aeronautici, navali, ferroviari e delle singole parti di esse\u201d. \u00c8 dislocata su tre siti: il primo, per concessione del Demanio Aeronautico, nell'aeroporto di Brindisi, vicino al mare; il secondo, sulla provinciale San Vito del Cantiere Meccanico Brindisino; il terzo, sempre in prossimit\u00e0 dell'aeroporto, contiene i banchi prova dei motori a pistone.\nStoria.\nDal 1935 l'industria aeronautica si espande, realizzando nuovi capannoni e edifici industriali e la Societ\u00e0 Anonima Cantieri d'Aeroporto cambia la ragione sociale in \"Societ\u00e0 per Azioni Costruzioni Aeronavali\" senza cambiare l'acronimo ma indicando la nuova missione nelle costruzioni aeronavali. L'Idroscalo di Brindisi e la presenza di una base militare dell'aeronautica, era divenuto il volano per l'industria aeronautica di Brindisi che a met\u00e0 degli anni trenta era diventata uno dei luoghi del Mezzogiorno dove l'Industria Aeronautica aveva solide basi.\nCon la ristrutturazione, lo stabilimento \"Industria Aeronautica Meridionale\" (IAM) nel dicembre 1989 cambi\u00f2 nome in Agusta; dal 1996 il gruppo industriale attraverso una politica di alleanze internazionali, concentrandosi sul settore elicotteristico diviene azienda leader mondiale.\nIndustria Aeronautica Meridionale (IAM).\nLa societ\u00e0 venne costituita nel 1977 dall'Agusta, dalla SIAI Marchetti e dalla Elicotteri Meridionali, operando nell'impianto della fallita societ\u00e0 SACA - Societ\u00e0 Anonima Costruzioni Aeronavali (ex Societ\u00e0 Anonima Cantieri d'Aeroporto dal 1934 al 1976), di cui assunse il personale per la costruzione di cellule di velivoli. Nel 1980 vi fu un ingente investimento per la costruzione di un nuovo stabilimento nell'area industriale dell'Idroscalo di Brindisi per la costruzione di strutture di aeroplani ed elicotteri e la loro relativa revisione. Con l'acquisizione della Societ\u00e0 per Azioni Costruzioni Aeronavali, lo stabilimento IAM nel dicembre 1989 cambi\u00f2 nome in Agusta e dal 1996 il gruppo industriale si concentr\u00f2 solo sul settore elicotteristico.."}
{"id": "5849361", "revid": "106908", "url": "https://it.wikipedia.org/wiki?curid=5849361", "title": "Alojz", "text": ""}
{"id": "5849362", "revid": "106908", "url": "https://it.wikipedia.org/wiki?curid=5849362", "title": "Alojs", "text": ""}
{"id": "5849363", "revid": "106908", "url": "https://it.wikipedia.org/wiki?curid=5849363", "title": "Alo\u00efs", "text": ""}
{"id": "5849364", "revid": "106908", "url": "https://it.wikipedia.org/wiki?curid=5849364", "title": "Aloisius", "text": ""}
{"id": "5849378", "revid": "188116", "url": "https://it.wikipedia.org/wiki?curid=5849378", "title": "General Sanjurjo", "text": ""}
{"id": "5849379", "revid": "120614433", "url": "https://it.wikipedia.org/wiki?curid=5849379", "title": "Xingyang", "text": "Xingyang (\u8365\u9633 ; pinyin : X\u00edngy\u00e1ng) \u00e8 una citt\u00e0 della provincia dell'Henan in Cina. Si tratta di una citt\u00e0-distretto collocata sotto la giurisdizione amministrativa della prefettura di Zhengzhou.\nStoria.\nConosciuta storicamente col nome di Yingyang (\u6ece\u967d), originariamente si chiamava Ao (\u969e o \u56c2) e fu una delle capitali della Chine durante la Dinastia Shang dal re Zhong Ding (\u4ef2\u4e01) fino a He Dan Jia (\u6cb3\u4eb6\u7532).\nSociet\u00e0.\nEvoluzione demografica.\nLa popolazione del distretto era di 648.531 abitanti nel 1999."}
{"id": "5849380", "revid": "287204", "url": "https://it.wikipedia.org/wiki?curid=5849380", "title": "Dr\u00f4me Classic 2016", "text": "La Dr\u00f4me Classic 2016, ufficialmente \"Royal Bernard Dr\u00f4me Classic\", terza edizione della corsa e valida come evento dell'UCI Europe Tour 2016 categoria 1.1, si svolse il 28 febbraio 2016 su un percorso di 203,8\u00a0km.\n\u00c8 stata vinta dal ceco Petr Vako\u010d, con il tempo di 5h08'57\", alla velocit\u00e0 media di 39,58 km/h, che ha battuto il belga Jan Bakelants, arrivato secondo, e il francese Arthur Vichot, piazzatosi terzo.\nAlla partenza 143 ciclisti presero il via, dei quali 122 portarono a termine la gara."}
{"id": "5849381", "revid": "124123", "url": "https://it.wikipedia.org/wiki?curid=5849381", "title": "Romy Logsch", "text": "Biografia.\nPrima di dedicarsi al bob, la Logsch ha praticato l'atletica leggera cimentandosi nel lancio del disco.\nPassa al bob nel 2006 iniziando a gareggiare come frenatrice per il team della campionessa olimpica in carica Sandra Kiriasis in sostituzione di Anja Schneiderheinze, fino ad allora compagna della Kiriasis e nel frattempo passata al ruolo di pilota. Debutta in Coppa del Mondo nella stagione 2006/07, ottiene il suo primo podio il 1\u00ba dicembre a Calgary (3\u00aa nel bob a due) e la sua prima vittoria il 12 gennaio 2007 a Cortina d'Ampezzo.\nIn vista della stagione 2009/10 stabilisce un nuovo sodalizio con Cathleen Martini con la quale partecipa anche ai Giochi olimpici invernali di non venendo per\u00f2 classificate a seguito di un ribaltamento avvenuto nella quarta manche.\nLa Logsch viene soprattutto ricordata per i successi ottenuti ai campionati mondiali, conquist\u00f2 infatti ben tre medaglie d'oro nel bob a due: a Sankt Moritz 2007 e ad Altenberg 2008 con la Kiriasis e a Sch\u00f6nau am K\u00f6nigssee 2011 con la Martini, raggiungendo la stessa Kiriasis in testa alla classifica delle atlete che hanno vinto il maggior numero di titoli mondiali (tre) nella specialit\u00e0. Vinse inoltre un oro, con la Martini, agli europei, successo ottenuto ad Igls 2010.\nSi ritira dall'attivit\u00e0 agonistica nel settembre del 2012 a seguito di un infortunio."}
{"id": "5849382", "revid": "1442080", "url": "https://it.wikipedia.org/wiki?curid=5849382", "title": "P\u0131nar", "text": "Origine e diffusione.\nIl nome significa letteralmente \"fonte\", \"sorgente\".\nOnomastico.\nIl nome \u00e8 adespota, non essendo portato da alcun santo. L'onomastico si pu\u00f2 festeggiare il 1\u00ba novembre, giorno in cui cade la festa di Ognissanti."}
{"id": "5849387", "revid": "76069", "url": "https://it.wikipedia.org/wiki?curid=5849387", "title": "Ignaty Yulianiovich Krachkovsy", "text": ""}
{"id": "5849393", "revid": "270680", "url": "https://it.wikipedia.org/wiki?curid=5849393", "title": "Yingyang", "text": ""}
{"id": "5849394", "revid": "916580", "url": "https://it.wikipedia.org/wiki?curid=5849394", "title": "Diplotaxis erucoides", "text": "La ruchetta violacea (Diplotaxis erucoides ) \u00e8 una pianta erbacea della famiglia delle Brassicacee.\nDescrizione.\n\u00c8 una pianta erbacea, alta 20\u201360\u00a0cm, con fusto verde, eretto, ramificato, e radice a fittone.\nLe foglie basali sono da pennatosette a lirato-pennatopartite, lunghe sino a 15\u00a0cm; quelle cauline sono sessili, con margine crenato o leggermente dentato.\nI fiori come in tutte le brassicacee, hanno 4 petali, 4 sepali e sei stami; a differenza delle altre specie di \"Diplotaxis\", i petali sono di colore bianco con sfumature violacee.\nIl frutto \u00e8 una siliqua lineare, ascendente, contenente 40-80 semi ellittico-ovoidali, disposti su due file.\nDistribuzione e habitat.\nLa specie \u00e8 diffusa nel bacino del Mediterraneo. In Italia \u00e8 presente in tutte le regioni eccetto la Val d'Aosta.\nUsi alimentari.\nAl pari di \"Diplotaxis tenuifolia\" pu\u00f2 essere usata cruda per insaporire insalate, o lessata e condita con olio e limone, come condimento di pastasciutte e ripieni."}
{"id": "5849395", "revid": "736476", "url": "https://it.wikipedia.org/wiki?curid=5849395", "title": "Noordzeekanaal", "text": ""}
{"id": "5849408", "revid": "124040890", "url": "https://it.wikipedia.org/wiki?curid=5849408", "title": "Villa Girasole", "text": "Villa Girasole \u00e8 un'abitazione in stile razionalista ideata e progettata dall'ingegner Angelo Invernizzi (1884-1958) che ne fu committente e primo proprietario. Fu realizzata tra il 1929 e il 1935 con la collaborazione per la parte architettonica dell'architetto veronese Ettore Fagiuoli. Essa \u00e8 ubicata a Marcellise, sobborgo di San Martino Buon Albergo, in provincia di Verona.\nTrattasi di un edificio che, attraverso un articolato meccanismo rotante, aveva originariamente \u00abla possibilit\u00e0 di ruotare su se stesso per rivolgersi verso il punto cardinale preferito, per esporre gli ambienti al sole o all'ombra, per ripararli dal vento o rinfrescarli con la brezza estiva\u00bb. Da questa sua particolarit\u00e0 l'edificio trasse il nome di \"Girasole\" e la sua pubblicazione interess\u00f2 le maggiori riviste di architettura del tempo, poich\u00e9 fu la prima \u00abcasa rotante\u00bb realizzata in Italia.\nStoria.\nL'edificio fu ideato dall'ingegner Invernizzi come dimora di villeggiatura per la sua famiglia presso Marcellise, suo borgo nat\u00eco. \nProgettato in stile razionalista, l'edificio risent\u00ec fortemente di quell'utopia futurista affascinata dal concetto di movimento e dalla tecnologia del tempo. Il fatto che l'edificio fosse una \u00abcasa rotante\u00bb incarn\u00f2 appieno l'animo futurista e motiv\u00f2 il progettista a a farne la sua caratteristica peculiare. L'idea di realizzare una casa ad alto contenuto tecnologico e capace di seguire il sole risiedeva anche in altre motivazioni: la possibilit\u00e0 di ridurre il consumo energetico grazie al maggiore irraggiamento e, al contempo, lo sfruttamento delle propriet\u00e0 benefiche dell'elioterapia, che proprio in quegli anni andava affermandosi nei \"bagni di sole\", metodo di cura prescritto anche per la tisi di cui soffriva la moglie di Angelo Invernizzi, Lina.\nTuttavia questo intento progettuale pu\u00f2 essere interpretato come un primo, antesignano tentativo di bio-edilizia, che vide anche l'ottenimento del titolo di prima \u00abcasa rotante\u00bb realizzata in Italia. \nSecondo quanto annotato dal direttore dei lavori, il geometra Mario Daverio, la struttura portante ruot\u00f2 per la prima volta il 14 novembre 1933 e il completamento della residenza venne annunciato a livello nazionale da un'edizione del cinegiornale dell'Istituto Luce del 1935, che descriveva l'opera come \u00ab[...] un originale progetto italiano di casa girevole che costituisce una curiosit\u00e0 di grande interesse.\u00bb\nLa famiglia Invernizzi visse prevalentemente a Genova, dove l'ingegnere lavorava, mentre la villa veniva abitata durante i soggiorni estivi; in seguito, quando l'ingegner Invernizzi si ritir\u00f2 dall'attivit\u00e0, divenne la residenza dei due coniugi. Qui essi si spensero a circa un anno di distanza, prima la moglie Lina nel 1957, poi l'ingegner Invernizzi l'autunno seguente. \nNel 1995 il regista Christoph Schaub e l'architetto svizzero Marcel Meili realizzarono un video che illustrava le meraviglie tecnologiche di Villa Girasole, proiettandolo al Festival Cinematografico di Locarno.\nDai primi anni duemila, a causa dell'erosione del terreno, l'edificio ha sub\u00ecto lievi cedimenti e assestamenti che hanno deformato irreparabilmente le rotaie e i meccanismi di scorrimento, rendendo ormai impossibile la sua rotazione.\nGli eredi Invernizzi, nelle persone dei figli Lidia e Lino, hanno continuato ad abitare e a curare la conservazione della villa fino alla loro scomparsa nel 2012, costituendo la \"Fondazione \"Il Girasole\" - Angelo e Lina Invernizzi\" nel 2002, presso l'Accademia di Architettura di Mendrisio.\nNel 2012 l'edificio \u00e8 stato acquisito dalla Fondazione Cariverona che si \u00e8 occupata di lavori di restauro che hanno interessato prevalentemente la copertura della terrazza principale e la terrazza pensile, intervenendo sulle tavelle del solaio di estradosso dell'ultimo piano e delle travi di bordo e di collegamento tra le due ali; dal 2015 l'edificio non \u00e8 aperto al pubblico, a causa di ulteriori lavori di manutenzione.\nDescrizione.\nEsterno.\nConsiderata uno dei capolavori del Razionalismo italiano, dell'Art D\u00e9co e del Futurismo, Villa Girasole \u00e8 inserita in un contesto naturalistico circostante che conta circa undici ettari di parco.\nL'edificio \u00e8 composto da un ampio basamento di forma circolare di 44 metri di diametro parzialmente interrato nella collina, su cui poggia un corpo rotante di due piani a forma di \"L\". L'edificio, che per l'epoca della sua realizzazione abbondava di tecnologia, \u00e8 dotato anche di un ascensore interno che collega tutti i piani fino alla terrazza superiore, dove si trova l'accesso alla torretta in vetrocemento, il cui intento stilistico \u00e8 ricordare il faro della citt\u00e0 di Genova, omaggio alla citt\u00e0 dove l'ingegner Invernizzi studi\u00f2, visse e lavor\u00f2 per lungo tempo. Complessivamente l'edificio conta sei piani, di cui tre facenti parte del basamento, due del corpo rotante e uno della vetta della torre, che raggiunge i 42 metri d'altezza. \nL'architetto Ettore Fagiuoli ha progettato i prospetti esterni, ha disegnato l'arredamento interno in stile nautico e anche l'abitazione del custode posta in prossimit\u00e0 dell'ingresso della propriet\u00e0.\nLa struttura in cemento armato \u00e8 stata tamponata con pareti in laterizio per il corpo fisso del basamento, mentre un innovativo sistema di pannelli in \"Eraclit\", una mescola di legno e magnesite introdotta nel 1925, venne utilizzata per la realizzazione delle pareti perimetrali del corpo rotante superiore, garantendo doti di leggerezza e di isolamento. Una porzione di questa stessa parte mobile dell'edificio, ovvero il modulo cilindrico comprendente la torretta centrale, \u00e8 stata rivestita esternamente da lastre di \"Alluman\", ovvero una speciale lega di alluminio, conferendo un aspetto metallico e lucente, un implicito tributo all'ingegneria navale e aeronautica ma il cui intento tecnico era quello di conferire leggerezza e modernit\u00e0 all'edificio, nonch\u00e9 un apprezzabile potere riflettente capace di amplificare l'irraggiamento solare.\nL'abitazione comprendeva anche un \"solarium tournant\", un campo da tennis pensile allestito sul terrazzo, una piscina con un toboga in cemento armato e un piccolo lago artificiale inserito nei circa undici ettari di parco circostante.\nInterni.\nGli interni vantavano un arredamento in stile D\u00e9co e Futurista progettati dall'architetto Ettore Fagiuoli, nonch\u00e9 un moderno sistema di domotica curato dall'ingegnere meccanico Romolo Carapacchi, che comprendeva le tapparelle oscuranti azionate elettricamente da comandi posti nelle stanze o addirittura direttamente sui comodini delle camere da letto. L'ascensore interno originariamente prevedeva una cabina Otis che percorreva i sei piani complessivi della villa. \nI tre piani del basamento ospitavano originariamente un'ampia autorimessa e grandi locali di rappresentanza collegati, tramite la scala elicoidale e l'ascensore interno, al modulo rotante superiore.\nQuest'ultimo costituiva la parte pi\u00f9 intima dell'abitazione, ospitando i locali dell'unit\u00e0 abitativa della famiglia Invernizzi. Il primo piano del modulo rotante (quarto fuori terra) ospita un ampio quadrilocale con soggiorno, studio, bagni e cucina affacciati tutti verso i lati interni della struttura a \"L\"; il piano superiore (quinto fuori terra) ospita invece la zona notte con bagni e le relative camere da letto. Entrambi i corridoi di ciascun piano sono ricavati sui lati lunghi della struttura a \"L\" e sono collegati anche al vano scale, le cui ariose rampe elicoidali percorrono interamente la struttura cilindrica circondando il vano ascensore lasciato a vista. Questa struttura cilindrica \u00e8 di cruciale importanza per l'intero edificio, poich\u00e9 risulta essere innanzitutto il vero perno del meccanismo di rotazione ma contiene anche i cavedi necessari a ospitare le dorsali di carico e scarico dell'impianto idraulico e quelli dell'impianto elettrico che alimentano il modulo rotante superiore a cui \u00e8 collegata. \nLa terrazza superiore si raggiunge anch'essa con l'ascensore e, di qui, un'ultima rampa di scale esterna sale fino alla terrazza della torretta rivestita il lastre di vetrocemento.\nIl meccanismo rotante.\nL'asse di rotazione dell'edificio opera attorno al modulo giroscala di forma cilindrica, che ospita anche il vano ascensore. La rotazione della porzione di edificio superiore, del peso di circa 1.500 tonnellate, era originariamente affidata a un sistema di 15 carrelli con ruote ferroviarie di cui 2 dotati di un propulsore diesel ciascuno da 1,5 CV di potenza, che percorrevano un anello costituito da tre rotaie in acciaio poggianti sul solaio del basamento circolare dell'edificio; inoltre, la struttura cilindrica portante che funge da perno, poggia su una ralla in acciaio fissata alla base, al livello di fondazione della stessa. \nIl meccanismo, attivato elettricamente premendo un'apposita pulsantiera posta a ciascun piano del vano scale cilindrico, consentiva alla villa di ruotare su se stessa in entrambi i sensi a una velocit\u00e0 di 4 millimetri al secondo, compiendo un giro completo in 9 ore e 20 minuti. L'autore di quest'articolato sistema rotante fu lo stesso ingegnere meccanico Romolo Carapacchi, direttore tecnico delle \"Officine Meccaniche Verrina\" di Genova."}
{"id": "5849412", "revid": "123956058", "url": "https://it.wikipedia.org/wiki?curid=5849412", "title": "Giuseppe Gerratana", "text": "Biografia.\nPratica prima per diversi anni il calcio, poi dopo essersi distinto nella corsa campestre ai Giochi della Giovent\u00f9 e grazie al consiglio dell'allenatore Salvatore Pisana al padre di dedicarsi maggiormente alla corsa, inizia a maturare in lui l'idea di cambiare completamente disciplina sportiva.\n2007, vince la medaglia di bronzo sui 2000 m ai campionati italiani cadetti (assente all'edizione del 2006) e ad inizio stagione ottiene il quarto posto agli italiani cadetti di corsa campestre.\nSino al 2008 si allenava saltuariamente alla corsa, intervallando cos\u00ec la pratica del calcio; poi a partire dal 2009 ha scelto di dedicarsi totalmente all'atletica leggera.\n\u00c8 stato assente ai campionati italiani allievi nel biennio di categoria 2008-2009 (11\u00ba agli italiani allievi di corsa campestre del 2008 e primo titolo italiano giovanile l'anno dopo nella stessa rassegna nazionale).\nPartecipa alle prime rassegne internazionali giovanili nel 2009 con la partecipazione sui 2000 m siepi sia ai Mondiali allievi (12\u00ba) a Bressanone (Italia) che al Festival olimpico della giovent\u00f9 europea (6\u00ba) a Tampere (Finlandia).\nSi laurea vicecampione italiano juniores sui 3000 m siepi nel biennio di categoria 2010-2011 e \u00e8 sesto classificato agli assoluti di Grosseto 2010 (quarta posizione ai campionati italiani juniores di corsa campestre).\nDisputa due mondiali juniores nel 2010: Mondiali juniores a Moncton (Canada) uscendo in batteria e Mondiali juniores di corsa campestre a Bydgoszcz (Polonia) con 90\u00ba posto individuale e 15\u00ba a squadre.\nNel 2011 si piazza 77\u00ba a Punta Umbr\u00eda in Spagna ai Mondiali juniores di corsa campestre nel 2011 e 20\u00ba (classifica individuale) e 15\u00ba (classifica a squadre) agli Europei juniores di corsa campestre a Velenje (Slovenia).\nDiventa due volte campione italiano promesse sui 3000 m siepi nel biennio 2012-2013; nel 2012 agli italiani di corsa campestre giunge 4\u00ba tra le promesse e 12\u00ba assoluto, poi si laurea vicecampione nazionale agli assoluti di Bressanone; nel 2013 si laurea vicecampione italiano promesse nella corsa campestre (11\u00ba assoluto) e giunge quarto agli assoluti di Milano.\n2012, agli Europei under 23 di corsa campestre di Budapest in Ungheria: 31\u00ba nella prova individuale e 5\u00ba nella classifica a squadre.\nNel 2013 si laurea vicecampione continentale sui 3000 m siepi agli Europei under 23 di Tampere (Finlandia); agli Europei under 23 di corsa campestre a Belgrado in Serbia (56\u00ba nell'individuale e 9\u00ba a squadre).\nTre medaglie d'argento di fila sui 3000 m siepi ai campionati italiani nel biennio 2014-2015: promesse e assoluti (2014), assoluti (2015); 2014, medaglia di bronzo promesse e 12\u00ba assoluto ai campionati nazionali di corsa campestre. 45\u00ba posto sempre agli italiani di corsa campestre nel 2015.\n2014, ai Mondiali universitari di corsa campestre in Uganda ad Entebbe \u00e8 stato ventunesimo (individuale) e quinto (squadre); ai Giochi del Mediterraneo under 23 ad Aubagne (Francia) vince la medaglia di bronzo.\nNel 2015 colleziona le sue prime due presenze con la Nazionale assoluta: esordio con la Nazionale seniores al D\u00e9caNation francese di Parigi con il quarto posto sui 3000 m siepi; poi anche agli Europei di corsa campestre sempre in Francia ad Hy\u00e8res (22\u00ba individuale e 4\u00ba a squadre)"}
{"id": "5849417", "revid": "298229", "url": "https://it.wikipedia.org/wiki?curid=5849417", "title": "Yemaneberhan Crippa", "text": "In carriera ha vinto la medaglia di bronzo nei 10000 metri piani agli Europei di . \u00c8 stato inoltre campione europeo under 23 dei 5000 m piani nel 2017, nonch\u00e9 due volte campione europeo juniores (Samokov 2014 e Hy\u00e8res 2015) agli Europei di corsa campestre e bronzo sui 5000 m agli Europei juniores di Eskilstuna 2015.\nDetiene i record italiani dei 3000 m piani, 5000 m piani, sia outdoor che indoor, 5 km su strada, dei 10000 m piani, realizzato ai campionati mondiali di , e della mezza maratona. Vanta inoltre un titolo di campione italiano assoluto dei 1500 m piani e due di corsa campestre, oltre a 14 titoli italiani giovanili (in 6 specialit\u00e0 diverse) su 17 finali disputate.\nBiografia.\nDi origini etiopi, viene adottato nel 2001 insieme ai suoi 5 fratelli dalla coppia Crippa di Milano, dopo un periodo trascorso in orfanotrofio ad Addis Abeba. Il fratello maggiore Nekagenet \u00e8 anche lui un mezzofondista della Nazionale seniores.\nRisiede a Montagne in Trentino con la sua famiglia. Yemaneberhan, dopo aver giocato come calciatore in due squadre locali, viene indirizzato alla corsa da Marco Borsari nell'Atletica Valchiese (con la quale \u00e8 rimasto tesserato dal 2007 al 2011). Dopo la scomparsa del suo primo allenatore, viene allenato dall'ex mezzofondista delle Fiamme Azzurre Massimo Pegoretti. Dal 2012 \u00e8 passato alla Valsugana Trentino.\nNel biennio 2010-2011, tra i cadetti, ha vinto 5 titoli italiani di categoria: corsa in montagna, 2000 m (2010-2011) e corsa campestre (2010). Assente invece ai campionati italiani cadetti di corsa campestre del 2011.\nIl 4 giugno del 2010 ha realizzato a Trento il record italiano cadetti sui 1500 m, vincendo la gara col tempo di 3'59\"57.\nNel 2012 ha vinto a Glendalough (Irlanda) nell'Incontro internazionale allievi di corsa in montagna. Ha partecipato, ancora da allievo, agli Europei juniores di corsa campestre a Budapest in Ungheria: 32\u00ba nell'individuale e 6\u00ba a squadre.\nNel biennio 2012-2013 ha conquistato quattro titoli italiani allievi: corsa campestre e 3000 m (2012), corsa campestre e 1500 m (2013). Nel 2012 \u00e8 arrivato secondo al campionato nazionale allievi di corsa in montagna e settimo sui 1000 m indoor nel 2012 (quinto nel 2013).\nNel 2013, ancora da allievo, ha preso parte a due rassegne internazionali juniores di corsa campestre: ai Mondiali di Bydgoszcz in Polonia ha terminato al 38\u00ba posto nella classifica individuale ed al 6\u00ba in quella a squadre. Agli Europei di corsa di campestre di Belgrado (Serbia) ha vinto la medaglia di bronzo a squadre con gli juniores, arrivando settimo nella prova individuale. Inoltre ha gareggiato anche ai Mondiali allievi di Donec'k in Ucraina, col sesto posto finale sui 1500 m e realizzando il nuovo/attuale record italiano di categoria.\nSi \u00e8 diplomato alla scuola alberghiera di Tione. Nel giugno del 2014 \u00e8 stato arruolato dalle Fiamme Oro ed \u00e8 arrivato decimo sui 1500 m ai Mondiali juniores di Eugene negli U.S.A.\nNel dicembre del 2014 agli Europei di corsa campestre svoltisi a Samokov (Bulgaria) ha vinto l'oro juniores, sia nella prova individuale che nella classifica a squadre.\nNel biennio 2014-2015 ha conquistato quattro titoli italiani juniores: 1500 m (2014), corsa campestre, 1500 m indoor e 5000 m all'aperto (2015).\nNel 2015 ha vinto a Lione (Francia) la gara sui 1500 m nell'Incontro internazionale juniores indoor tra Francia, Germania ed Italia. Ha partecipato ai Mondiali juniores di corsa campestre in Cina a Guiyang, terminando ventesimo nell'individuale ed ottavo nella classifica a squadre.\nHa ottenuto la medaglia di bronzo sui 5000 m agli Europei juniores di Eskilstuna in Svezia e il secondo titolo continentale juniores consecutivo agli Europei di corsa campestre e la medaglia d'argento nella classifica a squadre.\nIl 21 febbraio del 2016, a Gubbio, in occasione dei campionati nazionali di corsa campestre, ha vinto il suo primo titolo italiano assoluto, insieme al titolo promesse.\nIl 7 agosto 2018 vince la medaglia di bronzo nei 10000 m piani agli Europei svoltisi a Berlino.\nIl 6 ottobre 2019 conquista l'8\u00ba posto nella finale dei 10000\u00a0m ai Campionati mondiali di Doha con il tempo di 27'10\"76, battendo il record italiano di specialit\u00e0 stabilito trent'anni prima da Salvatore Antibo.\nIl 17 settembre 2020 si \u00e8 classificato quarto nella gara dei 3000\u00a0m piani al Golden Gala Pietro Mennea, stabilendo il nuovo record italiano con il tempo di 7'38\"27.\nNel 2021 ha preso parte ai Giochi olimpici di Tokyo classificandosi 11\u00ba nei 10000 m piani e venendo eliminato in batteria nei 5000 m piani.\nIl 27 febbraio 2022 partecipa alla Napoli City Half Marathon, vincendo la gara con il record italiano di mezza maratona e diventando il primo italiano a scendere sotto l'ora nella disciplina (59'26\").\nIl documentario.\nLa storia personale e familiare di Yemaneberhan e del fratello Nekagenet (adottati insieme ai 4 fratelli e ai 3 cugini) \u00e8 stata raccontata dal regista Matteo Valsecchi nel documentario \"Yema e Neka\", presentato nel 2015 in vari festival, tra cui: 63\u00ba Trento Film Festival e Internationales Bergfilmfestival Salzburg. Nel novembre del 2016 il documentario ha vinto una menzione d'onore alla 34\u00aa edizione di Sport Movies &amp; Tv - Milano International FICTS Fest."}
{"id": "5849423", "revid": "84184", "url": "https://it.wikipedia.org/wiki?curid=5849423", "title": "Prostituzione in Svizzera", "text": "La prostituzione in Svizzera \u00e8 una libera professione legalmente regolamentata, legalizzata nel Paese a partire dal 1942. \nQuadro generale.\nIn Svizzera la prostituzione rientra fra le libere professioni autonome: chi la svolge deve dichiarare la propria attivit\u00e0 al fisco, pagare le imposte sui servizi offerti e rispettare i requisiti normativi generali e specifici. Deve, fra le altre cose, svolgere l'attivit\u00e0 presso un locale non condiviso, nel qual caso l'attivit\u00e0 si configura come postribolo, per il cui esercizio sono previste licenze specifiche, tipicamente all'interno di edifici adibiti con reception e possibilit\u00e0 di usufruire di diversi appartamenti e camere. La prostituzione su strada \u00e8 anch'essa regolamentata dalla legge, e permessa in aree specificamente adibite nelle principali citt\u00e0.\n\u00c8 possibile promuovere i propri servizi tramite annunci sui giornali, siti internet, e canali dedicati, come per esempio le pubblicazioni per adulti; in seguito alla diffusione di internet, i principali club hanno reso possibile scegliere online la professionista e prenotare un appuntamento presso la struttura. In virt\u00f9 di questo nuovo quadro, nel 2018 una serie di associazioni per i diritti dei lavoratori del sesso ha creato un portale, sovvenzionato dall'Ufficio federale della sanit\u00e0 pubblica e dedicato ai diversi generi, nel quale promuovere i propri servizi con annunci e concordare in modo il pi\u00f9 possibile informato le prestazioni.\nSecondo una indagine dell'Istituto di sociologia dell'Universit\u00e0 di Ginevra risalente agli anni 2010, in Svizzera le prestazioni sessuali a pagamento erano offerte prevalentemente nei saloni di massaggio, seguiti della prostituzione svolta in strada, poi quella nei club e cabaret, e infine i servizi di escort.\nEssendo la Svizzera una confederazione di stati (cantoni), la legislazione ha impronta federale, pertanto, posto un quadro generale di base, differisce fra cantone e cantone per le regolamentazioni specifiche. Le autorit\u00e0 di Zurigo, per esempio, hanno fatto installare posti auto coperti chiamati \"Verrichtungsboxen\" o \"sex-box\" (\"scatole del sesso\") per cercare di rendere pi\u00f9 discreta e al contempo controllata l'attivit\u00e0 di strada, soluzione che ha riscosso parere favorevole da parte delle autorit\u00e0 locali nel 2014, dopo pi\u00f9 di un anno di operativit\u00e0, un certo numero di lavoratori del sesso ha tuttavia criticato la misura.\nLa prostituzione \u00e8 svolta prevalentemente da cittadine di origine est europea (Romania e Bulgaria), mentre nel cantone Ticino il 20% delle prostitute \u00e8 composto da cittadine italiane, seguite dalle cittadine spagnole. Il mercato della prostituzione, secondo dati degli anni 2010, coinvolgeva fra clienti e professionisti in totale circa 17.000 persone, con un fatturato annuale stimato intorno ai 3,5 miliardi di franchi. Dopo un incremento dei lavoratori del sesso fra il 2004 e il 2012, dovuto principalmente all'accordo sulla libera circolazione delle persone tra Europa e Svizzera, nel periodo successivo si \u00e8 registrata una flessione, anche in seguito ad alcune revisioni delle normative.\nSino al luglio del 2014, in Svizzera era legale la prostituzione minorile a partire dai sedici anni di et\u00e0, poich\u00e9 non espressamente vietata da una norma. Ci\u00f2 ha suscitato critiche a livello internazionale, in particolare dopo che il governo svizzero ha firmato nel 2010 la Convenzione del Consiglio d'Europa per la protezione dei bambini contro lo sfruttamento e gli abusi sessuali. Il Paese ha quindi modificato la propria legislazione vietando espressamente la prostituzione minorile, con una legge del 2013 entrata in vigore l'anno seguente. Tale ritardo normativo, secondo la direttrice del consultorio per donne Xenia e il dicastero comunale di polizia di Zurigo, era dovuto al fatto che i casi effettivi di prostituzione dai 16 ai 18 anni erano effettivamente rari e gestiti nell'ambito della regolamentazione legale. Dopo l'introduzione del divieto, fra il 2014 e il 2019 l'esercizio della prostituzione \u00e8 stato oggetto di ulteriore revisione normativa, per regolamentare ulteriormente gli aspetti fiscali, le licenze, e per permettere ai comuni, fra le altre cose, di subordinare la licenza all'accordo da parte della comunit\u00e0.\nNel 2015 il Consiglio federale ha pubblicato un report di circa 150 pagine frutto di un'ampia indagine sullo stato della prostituzione legale e illegale in Svizzera, trattando anche il tema della tratta degli esseri umani."}
{"id": "5849424", "revid": "1924342", "url": "https://it.wikipedia.org/wiki?curid=5849424", "title": "Ghibanizza", "text": "La ghibanizza o gibanica (, pronuncia: [\u02c8\u0261ibanit\u0361sa]) \u00e8 un dolce di pasticceria tipico dei Balcani ed in particolare della Serbia. Viene preparato generalmente con formaggio fresco e uova e le ricette possono variare dal dolce al salato e da semplici fino ad elaborate torte multi-strato tradizionali per le festivit\u00e0.\nIl termine deriva dal verbo \"gibati\" (\u0433\u0438\u0301\u0431\u0430\u0442\u0438) della lingua serba, che significa \"piegare, muoversi\". Il dolce viene citato nel dizionario serbo del 1818 del linguista serbo Vuk Stefanovi\u0107 Karad\u017ei\u0107.\nIl dolce viene servito per colazione insieme al kefir o yogurt bianco. Oltre che nei Balcani, la ghibanizza pu\u00f2 essere gustata nei ristoranti di cucina serba nel mondo.\nLa ghibanizza \u00e8 uno dei dolci pi\u00f9 popolari e tipici dei Balcani, e viene servito sia nelle occasioni festive, sia in famiglia. In Serbia, la torta viene consumata come piatto tradizionale di Natale, Pasqua e Slava (patrono di famiglia).\nEtimologia.\nNel vocabolario dell'Accademia Jugoslava, cos\u00ec come nel dizionario etimologico delle lingue slave, la parola \"gibanica\" viene fatta derivare dal verbo della lingua serba \"g\u00edbati\"/\u0433\u0438\u0301\u0431\u0430\u0442\u0438, che significa \"piegare, muoversi\". Esistono inoltre altre parole derivate in serbo-croato, come \"gibani\u010dar\"/\u0433\u0438\u0431\u0430\u043d\u0438\u0447\u0430\u0440 (colui che prepara/ama mangiare la ghibanizza e, in senso dispregiativo, scroccone).\nStoria.\nLa parola \"gibanica\" fu utilizzata nei Balcani nel XVII secolo come cognome o nomignolo. La parola serba \"g\u00ecbanica\"/\u0433\u045d\u0431\u0430\u043d\u0438\u0446\u0430 venne inclusa nel dizionario serbo, scritto nel 1818 dal filologo e linguista serbo Vuk Stefanovi\u0107 Karad\u017ei\u0107, il quale viaggi\u00f2 a lungo nei Balcani e annot\u00f2 fatti interessanti su tradizioni e costumi serbi. Riguardo alla gibanica, spieg\u00f2 che \"\u00e8 una torta con formaggio molle tra pasta sfoglia mischiata con kaymak, latte e uova\".\nDurante la seconda guerra mondiale, mentre si nascondevano dalle forze della Germania nazista nelle foreste della Jugoslavia, i Cetnici serbi crearono la cosiddetta \"Gibanica cetnica\", con gli ingredienti ricevuti dai contadini: quando il comandante dei partigiani jugoslavi, Josip Broz Tito, e il leader dei cetnici Dra\u017ea Mihailovi\u0107 si incontrarono a Ravna Gora nel 1941, venne servita una gibanica e patate cotte nel sa\u010d insieme a kaymak preparate appositamente per loro.\nNel 2007, la Gibanica \u00e8 divenuta un marchio ufficiale di un prodotto esportato della Serbia: alla fiera di Belgrado l'industria alimentare \"Alexandria\" present\u00f2 una gibanica semi-cotta e congelata per il mercato internazionale.\nPreparazione.\nLa ricetta originale della gibanica include la tradizionale pasta fillo casalinga e formaggio molle fresco di mucca. Il formaggio pu\u00f2 essere feta o sirene. La torta viene preparata tradizionalmente come una \"gu\u017evara\" (torta ripiena), in modo che la pasta fillo nel mezzo viene riempita e mescolata. Oltre al formaggio molle, l'impasto contiene uova, latte, kaymak, strutto, sale e acqua. Inoltre, il ripieno pu\u00f2 contenere spinaci, carne, ortiche, patate e cipolla. Per velocizzare la preparazione, pu\u00f2 essere utilizzata la pasta fillo gi\u00e0 prodotta, unitamente a olio di semi di girasole o olio di oliva al posto dello strutto.\nLa ghibanizza \u00e8 un dolce a forma rotonda con crosta croccante bruno-dorata. L'interno \u00e8 a pi\u00f9 strati, e comprende una pasta sfoglia con piccoli pezzi di formaggio tra ogni strato. La ghibanizza pu\u00f2 essere servita calda al mattino ed \u00e8 generalmente accompagnata da yogurt..\nVarianti.\nMolte varianti di ghibanizza e relative ricette sono diffuse nei Balcani; differenti ghibanizze sono parte della cucina nazionale di Bosnia ed Erzegovina, Croazia, Macedonia del Nord, Serbia, Slovenia, Italia, Grecia e Bulgaria (dove viene chiamata \"Banitsa\").\nDalla ricetta di base, sono derivate molte specialit\u00e0 locali. La Prekmurska gibanica, ad esempio, \u00e8 una torta molti-strato della provincia dell'Oltremura in Slovenia, ed \u00e8 servita come dessert nelle festivit\u00e0. La Me\u0111imurska gibanica, della vicina regione del Me\u0111imurje in Croazia, \u00e8 molto simile, ma pi\u00f9 semplice e meno \"formale\", poich\u00e9 composta da soli quattro strati ripieni di formaggio quark, semi di papavero, mele e noci). La Prle\u0161ka gibanica \u00e8 la variante preparata nella regione della Prlekija sulla sponda occidentale del fiume Mura.\nOltre ai Balcani, il concetto base della ghibanizza (relativo ad una torta contenente formaggio e altri ripieni) \u00e8 presente anche in Anatolia e nei paesi del mediterraneo orientale. Ad esempio la Shabiyat (Sh'abiyat, Shaabiyat) \u00e8 una ricetta della cucina di Siria e Libano. La ghibanizza assomiglia inoltre ad una specie di strudel di formaggio, con il quale condivide probabilmente un antenato comune nelle ricette della regione e nelle antiche cucine degli imperi bizantino ed ottomano.\nNella cultura di massa.\nLa ghibanizza \u00e8 uno dei dolci pi\u00f9 popolari e riconoscibili della cucina balcanica, servita sia nelle occasioni festive che come spuntino casalingo..\nLa pi\u00f9 grande ghibanizza mai realizzata fu preparata a Mionica nel 2007: pesava oltre 1.000 kg e per la sua realizzazione sono stati necessari 330\u00a0kg di pasta fillo, 330\u00a0kg di formaggio, 3.300 uova, 30 litri di olio, 110 litri di acqua minerale, 50\u00a0kg di strutto e 500 confezioni di lievito in polvere.\nIn Serbia, cos\u00ec come nei paesi vicini, esistono sagre dedicate alla pietanza. Uno di essi \u00e8 il Festival della ghibanizza (chiamato anche \"Giorni della Banitsa\") organizzato annualmente a Bela Palanka dal 2005.\nInformazioni nutrizionali.\n100 grammi di gibanica contengono mediamente: 1.255 kJ (300 kcal), 15,4 g di carboidrati, 22,2 g di grassi e 9,9 g di proteine."}
{"id": "5849426", "revid": "533647", "url": "https://it.wikipedia.org/wiki?curid=5849426", "title": "San Guglielmo Pinchon", "text": ""}
{"id": "5849429", "revid": "1543377", "url": "https://it.wikipedia.org/wiki?curid=5849429", "title": "Fussball Club Luzern Frauen", "text": "Il Fussball Club Luzern Frauen, citato anche FC Luzern Frauen o pi\u00f9 semplicemente Luzern, e Lucerna in lingua italiana, \u00e8 una squadra di calcio femminile svizzera con sede a Lucerna, capitale dell'omonimo cantone e capoluogo dell'omonimo distretto. A livello societario la squadra, che nella stagione 2015-2016 milita in Lega Nazionale A, massimo livello del campionato svizzero di calcio femminile, affianca l'omonima formazione maschile che milita in Super League.\nLa squadra eredita le tradizioni calcistiche delle precedenti SC LUwin.ch e FC Sursee.\nOrganico.\nRosa 2020-2021.\nRosa, ruoli e numeri di maglia dal sito ufficiale della federazione svizzera, aggiornato al 12 maggio 2021.\nRosa 2019-2020.\nRosa, ruoli e numeri di maglia estratti dai singoli tabellini suyl sito ufficiale della federazione svizzera (\"football.ch\") come da sito ufficiale. e sito Fussballverband Region Z\u00fcrich (FVRZ)."}
{"id": "5849446", "revid": "124123", "url": "https://it.wikipedia.org/wiki?curid=5849446", "title": "Ca\u1e47\u1e0d\u012bd\u0101s", "text": "La vita di Ca\u1e47\u1e0d\u012bd\u0101s \u00e8 avvolta nella leggenda la quale narra fosse un brahmano del villaggio di N\u0101nnura (Bengala) che si innamor\u00f2 di una lavandaia, quindi di una donna di bassa nascita, di nome R\u0101m\u012b, causando la generale disapprovazione della sua casta.\nA fronte di questa situazione Ca\u1e47\u1e0d\u012bd\u0101s si rifiut\u00f2 di abbandonare i suoi compiti sacerdotali e al contempo di abbandonare la sua amata, componendo degli inni dove identificava s\u00e9 stesso come K\u1e5b\u1e63\u1e47a e la sua amata come R\u0101dh\u0101. \nLa sua fine \u00e8 anch'essa avvolta nella leggenda, chi lo vuole prendere la forma di Vi\u1e63\u1e47u, chi lo vuole cacciato dal tempio e morto a seguito del digiuno compiuto per protesta ma poi resuscitato sulla pira funebre, chi lo vuole frustato a morte.\nL'opera di Ca\u1e47\u1e0d\u012bd\u0101s, come quella di Jayadeva e Vidy\u0101pati, ha avuto un'enorme influenza su quel Vi\u1e63\u1e47uismo, come quello \"gau\u1e0d\u012bya\", che volentieri utilizza il linguaggio erotico in un ambito mistico, per rappresentare l'amore (\"prema\") pi\u00f9 elevato tra l'anima e Dio, K\u1e5b\u1e63\u1e47a."}
{"id": "5849448", "revid": "287451", "url": "https://it.wikipedia.org/wiki?curid=5849448", "title": "Ferdinando Scarpa", "text": ""}
{"id": "5849450", "revid": "106908", "url": "https://it.wikipedia.org/wiki?curid=5849450", "title": "Aloysius", "text": ""}
{"id": "5849451", "revid": "106908", "url": "https://it.wikipedia.org/wiki?curid=5849451", "title": "Aloys", "text": ""}
{"id": "5849455", "revid": "106908", "url": "https://it.wikipedia.org/wiki?curid=5849455", "title": "Aloysia", "text": ""}
{"id": "5849457", "revid": "365411", "url": "https://it.wikipedia.org/wiki?curid=5849457", "title": "Classifica di presenze in Serie B", "text": "Di seguito \u00e8 riportata la classifica dei 50 calciatori che nella storia della Serie B del campionato italiano di calcio hanno totalizzato pi\u00f9 presenze. L'elenco tiene conto dei campionati a partire dalla stagione campionato 1929-1930, compresi i campionati disputati a pi\u00f9 gironi (1933-1934, 1934-1935, 1946-1947 e 1947-1948), ma non il campionato di Serie B-C Alta Italia 1945-1946. In grassetto sono riportati i calciatori tuttora militanti in Serie B, in \"corsivo\" i calciatori attivi militanti in serie diversa.\nClassifica dei calciatori militanti in Serie B.\nDi seguito l'elenco dei 20 calciatori militanti nella Serie B 2021-2022 che hanno raccolto pi\u00f9 presenze.\nClassifica delle presenze in Serie B con un'unica squadra.\nIn grassetto sono indicati i calciatori tuttora militanti in Serie B con la squadra in oggetto.\nClassifica di panchine in Serie B.\nDi seguito \u00e8 riportata la classifica dei 20 allenatori che nella storia della Serie B del campionato italiano di calcio hanno collezionato pi\u00f9 panchine. L'elenco tiene conto dei campionati a partire dalla stagione campionato 1929-1930, compresi i campionati disputati a pi\u00f9 gironi (1933-1934, 1934-1935, 1946-1947 e 1947-1948), ma non il campionato di Serie B-C Alta Italia 1945-1946. In grassetto sono riportati gli allenatori tuttora militanti in Serie B, in \"corsivo\" gli allenatori attivi militanti in serie diversa."}
{"id": "5849458", "revid": "106908", "url": "https://it.wikipedia.org/wiki?curid=5849458", "title": "Aloysio", "text": ""}
{"id": "5849462", "revid": "729019", "url": "https://it.wikipedia.org/wiki?curid=5849462", "title": "Pasquale Iscaro", "text": "A lui \u00e8 intitolato il 239\u00ba Corso Carabinieri Ausiliari."}
{"id": "5849471", "revid": "214753", "url": "https://it.wikipedia.org/wiki?curid=5849471", "title": "Benjamin Maier", "text": "\u00c8 figlio di Manfred, ex-bobbista, e fratello di Raphael, skeletonista di livello internazionale, e di Samuel, a sua volta skeletonista della squadra giovanile austriaca.\nNel marzo del 2018 \u00e8 convolato a nozze con la skeletonista canadese Elisabeth Vathje.\nBiografia.\nPratic\u00f2 lo skeleton a livello nazionale dal 2007 e nel 2010 pass\u00f2 al bob come pilota per la squadra nazionale austriaca. Debutt\u00f2 in Coppa Europa nel novembre 2010 e disput\u00f2 la sua miglior stagione nel 2013/14 quando si piazz\u00f2 al quarto posto nella graduatoria finale del bob a due e all'ottavo in quella a quattro (ripetendosi in quest'ultima anche nella stagione successiva). Si distinse nelle categorie giovanili vincendo la medaglia d'argento nel bob a due ai I Giochi olimpici giovanili invernali di Innsbruck 2012 in coppia con Robert Ofensberger e altre tre medaglie ai mondiali juniores, tra cui una d'argento nel bob a quattro a Winterberg 2016 e due di bronzo: bob a due a Winterberg 2014 e bob a quattro ad Altenberg 2015.\nEsord\u00ec in Coppa del Mondo nella stagione 2013/14, il 3 gennaio 2014 a Winterberg dove termin\u00f2 la gara al 21\u00ba posto nel bob a due e ottenne il suo primo podio il 7 febbraio 2016 a Sankt Moritz (2\u00ba nel bob a quattro) mentre il suo miglior risultato nella specialit\u00e0 a due \u00e8 il quarto posto ottenuto il 7 gennaio 2017 ad Altenberg. In classifica generale detiene quali migliori piazzamenti il secondo posto nel bob a quattro ottenuto nel 2020/21 alle spalle di Francesco Friedrich, e il settimo posto sia nel bob a due che nella combinata maschile, entrambi raggiunti nel 2016/17.\nHa partecipato a due edizioni dei Giochi olimpici invernali: a si classific\u00f2 al ventesimo posto nel bob a due e al diciannovesimo nella gara a quattro mentre a fu ottavo nel bob a due e nono nel bob a quattro.\nPrese inoltre parte a sette edizioni dei campionati mondiali, conquistando in totale due medaglie. Nel dettaglio i suoi risultati nelle prove iridate sono stati, nel bob a due: ventinovesimo a Sankt Moritz 2013, ventiduesimo a Winterberg 2015, nono a Igls 2016, undicesimo a Sch\u00f6nau am K\u00f6nigssee 2017, dodicesimo a Whistler 2019, sesto ad Altenberg 2020 e non partito nella terza manche ad Altenberg 2021; nel bob a quattro: diciottesimo a Winterberg 2015, quinto a Igls 2016, settimo a Sch\u00f6nau am K\u00f6nigssee 2017, sesto a Whistler 2019 e quinto ad Altenberg 2020 e medaglia d'argento ad Altenberg 2021 con D\u0103nu\u021b Ion Moldovan, Markus Sammer e Kristian Huber; nella gara a squadre: undicesimo a Sankt Moritz 2013, sesto a Winterberg 2015, medaglia d'argento a Innsbruck 2016 e settimo a Sch\u00f6nau am K\u00f6nigssee 2017.\nAgli europei vanta invece quattro medaglie: due d'argento, vinte a Sankt Moritz 2016 e a Winterberg 2021 nel bob a quattro, e due di bronzo.\nDetiene anche quattro titoli nazionali, due vinti nel bob a due e altrettanti nel bob a quattro."}
{"id": "5849501", "revid": "1793900", "url": "https://it.wikipedia.org/wiki?curid=5849501", "title": "Times Union Center", "text": "Il Times Union Center (originariamente Knickerbocker Arena) \u00e8 un'arena situata ad Albany, nello Stato di New York."}
{"id": "5849502", "revid": "729019", "url": "https://it.wikipedia.org/wiki?curid=5849502", "title": "Fosco Montini", "text": "Biografia.\nDal gennaio 1942 all'aprile 1943 aveva prestato servizio nella Legione territoriale carabinieri di Roma. Al momento dell'armistizio Montini si trovava a casa; fu tra i primi a raggiungere i nuclei partigiani che si stavano organizzando nell'Aretino. Inquadrato in un distaccamento della \"Garibaldi\", partecip\u00f2 a numerose azioni fra cui, particolarmente notevole, quella a Rotelle (una localit\u00e0 del comune natio), dove alla testa del suo distaccamento disarm\u00f2 un'intera compagnia nemica.\nL'8 luglio 1944, Montini cadde in un'imboscata. Catturato con altri partigiani fu avviato verso Forl\u00ec. Mentre i prigionieri passavano per Sarsina, Montini fu riconosciuto da un ufficiale delle SS italiane che, tempo prima, il carabiniere aveva catturato e poi, generosamente, lasciato libero. Accusato dal fascista, fu prima inutilmente sottoposto a tortura perch\u00e9 parlasse e poi fucilato in localit\u00e0 Casette di Calbano."}
{"id": "5849507", "revid": "436907", "url": "https://it.wikipedia.org/wiki?curid=5849507", "title": "Discografia de Il Volo", "text": "La discografia de Il Volo, gruppo musicale operatic pop italiano, \u00e8 costituita da sette album in studio, tre dal vivo, due EP e sette singoli, pubblicati tra il 2010 e il 2018."}
{"id": "5849509", "revid": "1935652", "url": "https://it.wikipedia.org/wiki?curid=5849509", "title": "Francesco Savino", "text": "Biografia.\nNasce a Bitonto, in provincia di Bari e allora nella diocesi di Ruvo e Bitonto, il 13 novembre 1954.\nFormazione e ministero sacerdotale.\nDopo aver compiuto gli studi liceali, entra nel Pontificio Seminario Regionale Pugliese \"Pio XI\" di Molfetta.\nIl 24 agosto 1978 \u00e8 ordinato presbitero dal vescovo Aurelio Marena per la diocesi di Ruvo e Bitonto.\nIl 20 gennaio 1985 \u00e8 nominato parroco della parrocchia di \"Cristo Re Universale\" di Bitonto. Negli stessi anni diventa responsabile della Caritas di Bitonto.\nIl 2 ottobre 1989 \u00e8 nominato parroco-rettore della parrocchia-santuario \"Santi Medici Cosma e Damiano\". Nel 1992 consegue il baccalaureato in sacra teologia.\nPer gestire i servizi socio-assistenziali ideati durante la guida della parrocchia, crea la Fondazione \"Opera Santi Medici Cosma e Damiano \u2013 Bitonto \u2013 ONLUS\", nel novembre del 1993. Una delle opere realizzate \u00e8 l'Hospice Centro di cure palliative \"Aurelio Marena\".\nMinistero episcopale.\nIl 28 febbraio 2015 papa Francesco lo nomina vescovo di Cassano all'Jonio; succede a Nunzio Galantino, che mantiene il solo incarico di segretario generale della Conferenza Episcopale Italiana. Il 2 maggio seguente riceve l'ordinazione episcopale, sul sagrato della basilica dei Santi Medici a Bitonto, dall'arcivescovo Francesco Cacucci, coconsacranti i vescovi Nunzio Galantino e Gastone Simoni. Il 31 maggio prende possesso della diocesi cassanese.\n\u00c8 membro della commissione episcopale per il servizio della carit\u00e0 e la salute della Conferenza Episcopale Italiana e delegato della conferenza episcopale calabra per la pastorale della salute e per la pastorale giovanile.\nGenealogia episcopale.\nLa genealogia episcopale \u00e8:"}
{"id": "5849522", "revid": "729019", "url": "https://it.wikipedia.org/wiki?curid=5849522", "title": "Antonio Enrico Monteleone", "text": ""}
{"id": "5849523", "revid": "287204", "url": "https://it.wikipedia.org/wiki?curid=5849523", "title": "Baruffaldi", "text": ""}
{"id": "5849527", "revid": "830939", "url": "https://it.wikipedia.org/wiki?curid=5849527", "title": "Luigi Rosiello", "text": "Biografia.\nDopo gli studi liceali a Bologna presso il Liceo ginnasio statale Marco Minghetti, si laurea all'Universit\u00e0 di Bologna con il glottologo Gino Bottiglioni nell'anno accademico 1954-55, con la tesi \"La penetrazione dell'elemento Francese nella lingua italiana e l'opera dei Puristi\". Successivamente rafforza il suo legame scientifico con Luigi Heilmann (che succeder\u00e0 a Bottiglioni sulla cattedra bolognese) con il quale aveva intrecciato fecondi scambi culturali, fin dagli anni liceali, e di cui, dal 1956 al 1968, diventa assistente prima volontario poi di ruolo. Nel 1966, intanto, consegue la libera docenza e nel 1967 vince il primo concorso bandito in Italia di Linguistica generale. L'anno dopo viene chiamato a insegnare questa materia presso l'Universit\u00e0 degli studi di Cagliari dove instaura importanti rapporti intellettuali e amicali con Mario Baratto, Alberto Mario Cirese, Gillo Dorfles, Alessandro Galante Garrone, Alberto Limentani e Dario Puccini.\nPassa poi all'Universit\u00e0 di Bologna nel 1974 e presso l'Ateneo bolognese ricopre la cattedra di Linguistica generale fino alla sua morte.\nAmbiti di studio e ricerca.\nLa produzione di Rosiello, sempre attento ai dibattiti culturali del suo periodo, \u00e8 vasta e articolata, estremamente attenta al contesto scientifico italiano e internazionale. Testimonianza del suo coinvolgimento nella comunit\u00e0 scientifica \u00e8 stato il lungo impegno con la rivista \"Lingua e Stile\", di cui fu direttore, e la collaborazione a riviste come \"Archivio Glottologico Italiano\", \"Lingua Nostra\", \" Nuova Corrente\", \"Quaderni dell'Istituto di Glottologia\", \"Rendiconti\", \"Rinascita\" e \"Sigma\".\nMolti sono i campi di ricerca coltivati tra cui sono principalmente da segnalare quelli inerenti alle teorie linguistiche e alla loro storia, all'epistemologia della scienza, alla lessicografia, ai rapporti tra lingua e cultura.\nNella produzione scientifica di Rosiello, collegata allo strutturalismo, una parte importante hanno avuto gli studi sull'Illuminismo e sulla storiografia linguistica. All'impostazione teleologica di Noam Chomsky e della sua \"Linguistica cartesiana\", Rosiello contrappose con \"Linguistica illuminista\" un'indagine condotta sulle teorie linguistiche dell'empirismo e del razionalismo leibniziano. Tra i vari saggi che compongono la sua produzione si ricordano quelli inerenti ai rapporti tra linguistica e marxismo, tra stilistica e strutturalismo, oppure riflessioni linguistiche su Vico, su Condillac, su Gramsci e su Chomsky, senza dimenticare i testi dedicati ai rapporti tra lingua e letteratura, come nel caso degli studi sul lessico poetico e le sinestesie di Montale.\nNell'ambito della lessicografia, cur\u00f2 con Miro Dogliotti e Paolo Valesio la radicale revisione della decima edizione del 1970 del \"Vocabolario della lingua italiana\" di Nicola Zingarelli e quindi con Miro Dogliotti l'undicesima del 1983 (\"Il nuovo Zingarelli\") e la dodicesima del 1993 (\"Lo Zingarelli 1994\"), pubblicata il mese dopo la sua morte.\nEgli non perse mai di vista il rapporto tra lingua e cultura. \"\u00c8 il nesso inscindibile tra questi due termini (un nesso [...] di impronta tipicamente gramsciana) che sta alla base di diverse scelte scientifico-culturali di Rosiello, sia quando si occupa di ricostruzione della storia del pensiero linguistico sia quando si occupa di neologismi, sia quando prende posizione nel dibattito allora in corso sull'educazione linguistica, o quando affronta il problema della cosiddetta subalternit\u00e0 dei dialetti\".\nFondo Rosiello.\nLa sua biblioteca personale \u00e8 stata donata dalla famiglia all'Universit\u00e0 di Bologna ed \u00e8 attualmente conservata presso la Biblioteca Centrale Roberto Ruffilli del Campus di Forl\u00ec."}
{"id": "5849529", "revid": "1543377", "url": "https://it.wikipedia.org/wiki?curid=5849529", "title": "Discografia di Giorgio Moroder", "text": "Questa pagina contiene la discografia di Giorgio Moroder, produttore discografico, compositore e disc jockey italiano."}
{"id": "5849539", "revid": "149485", "url": "https://it.wikipedia.org/wiki?curid=5849539", "title": "Campionati europei di hockey su pista 2006", "text": "I Campionati Europei 2006 sono stati la 47\u00aa edizione dei campionati europei di hockey su pista; la manifestazione venne disputata in Italia a Monza dal 16 al 22 luglio 2006.\nLa competizione fu organizzata dalla Comit\u00e9 Europ\u00e9en de Rink-Hockey.\nIl torneo fu vinto dalla nazionale spagnola per la 13\u00aa volta nella sua storia.\nFase finale.\nGirone 5\u00ba - 9\u00ba posto.\n\"Partite disputate durante la prima fase\"\n\"Partite disputate\""}
{"id": "5849552", "revid": "729019", "url": "https://it.wikipedia.org/wiki?curid=5849552", "title": "Rocco Lazazzera", "text": "Biografia.\nStudente universitario, combatt\u00e9 nella prima guerra mondiale come Sottotenente di Fanteria. Nel 1920 entr\u00f2 con il grado di tenente nell'Arma dei Reali Carabinieri e nel 1924 in Tripolitania. Nel 1935 part\u00ec volontario per la campagna d'Etiopia con il grado di capitano. Nel 1937 prese parte alla guerra civile spagnola. Nel 1939 fu promosso per meriti di guerra al grado di Maggiore dell'Arma.\nDurante la seconda guerra mondiale, fu inviato in Grecia nel 1941, al comando del reparto Carabinieri dell\u2019VIII Corpo d\u2019Armata. Poco dopo cadde in combattimento sul fronte Greco Albanese.\nFu insignito di una medaglia d'oro al valor militare, 5 Medaglie d'Argento al V.M., 2 Medaglie di Bronzo al V.M. e 3 Croci di guerra al V.M.\nGli sono intitolate le sedi del Comando Provinciale dell'Arma di Matera e della Compagnia di Alcamo.\nOnorificenze.\nInoltre:\nMedaglia d\u2019Argento al Valor militare (Dosso alto 1918);\nMedaglia d\u2019Argento al Valor militare (Val Tonqu\u00e0 2 \u2013 6 marzo 1936);\nMedaglia d\u2019Argento al Valor militare (Tarragona, 15 gennaio 1939);\nMedaglia d\u2019Argento al Valor militare (Catalogna, 31 gennaio 1939);\nMedaglia d\u2019Argento al Valor militare (Burgollas Spagna, 27 marzo 1939);\nMedaglia di Bronzo al Valor militare (Serravalle di Trento, 2 novembre 1918);\nMedaglia di Bronzo al Valor militare (Mai Mechen\u00f2 \u2013 A.O., 20 gennaio 1936);\nCroce di guerra al Merito di Guerra (Zugna Torta, 23 maggio 1918);\nCroce di guerra al Merito di Guerra (Monte Giove, luglio 1918);\nCroce di guerra al Merito di Guerra (Gondar, A.O., 20 marzo \u2013 5 maggio 1936);\nPromozione a Maggiore per meriti di guerra (Spagna, giugno 1939)."}
{"id": "5849559", "revid": "1971044", "url": "https://it.wikipedia.org/wiki?curid=5849559", "title": "Emma Fedeli", "text": "Biografia.\nHa recitato in teatro dai primi anni quaranta a tutti gli anni settanta. Figlia di una cantante lirica, si trasfer\u00ec a Forl\u00ec e gi\u00e0 nel '40 ricevette stima e apprezzamenti per il suo lavoro alla Filodrammatica di Forl\u00ec.\nSuccessivamente si trasfer\u00ec a Genova dove entr\u00f2 a far parte della Compagnia del \"Teatro Duse\" interpretando opere dei maggiori scrittori dell'800/'900 tra cui Pirandello, Ibsen, O'Neill, Irwin Shaw, Molnar, Steinbeck e altri.\nVenne selezionata nel 1946 per Miss Italia e Miss Sorriso.\nNel '54 interpret\u00f2, al Teatro Duse di Genova, \"Il dente senza giudizio\" di Enzo Tortora e questo spettacolo le port\u00f2 la chiamata alla RAI dove partecip\u00f2 a diverse trasmissioni televisive.\nEmma Fedeli conobbe Armando Bandini alla fine degli anni '40 e nel 1950 si sposano collaborando poi nelle varie rappresentazioni artistiche praticamente ininterrottamente fino al 1980 anno della morte di Emma."}
{"id": "5849562", "revid": "729019", "url": "https://it.wikipedia.org/wiki?curid=5849562", "title": "Attilio Armando Lombardi", "text": "Appartenente a famiglia numerosa di modeste condizioni economiche, da ragazzo apprese il lavoro di meccanico seguendo l'esempio dei fratelli maggiori. Animato da sani principi, nel gennaio 1973 si arruol\u00f2 quale allievo Carabiniere con una ferma di tre anni e svolse il periodo addestrativo presso la Legione Allievi Carabinieri di Roma. Nominato Carabiniere sul finire di quell'anno fu destinato alla Legione di Milano e da questa in servizio alla Stazione carabinieri di Giussano dove prest\u00f2 servizio sino alla morte.\nMemoria.\nIl 16 dicembre 1989 \u00e8 stato collocato un monumento, opera dello scultore Alberto Ceppi, all'interno della caserma sede della Stazione Carabinieri di Giussano in memoria del caduto.\nAlla sua memoria gli \u00e8 stato intitolato il 192\u00ba corso allievi carabinieri del secondo battaglione della Scuola Allievi Carabinieri di Torino distaccato a Fossano, durante il giuramento dell'8 aprile 1995 alla presenza del Comandante Generale dell'Arma il Generale Luigi Federici."}
{"id": "5849564", "revid": "767487", "url": "https://it.wikipedia.org/wiki?curid=5849564", "title": "Yasmin Bunter", "text": "Carriera.\nYasmin Bunter \u00e8 inserita in rosa nel neopromosso dalla stagione 2008-2009, squadra che affronta la FA Women's Premier League National Division, l'allora livello di vertice del campionato inglese di calcio femminile, rimanendo per due stagioni, entrambe negative per la societ\u00e0 che la vede retrocedere subito in Southern Division e poi in South West Combination.\nNel 2010 decide di trasferirsi negli Stati Uniti d'America per frequentare la Francis Marion University, nei pressi di Florence, Carolina del Sud, e giocando nelle Patriots, squadra di calcio femminile della sua sezione sportiva che disputa la Independent League. Bunter indossa la maglia delle Patriots per quattro stagioni prima di passare a una squadra professionistica, il Virginia Beach Piranhas, facendo il suo esordio in W-League nel 2013. Con la squadra di Virginia Beach rimane una sola stagione, trovando poco spazio e partendo quasi sempre come riserva, congedandosi con un tabellino personale di 7 presenze e una rete siglata. L'anno successivo sottoscrive inizialmente un accordo con il Carolina Elite Cobras di Greenville, tornando in Carolina del Sud, ma decide di svincolarsi per sottoscrivere in agosto un contratto con il Neunkirch, selezione femminile della societ\u00e0 calcistica svizzera dell'omonimo comune del Canton Sciaffusa, che disputa la Lega Nazionale A, massimo livello del campionato svizzero di categoria. Alla guida del tecnico Hasan Draci\u0107 condivide con le compagne la conquista della finale di Coppa Svizzera e del campionato. A causa della mancanza della copertura finanziaria e amministrativa per poter competere la societ\u00e0 comunica di non iscriversi al campionato successivo, svincolando di conseguenza le proprie tesserate.\nNel luglio 2017 si trasferisce al , rimanendo nuovamente in LNA anche per il campionato successivo. la stagione si rivela positiva per Bunter e compagne, con la squadra che \u00e8 l'unica in grado di competere per le prime posizioni con il classificandosi alle sue spalle a fine campionato e, grazie al secondo posto, acquisendo il diritto a disputare la UEFA Women's Champions League per la prima volta nella storia della societ\u00e0."}
{"id": "5849565", "revid": "61051", "url": "https://it.wikipedia.org/wiki?curid=5849565", "title": "Yasmin Bunter Jayasuriya", "text": ""}
{"id": "5849569", "revid": "287204", "url": "https://it.wikipedia.org/wiki?curid=5849569", "title": "Biblioteca del Dipartimento di Matematica &quot;Guido Castelnuovo&quot;", "text": "La Biblioteca del Dipartimento di Matematica dell'Universit\u00e0 di Roma \"Sapienza\", con un patrimonio di pi\u00f9 di 100.000 documenti, oltre a un fondo antico di particolare pregio, costituisce la pi\u00f9 completa biblioteca in Italia e tra le maggiori nel mondo, nell'ambito della matematica.\nStoria.\nLa Biblioteca nasce dalla esigua raccolta libraria appartenente alla Pontificia Scuola degli Ingegneri di Roma, istituita nel 23 ottobre 1817 da Pio VII.\nTrasferita la Scuola nel Palazzo della Sapienza, ora sede dell'Archivio di Stato, il fondo librario venne ospitato dalla Biblioteca Alessandrina, pur conservando un catalogo separato.\nCome importante biblioteca tecnica e matematica si afferma solo dopo il 1870 per iniziativa del prof. Luigi Cremona, direttore della Reale Scuola di Applicazione degli Ingegneri. L'ulteriore trasferimento della Scuola nel convento di San Pietro in Vincoli comport\u00f2 lo spostamento della biblioteca, nel 1876, nell'ex refettorio dei frati.\nNegli anni il patrimonio si arricch\u00ec grazie ad una politica oculata degli acquisti. Contribuirono alla sua affermazione l'acquisizione delle pubblicazioni della Societ\u00e0 Italiana di Scienze, nel 1878, che comprendevano le collezioni degli Atti delle pi\u00f9 importanti Accademie e Societ\u00e0 scientifiche e anche le donazioni di illustri studiosi quali, per esempio, Guido Castelnuovo, Vito Volterra, Tullio Levi Civita, Francesco Severi, Federigo Enriques. \nNei decenni seguenti la biblioteca, pur mantenendo la sua funzione storica e di conservazione per la storia matematica, si specializza ulteriormente nei settori della matematica pura e applicata.\nLa sede attuale.\nL'attuale sede della biblioteca, come l'intero edificio di Matematica in cui si trova, fu progettata e realizzata, nel 1935, nell'ambito della costruzione della citt\u00e0 universitaria piacentiniana dall'architetto Gio Ponti. Il progetto architettonico \u00e8 da considerarsi uno dei pochi esempi esistenti nelle universit\u00e0 italiane di uno spazio concepito specificatamente per una biblioteca.\nUbicata al secondo piano del dipartimento, occupa 640 m\u00b2 di superficie ed \u00e8 strutturata in due grandi sezioni : la sala consultazione interna (a scaffale aperto) e due sale di lettura esterne aperte liberamente a tutti. La sala interna, riservata invece ad utenti muniti di tesserino d'ingresso, prevede quattro piani di scaffalature e due piani di magazzini. La grande vetrata sull'ingresso, anch'essa dipinta da Gio Ponti, \u00e8 andata distrutta durante la seconda guerra mondiale e sostituita da altro materiale.\nPatrimonio.\nSono presenti oltre 100.000 volumi tra monografie (55.000), periodici (1300 titoli) e un Fondo antico di circa 2500 opere pubblicate tra il 1482 e il 1830.\nLa biblioteca ha partecipato a diversi progetti che hanno portato alla digitalizzazione di molti volumi del suo prezioso patrimonio storico. Alla copia digitalizzata dei volumi si accede direttamente dall'OPAC della biblioteca cliccando sull'icona \"oggetto digitale\".\nDal 2006 la biblioteca cataloga per mezzo del software \"Sebina\" e aderisce al polo RMS, nell'ambito del Servizio bibliotecario nazionale\nFondo antico.\nLe opere provengono, per la maggior parte, dalla Biblioteca della Reale Scuola di Applicazione degli Ingegneri, dove erano pervenute sia per acquisto diretto, sia per donazione da parte di studiosi bibliofili ed appassionati cultori della materia. Le edizioni pi\u00f9 preziose sono quelle edite tra il XV ed il XVIII secolo: tra di essi nove incunaboli e centoquaranta cinquecentine. Numerose sono le prime edizioni, le opere bibliologicamente rare, i testi pregiati per la fama del tipografo, per la ricchezza dell'apparato iconografico, per l'eleganza della legatura. Tra i nove incunaboli si segnalano:\nEventi.\nNel corso degli anni la biblioteca ha organizzato diverse mostre:"}
{"id": "5849572", "revid": "729019", "url": "https://it.wikipedia.org/wiki?curid=5849572", "title": "Antonio Lorusso (militare)", "text": ""}
{"id": "5849592", "revid": "2091899", "url": "https://it.wikipedia.org/wiki?curid=5849592", "title": "Vi\u1e63\u1e47uismo sahajiy\u0101", "text": "Con l'espressione Vi\u1e63\u1e47uismo sahajiy\u0101 (dall'aggettivo sanscrito \"sahaja\": \"originale\", \"innato\") si indica quella corrente tantrica, considerata eterodossa, sorta, intorno al XVII secolo, nell'ambito del vi\u1e63\u1e47uismo bengalese, la quale, erede della letteratura mistico-erotica di autori come Ca\u1e47\u1e0d\u012bd\u0101s, Jayadeva e Vidy\u0101pati e della predicazione del mistico Caitanya (XV secolo), intese imitare, per mezzo di unioni sessuali ritualizzate, il rapporto della coppia divina di K\u1e5b\u1e63\u1e47a e di R\u0101dh\u0101.\nEssendo la suprema divinit\u00e0 di K\u1e5b\u1e63\u1e47a e di R\u0101dh\u0101 unica, ed essendo gli uomini e le donne aspetti di questa, l'unione mistica e fisica occorreva a riportare all'unit\u00e0 \"originaria\" (\"sahaja\").\nEssendo queste pratiche sessuali rituali avversate dalle correnti \"ortodosse\" del vi\u1e63\u1e47uismo gau\u1e0d\u012bya i \"sahajiy\u0101\" le resero esoteriche, segrete. La loro stessa letteratura, che pure si \u00e8 conservata fino a noi, utilizza in tal senso un linguaggio allusivo e ambiguo.\nAnche se si ritiene che il loro lignaggio (\"guruparampar\u0101\") si sia estinto, la loro eredit\u00e0 non ha mancato di ricevere le condanne contemporanee da parte dell'\"ortodossia\" \"gau\u1e0d\u012bya\":"}
{"id": "5849599", "revid": "599013", "url": "https://it.wikipedia.org/wiki?curid=5849599", "title": "Vi\u1e63\u1e47uismo sahajiya", "text": ""}
{"id": "5849600", "revid": "1187695", "url": "https://it.wikipedia.org/wiki?curid=5849600", "title": "Roberto Gagliardini", "text": "Biografia.\nHa iniziato a giocare a calcio a Dalmine, la sua citt\u00e0 d'infanzia.\nCaratteristiche tecniche.\nSoprannominato \"Duracell\" dai compagni di squadra, Gagliardini \u00e8 un interno di centrocampo che abbina ottime doti fisiche e tecniche a una buona capacit\u00e0 di lettura del gioco.\nCarriera.\nClub.\nAtalanta e i prestiti al Cesena, Spezia e Vicenza.\nProdotto del vivaio dell'Atalanta, dove arriva a 7 anni per giocare nei Pulcini, esordisce tra i professionisti il 4 dicembre 2013 contro il Sassuolo (2-0 per i nerazzurri), partita valida per i sedicesimi di finale di Coppa Italia. Il 17 gennaio 2014 passa a titolo temporaneo al , in Serie B. Esordisce con i romagnoli cinque giorni dopo contro il (1-3 il finale), subentrando al 73' al posto di Guido Marilungo. Sua \u00e8 la terza rete siglata dai bianconeri. Trova molto spazio nelle gerarchie di mister Bisoli contribuendo alla promozione del club in massima serie.\nIl 1\u00ba settembre 2014 passa in prestito con diritto di riscatto allo Spezia in Serie B. Nel corso della stagione ottiene 14 presenze in campionato, essendo pi\u00f9 volte bloccato da problemi fisici.\nIl 30 luglio 2015 passa al Vicenza in Serie B, in prestito con diritto di riscatto e controriscatto a favore dell'Atalanta. Il 28 gennaio 2016, dopo aver ottenuto 16 presenze e realizzato 1 gol nella prima parte del campionato, le due societ\u00e0 si accordano per la risoluzione del prestito e Gagliardini torna all'Atalanta. Dopo cinque mesi senza presenze in partite ufficiali, fa il suo esordio in Serie A il 15 maggio 2016, a 22 anni, giocando da titolare nell'ultima giornata di campionato, sul campo del Genoa. Nella stagione successiva gioca frequentemente da titolare, totalizzando 13 presenze in campionato fino a gennaio 2017.\nInter.\nDopo aver collezionato 16 presenze totali con la squadra bergamasca, l'11 gennaio 2017 viene ceduto all' in prestito biennale con obbligo di riscatto; secondo fonti giornalistiche, l'accordo tra le due societ\u00e0 sarebbe stato trovato sulla base di 2 milioni di euro per il prestito e altri 20 milioni al momento del riscatto (avvenuto alla prima presenza del giocatore nella stagione 2017-2018). Gagliardini firma un contratto da 1,5 milioni l'anno fino al 2021 e sceglie la maglia numero 5. Fa il suo esordio in maglia nerazzurra tre giorni dopo, nella gara vinta in casa per 3-1 contro il Chievo. Segna la sua prima rete in Serie A il 5 marzo nella gara vinta fuori casa per 1-5 contro il Cagliari con un tiro dalla distanza. Utilizzato come titolare, termina la stagione con 18 presenze e 2 reti in campionato.\nNella stagione 2017-2018 viene schierato titolare come centrale di centrocampo dall'allenatore Luciano Spalletti. Ottiene 30 presenze in campionato e, seppur lui non avesse giocato una stagione positiva, l'Inter raggiunge il 4\u00ba posto e si qualifica per la successiva edizione della Champions League.\nAll'inizio della stagione successiva, Gagliardini viene escluso dalla lista Champions dell'Inter per ragioni di fair play finanziario. Il 3 novembre 2018 sigla la sua prima doppietta della carriera nella partita di campionato vinta per 5-0 contro il Genoa. Va a segno anche il 10 marzo 2019 segnando il definitivo 2-0 contro la Spal, per poi segnare un'altra doppietta al Genoa il 3 aprile, contribuendo cos\u00ec al successo per 0-4 dei nerazzurri. In questa stagione viene utilizzato con meno continuit\u00e0, ma realizza 5 gol in campionato in 19 presenze.\nAll'inizio della sua quarta stagione all'Inter, il 17 settembre 2019, fa il suo esordio nelle coppe europee, nella partita contro lo (1-1) valevole per la fase a giorni di Champions League. Nonostante le prestazioni non sempre positive, visti anche gli infortuni dei compagni di reparto, trova spazio con l'allenatore Antonio Conte (in particolare nel post-lockdown) e realizza 4 gol nel campionato terminato al 2\u00ba posto. All\u2019ultima giornata di campionato raggiunge quota 100 presenze complessive con la maglia dell\u2019Inter nel successo per 0-2 contro l'Atalanta. Disputa da titolare la finale di Europa League, persa 3-2 contro il a Colonia.\nNella stagione 2020-2021 vince il suo primo campionato italiano, collezionando 28 presenze e mettendo a segno 3 gol.\nNella stagione seguente fa il suo esordio in Serie A nella vittoria casalinga per 6-1 contro il Bologna, subentrando a Marcelo Brozovi\u0107, e trova la maglia da titolare nella sconfitta esterna contro la Lazio per 3-1. Il 12 gennaio 2022, pur non giocando, vince il suo secondo trofeo con l'Inter, la Supercoppa italiana, battendo per 2-1 la dopo i tempi supplementari.\nNazionale.\nNazionali giovanili.\nTra il 2014 e il 2015 ha ottenuto 5 presenze con la maglia della nazionale Under-20, con la quale ha realizzato 2 gol.\nIl 12 agosto 2015 esordisce con la nazionale Under-21 guidata da Di Biagio, subentrando al posto di Verre al 60' della partita amichevole contro l'Ungheria disputata a Telki. Viene convocato per l'Europeo Under-21 2017 in Polonia, dove l'Italia viene eliminata in semifinale dalla Spagna per 3-1, partita nella quale viene espulso per somma di ammonizioni.\nNazionale maggiore.\nRiceve la prima convocazione in nazionale A il 7 novembre 2016 da parte del CT Ventura, in sostituzione dell'infortunato Marchisio, per la partita di qualificazione al Mondiale 2018 contro il Liechtenstein e l'amichevole contro la Germania. Debutta il 28 marzo 2017, a 22 anni, sostituendo Daniele De Rossi al 37\u00ba del primo tempo della partita amichevole vinta 2-1 contro l'Olanda all'Amsterdam ArenA.\nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "5849602", "revid": "149485", "url": "https://it.wikipedia.org/wiki?curid=5849602", "title": "Campionati europei di hockey su pista 2008", "text": "I Campionati Europei 2008 sono stati la 48\u00aa edizione dei campionati europei di hockey su pista; la manifestazione venne disputata in Spagna a Oviedo dal 21 al 26 luglio 2008.\nLa competizione fu organizzata dalla Comit\u00e9 Europ\u00e9en de Rink-Hockey.\nIl torneo fu vinto dalla nazionale spagnola per la 14\u00aa volta nella sua storia."}
{"id": "5849604", "revid": "944090", "url": "https://it.wikipedia.org/wiki?curid=5849604", "title": "Gibanica", "text": ""}
{"id": "5849607", "revid": "158913", "url": "https://it.wikipedia.org/wiki?curid=5849607", "title": "Konjac", "text": ""}
{"id": "5849612", "revid": "1543377", "url": "https://it.wikipedia.org/wiki?curid=5849612", "title": "Prostituzione in Austria", "text": "La prostituzione in Austria \u00e8 legale e regolamentata. La maggior parte delle lavoratrici del sesso \u00e8 migrante, proveniente soprattutto dai paesi dell'ex blocco orientale. Secondo uno studio compiuto dall'associazione Onlus TAMPET, il 78% dei lavoratori del sesso in Austria \u00e8 straniero.\nLeggi vigenti.\nLa prostituzione in Austria viene regolamentata nel codice penale (Strafgesetzbuch) sotto la \"Zehnter Abschnitt Strafbare Handlungen die gegen sexuelle Integrit\u00e4t und Selbstbestimmung\" (Parte decima: Reati contro l'integrit\u00e0 sessuale e di auto-determinazione - \u00a7\u00a7 201-220B).\nAnche se il lavoro sessuale in s\u00e9 non \u00e8 vietato, la Sezione 207b intitolata \"sexueller Missbrauch von Jugendlichen\" (abuso sessuale dei minori) consente la criminalizzazione dei clienti di lavoratori di et\u00e0 inferiore ai 18 anni. Ulteriori limitazioni sono specificate nel \u00a7 da 214 a 217. Gli esami medici sono richiesti dalle leggi concernenti l'AIDS e le MST (malattia sessualmente trasmissibile). le leggi degli Stati federati dell'Austria limitano ulteriormente i tempi e i luoghi in cui pu\u00f2 verificarsi la prostituzione. La legge pi\u00f9 restrittiva \u00e8 quella del Vorarlberg, dove la prostituzione \u00e8 legale solo all'interno di case di tolleranza autorizzate e ad oggi non sono state emesse licenze in tal senso.\nLa Corte Suprema d'Austria (\"Gerichtshof\"), emise nel 1989 la sentenza che dichiarava la prostituzione un sittenwidriger Vertrag (\"contratto irragionevole\"); di conseguenza, una prostituta non aveva possibilit\u00e0 di fare alcun ricorso legale contro un cliente che si fosse rifiutato di pagare (OGH 28 giugno 1989, 3 Ob 516/89).. Questa frase \u00e8 stato rivista nel 2012 (OGH 18 Aprile 2012, 3 Ob 45 / 12g), spiegando che la prostituzione non pu\u00f2 pi\u00f9 essere generalmente considerato come irragionevole, perch\u00e9 gli atteggiamenti morali sono cambiati e la prostituzione \u00e8 regolata dalle varie leggi locali. In particolare, le prostitute hanno ora il diritto legale di citare in giudizio per il pagamento pattuito.\nSecondo il Strafgesetzbuch \u00a7 216, \u00e8 vietato ricevere un reddito regolare dalla prostituzione di un'altra persona, cio\u00e8 operare lo sfruttamento della prostituzione, in modo che una prostituta non possa essere legalmente considerata una dipendente di chichessia. Le prostitute sono considerate lavoratori autonomi e dal 1986 \u00e8 stato richiesto loro di pagare regolarmente le tasse. L'Arbeits-und Sozialrechts-\u00c4nderungsgesetz (ASR\u00c4G) del 1997 le ha inserite anche nelle assicurazioni sociali.\nTratta di esseri umani.\nL'Austria \u00e8 sia un paese di transito sia di destinazione per donne e bambini vittime del traffico di esseri umani provenienti dalla Romania, dalla Bulgaria, dall'Ungheria, dalla Moldavia, dalla Bielorussia, dall'Ucraina, dalla Slovacchia, dalla Nigeria e dall'Africa sub-sahariana a fini di sfruttamento sessuale commerciale. La maggior parte delle donne vittime della tratta \u00e8 portata in Austria con promesse di posti di lavoro non qualificati, come bambinaie o cameriere. Invece all'arrivo le donne vengono spesso costrette a prostituirsi."}
{"id": "5849639", "revid": "2110845", "url": "https://it.wikipedia.org/wiki?curid=5849639", "title": "Generoso Melillo", "text": "Biografia.\nGeneroso Melillo \u00e8 stato titolare della cattedra di Istituzioni di diritto romano presso l'Universit\u00e0 Federico II di Napoli e l'Universit\u00e0 degli studi di Salerno. Ha conseguito la laurea in Giurisprudenza nel 1959, discutendo una tesi sulla \"Donazione in diritto romano\" con relatore il professore emerito e senatore della Repubblica Antonio Guarino. Dal 1959 al 1975 \u00e8 stato assistente - prima volontario, poi straordinario e ordinario - presso la Cattedra di Istituzioni di diritto romano dell'Universit\u00e0 di Napoli. Ha ottenuto la libera docenza in Diritto romano nel 1966, e la relativa conferma nel 1971. Dal 1969 al 1973 \u00e8 stato incaricato dell'insegnamento di Esegesi delle fonti del diritto romano presso la Facolt\u00e0 di Giurisprudenza di Napoli. Nel 1972 gli fu affidato l'insegnamento di Istituzioni di diritto romano presso la Facolt\u00e0 di Giurisprudenza della Universit\u00e0 di Salerno, insegnamento da lui tenuto ininterrottamente in quella sede fino al 1979, anno in cui fu chiamato a coprire il medesimo insegnamento nella Facolt\u00e0 di Giurisprudenza di Napoli."}
{"id": "5849644", "revid": "287204", "url": "https://it.wikipedia.org/wiki?curid=5849644", "title": "Cratere Cassini (Marte)", "text": "Cassini \u00e8 un grande cratere sulla superficie di Marte, di oltre 400 chilometri di diametro.\nIl cratere \u00e8 dedicato all'astronomo italiano Giovanni Cassini."}
{"id": "5849645", "revid": "380453", "url": "https://it.wikipedia.org/wiki?curid=5849645", "title": "Coppa dei Campioni 1992-1993 (pallavolo maschile)", "text": "La Coppa dei Campioni di pallavolo maschile 1992-1993, organizzata dalla Conf\u00e9d\u00e9ration Europ\u00e9enne de Volleyball (CEV), \u00e8 stata la 34\u00aa edizione del massimo torneo pallavolistico europeo.\nLa vittoria finale \u00e8 andata per la seconda volta consecutiva al ."}
{"id": "5849647", "revid": "709565", "url": "https://it.wikipedia.org/wiki?curid=5849647", "title": "60th Street Tunnel", "text": "Il 60th Street Tunnel \u00e8 un tunnel della metropolitana di New York situato sotto l'East River e Roosevelt Island, tra Manhattan e il Queens, aperto al traffico il 1\u00ba agosto 1920. I binari all'interno sono parte della linea BMT Broadway, utilizzata, in questo tratto, da tre \"services\", le linee N, Q e R.\nStoria.\nIl tunnel venne costruito come parte dei Dual Contracts, stipulati tra l'Interborough Rapid Transit Company e la Brooklyn Rapid Transit Company nel 1913. I piani originali prevedevano, tuttavia, l'utilizzo del ponte di Queensboro, cha attraversa l'East River partendo dalla 59th Street a Manhattan e arrivano presso Queens Plaza, nel Queens.\nSuccessivamente, un'indagine condotta nel 1907, in seguito del crollo del ponte di Quebec, dimostr\u00f2 per\u00f2 che il ponte non sarebbe stato in grado di reggere il peso aggiuntivo dei treni della metropolitana. Si opt\u00f2 quindi per costruire un tunnel a nord del ponte e Clifford Milburn Holland fu l'ingegnere incaricato del compito.\nIl tunnel fu aperto la domenica del 1\u00ba agosto 1920, alle due del mattino, lo stesso giorno del Montague Street Tunnel. Il servizio regolare inizi\u00f2 il successivo luned\u00ec 2 agosto. Queste due nuove gallerie permettevano di effettuare un viaggio lungo 29\u00a0km, da Coney Island, attraverso Manhattan, fino al Queens a un costo di soli 5 centesimi. All'epoca, il costo finale del tunnel era di 5.617.008,97 dollari, circa la met\u00e0 rispetto al Montague Street Tunnel.\nIn origine, il tunnel collegava la linea BMT Broadway alla sola stazione di Queensboro Plaza, poich\u00e9 a causa della differente larghezza tra il materiale rotabile dell'IRT e quello della Brooklyn-Manhattan Transit Corporation, quest'ultimo non poteva circolare sulla linee Astoria e Flushing. In seguito, nel 1949, dopo una serie di lavori, la linea Astoria divent\u00f2 accessibile ai treni della BMT.\n60th Street Tunnel Connection.\nCon il nome \"60th Street Tunnel Connection\" si suole indicate una linea, intesa come infrastruttura, della metropolitana di New York che collega il 60th Street Tunnel alla linea IND Queens Boulevard, a ovest di Queens Plaza, Long Island City, Queens. \u00c8 conosciuta anche come \"11th Street Connection\", dal nome della strada sotto la quale la linea \u00e8 situata; non possiede stazioni ed \u00e8 utilizzata solo dalla linea R.\nLa connessione venne aperta il 1\u00ba dicembre 1955, permettendo cos\u00ec ai treni della Brooklyn-Manhattan Transit Corporation di usare la linea IND Queens Boulevard; il primo servizio ad utilizzarla fu la linea Brighton Beach Local via Tunnel."}
{"id": "5849648", "revid": "61051", "url": "https://it.wikipedia.org/wiki?curid=5849648", "title": "Lucia Ondru\u0161ov\u00e1", "text": "Carriera.\nClub.\nLucia Ondru\u0161ov\u00e1 inizia la sua carriera nelle giovanili del O\u0160K Marianka, accordandosi con lo Slovan Bratislava per la stagione 2003-2004. Restata una sola stagione passa al PVFA Bratislava per tornare, dopo due stagioni con lo Slovan nella stagione 2006-2007.\nNell'estate 2007 decide di iniziare la sua carriera all'estero accettando la proposta fattale dallo Sparta Praga per giocare in I. liga \u017een, campionato di vertice ceco. Con lo Sparta gioca cinque stagioni conquistando quattro titoli nazionali e quattro coppe prima di essere ceduta in prestito allo Slovan Bratislava nella seconda parte del campionato 2011-2012.\nDurante il calciomercato estivo 2012 decide quindi di rimanere in Repubblica Ceca, trovando un accordo con il Bohemians Praga e con la quale rimane due stagioni.\nNell'estate 2014 sottoscrive un contratto con il Neunkirch, selezione femminile della societ\u00e0 calcistica svizzera dell'omonimo comune del Canton Sciaffusa, che disputa la Lega Nazionale A, massimo livello del campionato svizzero di categoria. Con la societ\u00e0 rimane per tre stagioni consecutive, con l'ultima dove riesce a ottenere sia il titolo di Campione di Svizzera che la Coppa Svizzera 2017, quando a causa della mancanza della copertura finanziaria e amministrativa per poter competere la societ\u00e0 comunica di non iscriversi al campionato successivo, svincolando di conseguenza le proprie tesserate.\nNel giugno 2017 il annuncia di aver trovato un accordo con la giocatrice per vestire la propria maglia per la stagione entrante. Ondru\u0161ov\u00e1 condivide con le compagne il raggiungimento del secondo posto in Lega Nazionale A 2017-2018 a 5 punti dallo .\nDurante il calciomercato estivo 2018, al fine di rafforzare il suo reparto centrale viene annunciato il suo trasferimento al per la stagione 2018-2019; per Ondru\u0161ov\u00e1 \u00e8 il secondo campionato estero e il primo in Italia\nDopo una sola stagione in Italia cambia nazione, trasferendosi in Germania, al .\nNazionale.\nNel 2004 viene selezionata per vestire la maglia della nazionale slovacca Under-19 dove fa il suo debutto il 28 settembre 2004, nella partita pareggiata per 3-3 con la pari et\u00e0 della Nazionale serba e valida per il primo turno di qualificazione all'edizione 2005 del campionato europeo di categoria.\nGrazie alle sue prestazioni viene ben presto chiamata nella nazionale maggiore, inserita in rosa dal commissario tecnico Franti\u0161ek Urvay nella squadra che disputa le qualificazioni all'Europeo di Finlandia 2009, dove debutta il 20 novembre 2006, nell'incontro vinto sulla . In quell'occasione condivide con le compagne la conquista del primo posto nel gruppo A3 del turno preliminare, dove \u00e8 anche autrice di una rete, quella che al 13' porta sul parziale di 2-0 sulle avversarie di , incontro poi concluso per 8-0 dalle slovacche."}
{"id": "5849652", "revid": "124123", "url": "https://it.wikipedia.org/wiki?curid=5849652", "title": "Andrea Pizzala", "text": "Milanese, o secondo altre fonti bresciano, il Pizzala oper\u00f2 principalmente in Lombardia. Su di lui poche se non quasi nulle le notizie rimaste: viene citato in un poemetto di 85 strofe di Domenico Biorci dal titolo \"La Galleria De-Cristoforis\" (Tipografia Manini, Milano, 1832) composto in occasione dell'inaugurazione della Galleria De Cristoforis e in una anonima presentazione pubblicata un mese dopo l'apertura della galleria, dove l'architetto viene descritto come \"giovine d'ingegno distinto e di rara modestia\".\nviaggi\u00f2 a lungo in Europa studiandone i monumenti insieme all'amico Luigi de Cristoforis. Risulta membro della Commissione del Pubblico Ornato di Milano dal 1837-1838.\nDelle sue opere rimarrebbero oggi solo l\"'Albergo Milano\" del 1850-1860, successivamente rimaneggiato in diverse occasioni, e il campanile della Chiesa dei SS. Cosma e Damiano di Concorezzo, edificata fra il 1810 e il 1858 dal Cagnola. Furono infatti demoliti nel corso degli anni la \"Galleria De Cristoforis\", i \"Bagni di Diana\" abbattuti nel 1906 e il cosiddetto \"castello di Belgirate\" andato distrutto da un incendio negli anni '30.\nIl Pizzala riposa al Cimitero Monumentale di Milano, nella galleria superiore di ponente."}
{"id": "5849673", "revid": "767487", "url": "https://it.wikipedia.org/wiki?curid=5849673", "title": "Cratere Crotone", "text": "Crotone \u00e8 un cratere da impatto sulla superficie di Marte.\n\u00c8 intitolato alla citt\u00e0 italiana di Crotone."}
{"id": "5849674", "revid": "287204", "url": "https://it.wikipedia.org/wiki?curid=5849674", "title": "Lloyd's List", "text": "Il Lloyd's List \u00e8 un quotidiano a diffusione internazionale specializzato nelle notizie relative alla navigazione (partenze e arrivi delle navi nei porti), alle assicurazioni marittime, alle piattaforme petrolifere, alla logistica. \nIl \"Lloyd's\" \u00e8 uno dei pi\u00f9 antichi giornali pubblicati senza soluzione di continuit\u00e0, essendo stato fondato nel 1734 come settimanale.\nStoria.\nIl periodico fu iniziato da Edward Lloyd, proprietario della Lloyd's Coffee House nella City di Londra come fonte di informazioni, concisa ma affidabile, per gli agenti commerciali, gli armatori e gli assicuratori che frequentavano assiduamente il suo caff\u00e8 di Lombard Street per contrattare le polizze assicurative relative alle navi in partenza.\nPrima del \"Lloyd's List\" Lloyd aveva gi\u00e0 fatto dei tentativi di gazzette. In particolare nel 1692 aveva pubblicato un settimanale dal titolo \"Ships Arrived at and Departed from several Ports of England, as I have Account of them in London... [and] An Account of what English Shipping and Foreign Ships for England, I hear of in Foreign Ports\".\nNel 1696 fu la volta del \"Lloyd's News\", che usciva tre volte alla settimana e non era specializzato in notizie marittime. Questa rivista cess\u00f2 nel 1697.\nIl \"Lloyd's List\" come lo conosciamo oggi fu fondato dal successore di Lloyd, Thomas Jemson, che lanci\u00f2 una pubblicazione di informazioni marittime. La pubblicazione fu settimanale fino al 1735, quando inizi\u00f2 a essere pubblicata due volte alla settimana, marted\u00ec e venerd\u00ec.\nNegli anni Sessanta del Settecento la Lloyd's Coffee House aveva acquistato una cattiva nomea. Uno dei camerieri si procur\u00f2 allora dei nuovi locali in Pope's Head Alley e in essi nacque nel 1769 il nuovo \"Lloyd's List\".\nIl giornale divenne quotidiano nel 1837 ed era pubblicato tutti i giorni tranne la domenica. Nel 1884 il \"Lloyd's List\" assorb\u00ec la \"Shipping and Mercantile Gazette\".\nNegli anni dal \"Lloyd's List\" si sono separati molti altri periodici."}
{"id": "5849675", "revid": "1573940", "url": "https://it.wikipedia.org/wiki?curid=5849675", "title": "Kuurne-Bruxelles-Kuurne 2016", "text": "La Kuurne-Bruxelles-Kuurne 2016, sessantottesima edizione della corsa e valida come prova dell'UCI Europe Tour 2016 categoria 1.HC, fu disputata il 28 febbraio 2016, su un percorso totale di 200,7\u00a0km. Fu vinta dal belga Jasper Stuyven, al traguardo con il tempo di 4h53'50\", alla media di 40,98\u00a0km/h, staccandosi a 17\u00a0km dall'arrivo dal gruppetto di cui faceva parte.\nPercorso.\nCambia leggermente il percorso della Kuurne-Bruxelles-Kuurne 2016 rispetto all'anno precedente. Infatti il tracciato passa da 193 a 200 chilometri con i muri da affrontare che saranno 11 e non pi\u00f9 9. Nonostante ci\u00f2 rimane molto simile il percorso rispetto al passato per caratteristiche con il primo muro che sar\u00e0 l'Edelaremberg (4,5% di pendenza media) dopo 29 chilometri. La corsa vera e propria per\u00f2 si infiammer\u00e0 fra il chilometro 83 e il 150 visto che in quei 70 chilometri sono concentrati tutti i muri pi\u00f9 importanti con il Kanarieberg, il Kruisberg, da affrontare per due volte, e l'Oude Kwaremont come muri storici. L'ultima difficolt\u00e0 sar\u00e0 per\u00f2 a 50 chilometri dal traguardo con il Nokereberg, lungo solo 350 metri, prima di un lungo tratto in pianura che riporter\u00e0 i corridori a Kuurne."}
{"id": "5849680", "revid": "757396", "url": "https://it.wikipedia.org/wiki?curid=5849680", "title": "Luke Sikma", "text": "\u00c8 il figlio di Jack Sikma."}
{"id": "5849683", "revid": "287204", "url": "https://it.wikipedia.org/wiki?curid=5849683", "title": "Cratere Da Vinci (Marte)", "text": "Da Vinci \u00e8 un cratere da impatto sulla superficie di Marte.\nIl cratere \u00e8 dedicato all'artista e scienziato italiano Leonardo da Vinci."}
{"id": "5849686", "revid": "110157", "url": "https://it.wikipedia.org/wiki?curid=5849686", "title": "Campionato sudamericano per club 2016 (pallavolo femminile)", "text": "Il campionato sudamericano per club di pallavolo femminile 2016 si \u00e8 svolto dal 24 al 28 febbraio 2016 a La Plata, in Argentina: al torneo hanno partecipato sei squadre di club sudamericane e la vittoria finale \u00e8 andata per la terza volta, la seconda consecutiva, al Rio de Janeiro V\u00f4lei Clube.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "5849699", "revid": "256896", "url": "https://it.wikipedia.org/wiki?curid=5849699", "title": "Cristiani di san Tommaso", "text": ""}
{"id": "5849732", "revid": "63756", "url": "https://it.wikipedia.org/wiki?curid=5849732", "title": "Salmo 71", "text": "Il salmo 71 (70 secondo la numerazione greca) costituisce il settantunesimo capitolo del Libro dei salmi."}
{"id": "5849734", "revid": "63756", "url": "https://it.wikipedia.org/wiki?curid=5849734", "title": "Salmo 72", "text": "Il salmo 72 (71 secondo la numerazione greca) costituisce il settantaduesimo capitolo del Libro dei salmi.\n\u00c8 tradizionalmente attribuito a Salomone. \u00c8 utilizzato dalla Chiesa cattolica nella liturgia delle ore."}
{"id": "5849737", "revid": "149485", "url": "https://it.wikipedia.org/wiki?curid=5849737", "title": "Campionati europei Under-20 1955-1956 (hockey su pista)", "text": "I Campionati Europei Under-20 1955-1956 sono stati la 2\u00aa edizione dei campionati europei Under-20 di hockey su pista; la manifestazione venne disputata in Spagna a Barcellona dal 17 al 20 novembre 1955 e dal 26 al 28 aprile 1956.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale spagnola per la 1\u00aa volta nella sua storia.\nPrima fase.\nLa prima fase del torneo \u00e8 stata disputata a Barcellona dal 17 al 20 novembre 1955.\nSeconda fase.\nLa seconda fase del torneo \u00e8 stata disputata a Barcellona dal 26 al 28 aprile 1956."}
{"id": "5849738", "revid": "63756", "url": "https://it.wikipedia.org/wiki?curid=5849738", "title": "Salmo 73", "text": "Il salmo 73 (72 secondo la numerazione greca) costituisce il settantatreesimo capitolo del Libro dei salmi.\n\u00c8 tradizionalmente attribuito ad Asaf."}
{"id": "5849741", "revid": "63756", "url": "https://it.wikipedia.org/wiki?curid=5849741", "title": "Salmo 74", "text": "Il salmo 74 (73 secondo la numerazione greca) costituisce il settantaquattresimo capitolo del Libro dei salmi."}
{"id": "5849745", "revid": "63756", "url": "https://it.wikipedia.org/wiki?curid=5849745", "title": "Salmo 75", "text": "Il salmo 75 (74 secondo la numerazione greca) costituisce il settantacinquesimo capitolo del Libro dei salmi.\n\u00c8 tradizionalmente attribuito ad Asaf. \u00c8 utilizzato dalla Chiesa cattolica nella liturgia delle ore."}
{"id": "5849747", "revid": "63756", "url": "https://it.wikipedia.org/wiki?curid=5849747", "title": "Salmo 77", "text": "Il salmo 77 (76 secondo la numerazione greca) costituisce il settantasettesimo capitolo del Libro dei salmi."}
{"id": "5849750", "revid": "63756", "url": "https://it.wikipedia.org/wiki?curid=5849750", "title": "Salmo 78", "text": "Il salmo 78 (77 secondo la numerazione greca) costituisce il settantottesimo capitolo del Libro dei salmi.\n\u00c8 tradizionalmente attribuito ad Asaf."}
{"id": "5849758", "revid": "287204", "url": "https://it.wikipedia.org/wiki?curid=5849758", "title": "Paul Kammerer", "text": " \nFu un sostenitore del neolamarckismo, teoria evoluzionistica secondo la quale gli organismi possono trasmettere alla progenie caratteristiche acquisite o perse durante la loro esistenza tramite l'uso o il disuso di una funzione. Agli inizi del Novecento tale teoria conobbe un certo successo, contrapponendosi al neodarwinismo originatosi dalle teorie di August Weismann. Era appena stato riscoperto il lavoro sui caratteri ereditari di Gregor Mendel e il problema del meccanismo sotteso alla trasmissione delle caratteristiche selezionate dall'evoluzione nei primi decenni del secolo era considerato aperto.\nKammerer divenne noto per le capacit\u00e0 di manipolare la riproduzione e lo sviluppo di anfibi e fu probabilmente lo sperimentatore neolamarckiano pi\u00f9 famoso del primo Novecento. Ottenne infatti diversi risultati che apparivano straordinari. Ci\u00f2 diede adito a polemiche feroci e ad accuse di frode. Si suicid\u00f2 nemmeno due mesi dopo che su Nature era stata pubblicata la lettera di Noble che lo accusava esplicitamente di frode nell'esperimento sui rospi ostetrici. Kammerer stesso nella lettera di addio ammise che dopo aver ricontrollato i campioni l'esperimento gli sembrava essere stato manipolato, ma proclam\u00f2 la sua innocenza, attribuendo la frode a un assistente a lui ignoto.\nLe polemiche sull'opera di Kammerer continuarono anche dopo la sua morte, ad esempio con la sua difesa da parte del giornalista Arthur Koestler negli anni settanta. Nel tempo c'\u00e8 stata una certa rivisitazione della sua figura. Alcuni dei suoi risultati sembrano infatti ottenuti in buona fede ma in realt\u00e0 non sono cos\u00ec eclatanti quanto appariva ai suoi contemporanei e sono almeno in parte spiegabili con meccanismi epigenetici, all'epoca sconosciuti.\nBiografia.\nStudi\u00f2 musica presso Accademia di belle arti di Vienna prima di laurearsi in biologia.\nKammerer vant\u00f2 di essere riuscito ad ottenere esemplari vivipari di salamandra pezzata, normalmente ovovivipara, e fece l'inverso con la salamandra nera.\nIn uno degli esperimenti pi\u00f9 noti tra quelli ispirati al lamarckismo utilizz\u00f2 dei protei, piccoli urodeli adattatisi alla vita nelle caverne, privi di occhi e depigmentati. Ipotizzando che la loro cecit\u00e0 era stata appunto indotta dalla vita nelle caverne, Kammerer pensava che essa poteva essere invertita. Riusc\u00ec in effetti ad ottenere protei di colore scuro dotati di vista completa.\nL'esperimento sui rospi ostetrici.\nNel 1919 Kammerer pubblic\u00f2 i risultati dei suoi esperimenti sui rospi ostetrici (genere Alytes). Normalmente essi sono terrestri, ma lo scienziato li costrinse ad immergersi in acqua e ad accoppiarvisi. Sosteneva di aver ottenuto con molta difficolt\u00e0 cinque generazioni di esemplari e che gi\u00e0 a partire dalla seconda nei maschi erano comparsi dei cuscinetti nuziali neri normalmente presenti solo nelle specie di rospi che si accoppiano in acqua, utili a migliorare la presa sulla femmina nell'accoppiamento. Per quanto Kammerer stesso ammettesse potesse trattarsi di atavismo (i progenitori degli \"Alytes\" presentano cuscinetti nuziali) e non lo considerasse un esperimento probante, negli anni successivi tali esperimenti sollevarono molto trambusto, anche per l'entusiasmo e l'enfasi che Kammerer esib\u00ec in una serie di conferenze, come quella da lui tenuta a Cambridge nel 1923.\nNell'ambiente scientifico si sollevarono sospetti. C'erano diverse difficolt\u00e0 a controllare gli esemplari. Gladwyn Kingsley Noble, eminente erpetologo dell'American Museum of Natural History, ebbe occasione di osservarli personalmente al microscopio all'istituto di Vienna (che nel frattempo Kammerer aveva gi\u00e0 lasciato) e fece pubblicare una lettera su Nature nell'agosto del 1926. In essa sosteneva che i cuscinetti apparivano essere stati colorati con iniezioni di inchiostro di china.\nIn realt\u00e0 Kammerer considerava ben pi\u00f9 significativo l'esperimento sulle ascidie del genere Ciona, cionondimeno fu quello sui rospi ad attirare l'attenzione.\nIl suicidio.\nIn risposta alla lettera su Nature Kammerer scrisse che dopo l'uscita dell'articolo aveva riesaminato i campioni e confermava che apparivano manipolati. Sugger\u00ec che il suo esperimento fosse stato alterato da un assistente di laboratorio a sua insaputa, ma la sua credibilit\u00e0 scientifica ne era uscita irrimediabilmente distrutta. Sei settimane dopo la pubblicazione della lettera di Noble, Kammerer si suicid\u00f2 con un colpo di pistola e il suo corpo venne ritrovato su un sentiero di montagna nella foresta di Schneeberg.\nConseguenze.\nLa vicenda contribu\u00ec al definitivo abbandono della teoria neolamarckiana, quantomeno in Occidente, visto che in Unione Sovietica venne appoggiata dal regime nei decenni successivi per ragioni politiche e sostenuta (per quanto in una forma personale) da Lysenko.\nAlcuni esponenti lamarckiani come Ernest MacBride avevano difeso gli esperimenti di Kammerer, ma diversi tentativi di replicarli successivamente alla sua morte, come quelli di Harold Munro Fox, fallirono.\nL'interesse nella figura di Kammerer venne ravvivato nel 1971 dall'opera di Arthur Koestler, \"The Case of the Midwife Toad\". Nel libro Koestler sostenne che l'esperimento sui rospi che port\u00f2 alla tragica fine di Kammerer era stato sabotato da un fervente nazista. All'epoca l'Universit\u00e0 di Vienna era teatro di aspre baruffe tra \"Hakenkreuzler\" (il termine con cui venivano designati al tempo i nazisti austriaci) e studenti socialisti. Kammerer era un noto socialista pacifista e si diceva fosse in procinto di fondare un istituto di biologia in Unione Sovietica. L'opera era improntata a toni alquanto denigratori verso il mondo scientifico e da esso venne sostanzialmente avversata. Si mise in luce tra le altre cose che Koestler simpatizzava con Kammerer condividendone la curiosit\u00e0 per lo studio delle coincidenze, cui Kammerer aveva dedicato la sua teoria della serialit\u00e0. Koestler era infatti notoriamente interessato alla parapsicologia, cui le teorie lamarckiane offrono un certo fondamento scientifico.\nTeoria della serialit\u00e0.\nKammerer sostenne la teoria di Eugen Steinach, al tempo famosa e oggi screditata, secondo cui la vasectomia causava il ringiovanimento di uomini maturi.\nUn'altra passione di Kammerer era quella di annotare coincidenze. Pubblic\u00f2 un libro dal titolo \"Das Gesetz der Serie\" (\"la legge delle serie\") in cui raccont\u00f2 aneddoticamente 100 coincidenze che gli erano capitate e che lo avevano portato a formulare una teoria della serialit\u00e0.\nKammerer postul\u00f2 che gli eventi sono connessi in ondate di serialit\u00e0 e menzion\u00f2 uno sconosciuto principio naturale che opera indipendentemente dalla legge di causa-effetto. Tali forze sconosciute provocherebbero ci\u00f2 che viene percepito come picchi o raggruppamenti e coincidenze. Kammerer divenne noto, ad esempio, per annotarsi nei parchi pubblici quante persone passavano, quante portavano un ombrello eccetera. Albert Einstein defin\u00ec l'idea della serialit\u00e0 degli eventi \"interessante e per nulla assurda\". Carl Jung attinse al lavoro di Kammerer per il suo saggio sulla sincronicit\u00e0."}
{"id": "5849761", "revid": "124123", "url": "https://it.wikipedia.org/wiki?curid=5849761", "title": "Scott Quigg", "text": "\u00c8 stato campione WBA dei pesi supergallo dal 2013 al 2016. \nCarriera professionale.\nScott Quigg compie il suo debutto da professionista il 21 aprile 2007, sconfiggendo il connazionale Gary Sheil ai punti dopo sei round."}
{"id": "5849771", "revid": "729019", "url": "https://it.wikipedia.org/wiki?curid=5849771", "title": "Can\u00e7\u00f3 del lladre", "text": "Can\u00e7\u00f3 del lladre (in italiano: La canzone del ladro) \u00e8 una canzone tradizionale catalana, composto da un autore anonimo del XVIII secolo, che fa parte della raccolta chiamata \"Can\u00e7ons de bandolers\". \nIl brano fa parte della raccolta di arrangiamenti \"Canciones populares catalanas\" (1899-1920 ca) di Miguel Llobet.\nLa canzone \u00e8 contenuta nell'album \"Can\u00e7ons tradicionals\" di Joan Manuel Serrat pubblicato nel 1968.\nContenuto.\nLa voce narrante \u00e8 quella del ladro che racconta la sua storia dalla sua infanzia fino al suo arrivo alla prigione, dove attende di essere portato al patibolo. E confessa che, appena divenuto adulto, aveva praticato la professione di ladro e racconta di aver derubato un mandriano che rientrava da una fiera. Infine, quando ebbe abbastanza soldi, con l'inganno, promettendole che l'avrebbe sposata aveva \"derubato\" della sua innocenza anche una ragazza.\nTesto.\nQuan jo n'era petitet\nfestejava i presumia,\nespardenya blanca al peu\ni mocad\u00f4 a la falsia\nAd\u00e9u, clavell morenet!\nAd\u00e9u, estrella del dia!\nara que ne s\u00f3 grandet\nm'he posat a mala vida\nMe s\u00f3 pos\u00e2t a robar\nofici de cada dia.\nVaig robar un traginer\nque venia de la fira:\nli prengu\u00ed tots els diners\ni la mostra que du\u00eda.\nQuan he tingut prous diners\nhe robat tamb\u00e9 una nina\nl'he robada en falsetat\ndient que m'hi casaria"}
{"id": "5849773", "revid": "380453", "url": "https://it.wikipedia.org/wiki?curid=5849773", "title": "Liga de Voleibol Superior Femenino 2003", "text": "La Liga de Voleibol Superior Femenino 2003 si \u00e8 svolta nel 2003: al torneo hanno partecipato 10 franchigie portoricane e la vittoria finale \u00e8 andata per la prima volta alle Gigantes de Carolina.\nRegolamento.\nLa competizione prevede che le dieci squadre partecipanti si sfidino, per circa due mesi, senza un calendario rigido, fino a disputare vintidue partite ciascuna. Le prime otto classificate si classificano ai play-off scudetto: "}
{"id": "5849775", "revid": "287204", "url": "https://it.wikipedia.org/wiki?curid=5849775", "title": "Lucia Ondrusova", "text": ""}
{"id": "5849807", "revid": "6923", "url": "https://it.wikipedia.org/wiki?curid=5849807", "title": "Profanazione delle tombe della basilica di Saint-Denis", "text": "La profanazione delle tombe reali della basilica di Saint-Denis \u00e8 un episodio della Rivoluzione francese nel corso del quale le tombe della necropoli dei re di Francia vennero aperte e distrutte, i corpi riesumati e profanati. Il simbolismo associato a questo avvenimento fu uno di quelli che maggiormente demarcarono il periodo rivoluzionario ed ancora oggi appare molto forte.\nContesto storico.\nCon la caduta della monarchia costituzionale il 10 agosto 1792, il governo provvisorio diede ordine di fondere tutti i monumenti di bronzo, oro, argento o metalli vari per sostenere la lotta dei patrioti. Per questo scopo, gi\u00e0 in quell'anno quarantasette tombe della basilica vennero smontate, tra cui quella di Carlo VIII che era composta di statue di bronzo dorato e smaltato. Alcune di queste invece vennero preservate su richiesta della Commissione delle Belle Arti della Convenzione Nazionale. Fu questa stessa commissione a ordinare nel 1793 la distruzione delle insegne di feudalit\u00e0 e le tombe dei nobili o dei reali da tutti gli edifici appartenenti ora alla Repubblica.\nDella sorte delle tombe e dei corpi reali di Saint-Denis si occup\u00f2 il Terrore durante una riunione del 31 luglio 1793 quando la Convenzione Nazionale, guidata da Bar\u00e8re, per festeggiare il primo anniversario della presa delle Tuileries del 10 agosto 1792, decise di disperdere le \"ceneri degli impuri tiranni\" e di recuperarne il piombo delle bare. La Convenzione Nazionale, ascoltata la relazione del Comitato di salute pubblica, emise un decreto datato 1 agosto 1793 che riportava esplicitamente: \nDom Germain Poirier, benedettino della Congregazione di San Mauro, commissario aggiunto nella commissione conservatrice dei monumenti nazionali e archivista dell'Abbazia di Saint-Germain-des-Pr\u00e9s nonch\u00e9 dell'abbazia di Saint-Denis, venne nominato commissario incaricato di assistere all'estumulazione, mentre Meign\u00e9 venne nominato commissario supervisore dei lavori. Furono in tutto 51 i monumenti tra le sepolture, statue, colonne, vetrate, ecc. ad essere smontate o distrutte (solo una parte di queste si salv\u00f2 per interessamento della commissione delle Belle Arti che le fece trasferire al Mus\u00e9e des monuments fran\u00e7ais).\nTestimonianze.\nDom Poirier, ultimo priore sotto il regno di Francia dell'amministrazione della basilica, fu il testimone oculare principale dell'estumulazione e della profanazione delle tombe reali. Egli rimase nella basilica ininterrottamente giorno e notte dal 12 al 25 ottobre, scrivendo diversi rapporti di sintesi per la Commissione Nazionale dei Monumenti e nel 1796 pubblic\u00f2 un resoconto dettagliato dal titolo \"Relazione sulla riesumazione dei corpi reali a Saint-Denis nel 1793\", un rapporto poi ripreso e completato dal custode dell'abbazia di Saint-Denis, Dom Druon. Altre testimonianze scritte furono quelle del futuro curatore del patrimonio nazionale Alexandre Lenoir, altro testimone oculare, e di Georges Heylli che nel 1872 riprese sostanzialmente le testimonianze trascritte da Druon.\nDom Poirier ammise di non aver potuto recuperare il corpo di alcuni personaggi come il cardinale de Retz (morto nel 1679) o di Alphonse de Brienne. Una volta aperti certi monumenti funerari, infatti, in particolare quelli in pietra, molti corpi vennero trovati in un tale stato di putrefazione o addirittura ridotti in polvere da non poter essere ricomposti (tra questi vi era anche quello di Luigi XV che non era stato imbalsamato per via del vaiolo che lo aveva portato alla morte o quello di Luigi XIV che appariva \"nero come l'inchiostro\"). Curiosamente, il corpo di Enrico IV si trovava invece in buono stato di conservazione e venne esposto ai curiosi, in piedi, per due giorni, nella basilica. Altri corpi vennero invece mutilati dai rivoluzionari con l'intento di trarne unghie, capelli, denti o ossa per tenerli come feticci di conquista o per rivenderli. I corpi di pi\u00f9 di 170 persone (46 re, 32 regine, 63 principi del sangue, 10 servi del regno e due dozzine di abati di Saint-Denis) vennero gettati in due fossi comuni (dei pozzi quadrati chiamati \"Valois\" e \"Bourbon\" scavati nei pressi dell'abbazia, nel cimitero dei monaci a nord del tempio, divisi appunto per dinastie: uno che raccogliesse le spoglie dei Valois e l'altro dei Borboni).\nUn certo Brulay, collezionista, era presente a Saint-Denis nel 1793 ed avrebbe in quell'occasione rubato alcune \"reliquie\". Alla Restaurazione la sua vedova riusc\u00ec a rivendere a re Luigi XVIII parte di questi cimeli che oggi sono conservati nei depositi del museo di Pontoise ma sulla cui origine molti esperti vantano numerosi dubbi: la mascella di Dagoberto I, un pezzo del cranio di san Luigi IX, dei denti di Enrico III, capelli di Filippo Augusto e parte della gamba mummificata di Caterina de' Medici.\nProfanazioni.\nProfanazioni del 6 agosto 1793.\nDom Poirier prese parte all'estumulazione nel mese di agosto del 1793. In particolare vennero profanate le tombe medievali di:\nProfanazioni dell'ottobre del 1793.\nFu durante la seconda ondata di profanazioni nell'ottobre del 1793 che vennero effettivamente eseguite le prime estumulazioni ufficiali con lavoratori professionisti accompagnati da \"commissari per la riesumazione\" (con ruolo di autorit\u00e0 di vigilanza), nonch\u00e9 un \"commissario orafo\" (responsabile del recupero degli oggetti in metallo prezioso al fine di portarli alla Convenzione Nazionale) e da un \"commissario alle armi \"(responsabile del recupero dalle bare di piombo da sciogliersi sul posto per la fabbricazione poi di palle per moschetti). La cripta dei Borboni ospitava 54 bare che vennero poste su cavalletti di ferro e l\u00ec smontate. L'aria venne purificata all'interno con aceto e ginepro di modo da ridurre gli odori sgradevoli. Don Poirier fece una relazione dettagliata di tutte le estumulazioni, ma di seguito verranno elencate solo quelle relative ai personaggi principali dei Borbone e dei Valois:\n12 ottobre:\n13 ottobre:\nLe estumulazioni proseguirono ma la folla inizi\u00f2 ad accalcarsi presso la chiesa, proveniente dal comune di Franciade. Il governo pertanto decise di chiudere la basilica a \"tutte le persone estranee ai lavori\", ma questa decisione non venne applicata diligentemente.\n14 ottobre:\n15 ottobre: \n16 ottobre: (giorno dell'esecuzione di Maria Antonietta)\n17 ottobre:\n18 ottobre:\n19 ottobre:\n20 ottobre:\n21 ottobre:\n22 ottobre:\n24 ottobre:\n25 ottobre:\nProfanazioni del gennaio 1794.\n18 gennaio:\nLa restaurazione.\nSotto la seconda restaurazione di Luigi XVIII, il 21 gennaio 1817 (anniversario della morte di Luigi XVI), il sovrano diede ordine di recuperare i resti dei suoi predecessori. Di questo venne incaricato il marmista Fran\u00e7oise Joseph Scallier il quale, dopo un'intera settimana di ricerche, riusc\u00ec a trovare il luogo di sepoltura dei reali. I resti ritrovati vennero assemblati in qualche maniera (questo perch\u00e9 la calce di cui erano stati ricoperti aveva reso impossibile la loro identificazione individuale e pertanto erano stati riuniti) e vennero riposti in un ossario nella cripta della basilica, in una dozzina di bare di piombo sigillate da lastre di marmo, con incisi i nomi dei monarchi. Il re aveva gi\u00e0 fatto ricercare anche i resti del fratello Luigi XVI e della cognata Maria Antonietta che sapeva essere stati sepolti al Cimitero della Madeleine, che aveva trovato e fatto riseppellire a Saint-Denis con una grandiosa cerimonia funebre tenutasi il 21 gennaio del 1815.\nSecondo il costume dell'epoca (\"Mos Teutonicus\"), alcuni di questi corpi erano stati privati di alcuni organi per l'imbalsamazione dopo la loro morte e questi (in particolare i cuori) erano stati conservati separatamente altrove. Luigi XVIII diede ordine che i resti venissero tutti ricollocati nella nuova cripta dei Borbone all'interno della basilica."}
{"id": "5849815", "revid": "287204", "url": "https://it.wikipedia.org/wiki?curid=5849815", "title": "American Hockey League 1936-1937", "text": "La stagione 1936-1937 \u00e8 stata la 1\u00aa edizione della American Hockey League, a quel tempo nota come International-American Hockey League. La lega nacque grazie alla fusione della International Hockey League con la Canadian-American Hockey League; la IHL form\u00f2 la West Division, mentre la CAHL la East. La stagione vide al via otto formazioni e al termine dei playoff i Syracuse Stars conquistarono la loro prima Calder Cup sconfiggendo i Philadelphia Ramblers 3-1.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri"}
{"id": "5849828", "revid": "183694", "url": "https://it.wikipedia.org/wiki?curid=5849828", "title": "Ciro Ravenna", "text": "Biografia.\nCiro Ravenna nasce a Ferrara nel 1878 da Pacifico Clemente Ravenna e Clelia Nunes-Vais, una famiglia ebraica. Dal 1909 lavora all'Universit\u00e0 di Bologna dove collabora con Giacomo Luigi Ciamician alle sue ricerche sulla chimica delle piante.. Qui Ravenna pubblica i suoi primi lavori (\"Manuale di analisi chimica agraria e bromatologica\", Bologna, 1915).\nNel 1923 Ravenna vince il concorso alla cattedra di Chimica Agraria all'Universit\u00e0 di Pisa. Dal 1924 \u00e8 direttore della scuola Agraria Pisana e nel 1935, quando questa \u00e8 trasformata in Facolt\u00e0 di Agraria, diviene Preside della Facolt\u00e0. A Pisa, Ravenna continua i suoi studi sulla formazione e sul significato biologico degli alcaloidi e fa le prime esperienze di concimazione carbonica. Nel 1936 pubblica il suo testo pi\u00f9 noto e importante sulla chimica vegetale, pedologica e bromatologica (\"Chimica Agraria\", UTET, Torino, 1936).\nNel 1938, in seguito alle leggi razziali fasciste, \u00e8 estromesso dall'insegnamento universitario. Rientrato nella sua citt\u00e0 natale, negli anni seguenti Ravenna si guadagna da vivere attraverso lezioni private e come insegnante alla scuola ebraica di Ferrara. Collabora anche al Corso Universitario di Chimica istituito in quegli anni dalla comunit\u00e0 ebraica in via Eupili a Milano.\nDopo la costituzione della Repubblica di Sal\u00f2, Ravenna \u00e8 arrestato a Ferrara dalla polizia repubblichina il 15 dicembre 1943, deportato nel campo di concentramento di Fossoli e consegnato ai tedeschi. Ravenna \u00e8 condotto a Auschwitz il 22 febbraio 1944 sullo stesso treno dove viaggia anche Primo Levi, e ucciso il giorno stesso del suo arrivo al campo, il 26 febbraio 1944. Stessa sorte subiranno nei mesi successivi anche i fratelli Giorgio e Mario e la sorella Bianca..\nLa citt\u00e0 di Pisa gli ha dedicato una via ed un'aula nel dipartimento di Scienze Agrarie. \n\"Il Fatto Quotidiano\" del 29 ottobre 2018 pubblica un articolo su una ricerca svolta all'Universit\u00e0 di Pisa presso la Scuola Sant'Anna e la Normale, in cui si legge: \n\"Lo studente Alberto Aimo ha ricostruito la tragica parabola di Ciro Ravenna. Le leggi razziali lo abbattono alla vigilia del cinquantesimo compleanno. Originario di Ferrara, come molti ebrei \u00e8 anche un buon fascista. Ha partecipato da volontario alla Grande Guerra. Dal 1924 \u00e8 professore ordinario e direttore della prestigiosa Scuola agraria pisana, dal 1932 \u00e8 iscritto al Partito nazionale fascista. \u00c8 anche abbonato sostenitore del giornale pisano Idea fascista. Chiede di limitargli le restrizioni delle leggi razziali per i suoi meriti di guerra e di buon fascista oltre che per le indubbie benemerenze scientifiche. Ma la contabilit\u00e0 fascista gli mette in conto l\u2019essere celibe e senza prole. Torna a Ferrara dove campa con lezioni private e insegnando nelle scuole ebraiche. Il 15 novembre 1943 viene arrestato dalla polizia di Sal\u00f2.\""}
{"id": "5849845", "revid": "158913", "url": "https://it.wikipedia.org/wiki?curid=5849845", "title": "Lord Castlereagh", "text": ""}
{"id": "5849847", "revid": "6923", "url": "https://it.wikipedia.org/wiki?curid=5849847", "title": "Brooklyn-Manhattan Transit Corporation", "text": "La Brooklyn-Manhattan Transit Corporation, spesso indicata con l'acronimo BMT, era una holding di trasporto, con sede a Brooklyn, New York. Venne fondata nel 1923 e rimase attiva fino al 1940, quando fu acquistata dal \"New York City Board of Transportation\", con l'intento di unificare i vari gestori del trasporto pubblico della citt\u00e0.\nLe linee metropolitane gestite dalla BMT sono oggi parte della metropolitana di New York, costituendone la \"divisione B\", insieme alle linee dell'ex Independent Subway System.\nSociet\u00e0 controllate.\nLa Brooklyn-Manhattan Transit Corporation controllava due diverse societ\u00e0:"}
{"id": "5849880", "revid": "1573940", "url": "https://it.wikipedia.org/wiki?curid=5849880", "title": "Zu Xin", "text": "Zu Xin (\u7956\u8f9b), nome personale Zi Teng (\u5b50\u6ed5), \u00e8 stato un re cinese della Dinastia Shang. che regn\u00f2 dal 1506 a.C. al 1490 a.C., anno della sua morte.\nNello \"Shiji\" (\"Memorie di uno storico\") viene indicato da Sima Qian come il quattordicesimo sovrano Shang, succeduto al padre Zu Yi (\u7956\u4e59). Sal\u00ec sul trono nell'anno di Wuzi (\u620a\u5b50), stabilendo Bi (\u5e87) come capitale. Regn\u00f2 per circa 16 anni (secondo gli Annali di bamb\u00f9 solo 14) gli venne assegnato il nome postumo di Zu Xin e gli succedette il fratello pi\u00f9 giovane Wo Jia (\u6c83\u7532).\nAlcune incisioni oracolari su osso rinvenuti a Yin Xu, invece, lo indicano come il tredicesimo sovrano Shang."}
{"id": "5849885", "revid": "962319", "url": "https://it.wikipedia.org/wiki?curid=5849885", "title": "Astoria-Ditmars Boulevard", "text": "Astoria-Ditmars Boulevard \u00e8 una stazione della metropolitana di New York, capolinea nord della linea BMT Astoria. Nel 2015 \u00e8 stata utilizzata da passeggeri, risultando l'ottantatreesima pi\u00f9 trafficata della rete.\nStoria.\nLa stazione venne aperta il 1\u00ba febbraio 1917 come capolinea nord della linea BMT Astoria, all'epoca diramazione della linea IRT Queensboro, e con il nome originale di \"Second Avenue\". Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della Brooklyn-Manhattan Transit Corporation, pi\u00f9 largo di quello dell'Interborough Rapid Transit Company, che operava in precedenza sulla linea.\nStrutture e impianti.\nAstoria-Ditmars Boulevard \u00e8 una stazione di superficie con due binari ed una banchina ad isola. Sulla banchina sono posizionate le due scale che portano al mezzanino posto sotto il piano binari, dove si trovano i tornelli.\nFuori dai tornelli sono presenti quattro scale, due per lato, che scendono al livello stradale; sempre qui, su un lato, c'\u00e8 un collegamento pedonale che porta al \"Ditmars Plaza Mini Mall\", situato al secondo piano del \"Garry Building\". Questo negozio possiede una scala che scende a livello della strada, aggiungendo quindi un quinto ingresso alla stazione.\nInoltre, parte della stazione si trova al di sotto del viadotto della \"New York Connecting Railroad\".\nMovimento.\nLa stazione \u00e8 servita dai treni di due \"services\" della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus."}
{"id": "5849890", "revid": "270680", "url": "https://it.wikipedia.org/wiki?curid=5849890", "title": "Shang Zu Xin", "text": ""}
{"id": "5849933", "revid": "149485", "url": "https://it.wikipedia.org/wiki?curid=5849933", "title": "Campionati europei Under-20 1957 (hockey su pista)", "text": "I Campionati Europei Under-20 1957 sono stati la 3\u00aa edizione dei campionati europei Under-20 di hockey su pista; la manifestazione venne disputata in Portogallo a Lisbona dall'11 al 15 marzo 1957.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale spagnola per la 2\u00aa volta nella sua storia."}
{"id": "5849935", "revid": "1543377", "url": "https://it.wikipedia.org/wiki?curid=5849935", "title": "Associazione Italia Russia", "text": "L'Associazione Italia Russia (\"Associazione per i rapporti culturali con l'Unione Sovietica\"; ex Italia-Urss) \u00e8 un'associazione culturale italiana.\nStoria.\nFu fondata a Roma nel 1944 e a Milano nel 1946, con sede in via Filodrammatici. Centro frequentato e sostenuto da intellettuali e industriali (tra cui Filiberto Sbardella ) attivi nel campo culturale, scientifico e negli scambi culturali ed economici tra Italia e Unione Sovietica. Sin dalle origini le attivit\u00e0 dell'organizzazione si articolarono in tre settori principali: eventi culturali focalizzati sulla Russia e l'Unione Sovietica; la didattica della lingua russa e attivit\u00e0 informative sulle tendenze sociali ed economiche tra i due Paesi. \nNei primi anni di vita dell'Associazione il primo Segretario responsabile fu Rossana Rossanda, sempre attenta alla divulgazione della cultura russa in Italia e a Milano in particolare; Giovanni De Maria, Rettore dell'Universit\u00e0 Bocconi, ne fu il primo Presidente. L'attuale Presidente \u00e8 l'Onorevole Gianni Cervetti, in carica dal 2009. \nTra i progetti culturali realizzati negli ultimi anni, la mostra di arte contemporanea russa al PAC di Milano, \"Materia Prima- Russkoe Bednoe\", realizzata nell'Anno Russia Italia 2011 (Anno della cultura russa in Italia e della cultura italiana in Russia). \nL'Associazione dispone di una biblioteca presente sul Polo regionale Lombardia. Il patrimonio bibliotecario \u00e8 costituito da 5 fondi: librario, fotografico, manifesti, riviste e dischi ed \u00e8 tutelato dalla Soprintendenza ai Beni culturali della Regione Lombardia."}
{"id": "5849938", "revid": "767487", "url": "https://it.wikipedia.org/wiki?curid=5849938", "title": "Giorgio Morandi (politico)", "text": ""}
{"id": "5849943", "revid": "61051", "url": "https://it.wikipedia.org/wiki?curid=5849943", "title": "Frankenia pulverulenta", "text": "L'erba franca annuale (Frankenia pulverulenta ) \u00e8 una pianta annuale appartenente alla famiglia delle Frankeniaceae.\nDescrizione.\n\u00c8 una pianta erbacea annuale dal fusto prostrato. Le foglie, lunghe circa mezzo centimetro, sono opposte e di forma obovata o oblungo-spatolata. La pagina superiore \u00e8 glabra o leggermente pubescente, quella inferiore \u00e8 densamente pubescente. I fiori sono piccoli ma vistosi per il colore violetto, e sono portati su brevi spighe terminali o ascellari. Il frutto \u00e8 una capsula loculicida che contiene semi di colore nero. Il periodo di fioritura va da aprile a maggio.\nDistribuzione e habitat.\nLa pianta \u00e8 diffusa in tutta la regione mediterranea, in Asia centrale e in Sudafrica. In Italia \u00e8 reperibile lungo tutta la costa tirrenica oltre che in Puglia e nelle isole. Cresce prevalentemente su terreni sabbiosi umidi in ambiente subsalino."}
{"id": "5849944", "revid": "261173", "url": "https://it.wikipedia.org/wiki?curid=5849944", "title": "Federico Pesadori", "text": "Biografia.\nNacque a Vergonzana il 3 novembre 1849 da una famiglia borghese. Suo padre, Ranunzio Pesadori, fu tenore alla corte di Sassonia. Raggiunta l'et\u00e0 scolare, frequent\u00f2 un istituto semiprivato in Crema, i cui metodi educativi vennero immortalati in una lunga poesia dedicata al maestro Antonio Pavesi, intitolata \"T\u00e8ra da buc\u00e0i\" (letteralmente \"Terra o creta per boccali\", allusione al detto popolare \"diventare terra di camposanto\"). Sin da piccolo si dimostr\u00f2 un abile artista, sia nella musica, suonando il pianoforte, sia nel disegno, sviluppando una certa predilezione per le caricature.\nSuccessivamente prosegu\u00ec gli studi classici al Ginnasio di Crema, poi al Liceo di Lodi e all\u2019Universit\u00e0 di Padova, dove nel 1872 si laure\u00f2 in diritto, intraprendendo poi la professione di notaio, da lui peraltro mai amata.\nDieci anni pi\u00f9 tardi (1882) spos\u00f2 Amina Lantieri, di Tirano, figlia del notaio dove fece praticantato. La coppia ebbe quattro figli, due dei quali morirono di tifo in tenera et\u00e0. Proprio al piccolo Bruno \u00e8 dedicata la struggente poesia \"L'ucarina\" (L\u2019ocarina), l'ultimo regalo che fece al figlio prima che si ammalasse. Delle due figlie che raggiunsero l'et\u00e0 adulta, Rachele e Antonina, la prima and\u00f2 in sposa ad un avvocato, la seconda al dottor Colonnello Ercole Monti di Perugia, stabilendosi poi in Alto Adige.\nLa sua vita si svolse tra Crema e la localit\u00e0 Castello di Ricengo, dove possedeva dei poderi e una cascina. Amante della vita ritirata e della campagna, si astenne dalla vita politica, pur non rinunciando a commentarne alcune vicende nelle sue poesie (si vedano \"Prima delle elezioni\" e \"Per i contrari al blocco dopo le elezioni\")\nIl destino volle che, nonostante il profondo legame con la sua citt\u00e0, si spegnesse lontano da Crema, a Bolzano, dove si era recato per trascorrere le feste pasquali presso la figlia e la nipotina Bruna, l'8 aprile del 1923.\nLe sue spoglie furono composte nel famedio del cimitero di Crema, dove riposano tutt'oggi.\nOpera.\nL'opera poetica di Pesadori, interamente composta in dialetto cremasco, fu pubblicata a cura dell\u2019autore stesso nel 1897, col titolo \"L\u2019eco della patria lontana.\"\nDopo la sua morte, venne ripubblicata negli anni 1930 e 1954 e ristampata integralmente nel 1974, per iniziativa della Banca Popolare di Crema, a cura del Centro Culturale Sant'Agostino e del Comitato Manifestazioni Cremasche. Singoli componimenti o gruppi di componimenti furono poi riprodotti in raccolte antologiche dedicate alla poesia cremasca, senza sostanziali varianti testuali.\nL\u2019edizione di riferimento \u00e8 ad oggi quella apparsa nel 2000 per i tipi dell\u2019editrice Leva (citata in bibliografia). Lo studio complessivo pi\u00f9 completo della sua produzione, a confronto con altri poeti dialettali e non, si deve al prof. Vittorio Dornetti (citato in bibliografia).\nPoesie.\nOmaggio alla citt\u00e0 natale, di cui si rievoca in primo luogo il paesaggio ancora agreste: le acque del fiume Serio, le stradicciole di campagna, i canti degli uccelli. Poi \u00e8 la volta dei ricordi familiari, con la casa paterna e le figure dei genitori, severo e dignitoso il padre, pia e devota la madre. Non ci sono monti, ma quando il cielo \u00e8 sereno si scorge distintamente il profilo delle Prealpi Bergamasche; non c\u2019\u00e8 il mare, ma il corso limpido e sinuoso del Serio disegna panorami stupendi, degni di essere ritratti. Poi i monumenti cittadini: il Duomo, col suono caratteristico delle sue campane, le mura, capaci di resistere all\u2019assedio del Barbarossa, che tanto vess\u00f2 la povera cittadinanza. I cremaschi resistettero con valore e dignit\u00e0, come ben documentano le cronache dell\u2019epoca. I gloriosi resti della dominazione veneziana portano direttamente all\u2019epoca del Risorgimento, cui pure Crema diede il proprio contributo di combattenti e martiri. La speranza dell\u2019autore \u00e8 essere accolto prima o poi a riposare coi morti della sua citt\u00e0, tra quei paesaggi agresti e quelle acque limpide. E che nessuno osi sparlare di Crema!\n\u00c8 nata da poco l\u2019adorata nipote Bruna, chiamata come il defunto figlio del poeta. Ha il visino tondo e il colorito florido, e sembra gi\u00e0 riconoscere il nonno, che l\u2019adora. Vorrebbe coprirla di baci, ma esita per timore di farle male, con la sua barba ispida. Tra poco la figlia Antonina e il marito la riporteranno lontano, a casa loro, e allora i nonni invocano almeno un suo ricordo, una cuffietta che ne conservi il buon profumo e che possano baciare a piacimento.\nUn venditore di angurie magnifica i suoi prodotti. Cocomeri genuini, compatti, rossi come il sangue da far paura a un toro, e naturalmente economici. I clienti apprezzano e tornano per fare il bis; il venditore se ne compiace. Infine rimprovera bonariamente alcuni avventori voraci, che non riescono ad evitare di mangiare perfino la scorza!\nOmaggio a un grande professore, umanista e filologo, cultore di manoscritti e lingue classiche, che conserva anche in et\u00e0 avanzata una straordinaria memoria e vivacit\u00e0 intellettuale. A questa profonda cultura unisce modestia e doti umane che pochi sanno apprezzare, ma che lo rendono per l\u2019autore una figura paterna, oltrech\u00e9 un insuperato maestro.\nRivisitazione e attualizzazione ironica della cacciata dall\u2019Eden. I nostri progenitori per punizione dovettero rassegnarsi al lavoro e alla fatica, ma oggi lavoro e fatica non sono divisi equamente: c\u2019\u00e8 chi deve guadagnarsi il pane e subire lo sfruttamento altrui e chi vive agiatamente senza versare una stilla di sudore, in barba al Padreterno.\nRisposta a un amico/rivale che lo ha accusato di aver utilizzato in un componimento il suo stesso pseudonimo. L\u2019autore intende mettere a tacere per sempre ogni polemica personale e invita piuttosto l\u2019avversario, che considera un amico fraterno, a una pi\u00f9 innocua tenzone letteraria sulla stampa locale.\nDopo un lauto pranzo, accompagnato da generose libagioni, l\u2019autore si era cimentato con enfasi a recitare i suoi versi, tra gli apprezzamenti della serva di casa. Esaltato dai commenti lusinghieri di questo pubblico competente e, in apparenza, attento, aveva proseguito, curando il tono di voce e la gestualit\u00e0, salvo accorgersi poi che la serva stava russando rumorosamente.\nAmara riflessione, sotto forma di consigli a giovani lettori, sull\u2019ingratitudine degli amici, pronti a ossequiare quando li si beneficia, ma incapaci di ricambiare quando se ne ha bisogno. Se si cade in disgrazia gli amici di un tempo si defilano, addirittura tolgono il saluto, forse per timore che gli si rinfaccino i favori resi. Viviamo proprio in un mondo privo di riconoscenza peggio di quello degli animali!\nRicordo di un musicista cieco di grande fama e talento, suonatore di mandolino. Caduto in disgrazia dopo essere stato derubato del suo strumento, torn\u00f2 al paese natale ma venne abbandonato da tutti, anche da quelli che avevano beneficiato della sua generosit\u00e0. Misero e incattivito, fu ricoverato all\u2019ospizio dei poveri, dove si \u00e8 spento da poco. Fino all\u2019ultimo si consolava ripetendo con le dita gli antichi gesti e rievocando nella mente le melodie di un tempo.\nRicordo del figlioletto, morto da tempo, che si dilettava di pittura e musica. L\u2019autore ne conserva ancora alcuni disegni di pregevole fattura e, soprattutto, un\u2019ocarina, che lui stesso gli aveva donato. A volte si apparta con quell\u2019ocarina e la suona commosso, rendendo cos\u00ec omaggio al figlio che non c\u2019\u00e8 pi\u00f9.\nL\u2019autore si lamenta sconsolato della fortuna professionale e del prestigio di un collega (il \u201cdottore\u201d del titolo), che la gente tratta con ossequio e rispetto. Lui invece \u00e8 scansato da tutti e fa la fame. Nota ironicamente che forse questa disparit\u00e0 di condizione e considerazione \u00e8 dovuta alla straordinaria competenza giuridica del collega, che conosce il Corpus iuris a memoria.\nL\u2019esito delle elezioni ha confermato i timori della vigilia, e i liberali, rei di aver tradito i propri ideali, ne hanno pagato le conseguenze. D\u2019altra parte i gusti degli uomini, quelli politici come quelli culinari, sono vari: evidentemente qualcuno si compiace di soffrire e farsi del male!\nI principali schieramenti politici, divisi anche al loro interno, sembrano intenti solo a preservare se stessi e non agiscono nell\u2019interesse generale. Alcuni paventano il \u201cpericolo bolscevico\u201d e per fronteggiarlo cercano alleati improbabili, rischiando di essere ingannati e traditi.\nUna festa solenne con le campane che richiamano alla funzione liturgica \u00e8 l\u2019occasione per un ritrovo di tutta la comunit\u00e0, giovani e anziani, cittadini e abitanti dei paesi limitrofi, tra profumi di incenso che si mescolano ad olezzi di campagna. Anche le facciate delle case sono state addobbate con fiori e paramenti, e in attesa che sfili la processione gli spazzini puliscono le vie lungo il percorso."}
{"id": "5849950", "revid": "1613450", "url": "https://it.wikipedia.org/wiki?curid=5849950", "title": "Raoul Zaccari", "text": ""}
{"id": "5849968", "revid": "149485", "url": "https://it.wikipedia.org/wiki?curid=5849968", "title": "Campionati europei Under-20 1960 (hockey su pista)", "text": "I Campionati Europei Under-20 1960 sono stati la 4\u00aa edizione dei campionati europei Under-20 di hockey su pista; la manifestazione venne disputata in Portogallo a Lisbona dal 4 all'8 ottobre 1960.\nLa competizione fu organizzata dalla F\u00e9d\u00e9ration Internationale de Roller Sports.\nIl torneo fu vinto dalla nazionale portoghese per la 2\u00aa volta nella sua storia."}
{"id": "5849969", "revid": "126257", "url": "https://it.wikipedia.org/wiki?curid=5849969", "title": "Musei civici (Pavia)", "text": ""}
{"id": "5849973", "revid": "2166030", "url": "https://it.wikipedia.org/wiki?curid=5849973", "title": "Necropoli reale della basilica di Saint-Denis", "text": "La necropoli reale di Saint-Denis accoglieva le tombe dei sovrani franchi e francesi, da Dagoberto I a Luigi XVIII. Questa necropoli, oggi profondamente mutata rispetto al passato, si trova nella basilica di Saint-Denis. \nLa necropoli reale di Saint-Denis venne stabilita all'epoca dello stesso Dagoberto I con conseguenza che tutti i suoi successori vennero qui sepolti, ad eccezione di Filippo I, Luigi VII (traslato durante la Restaurazione francese) e Luigi XI. Col tempo la necropoli fin\u00ec per accogliere non solo i sovrani e le loro consorti, ma anche membri della famiglia reale e grandi personaggi del regno di Francia, al punto che era un grande onore essere qui sepolti.\nDurante la Rivoluzione francese gran parte delle tombe reali qui conservate vennero distrutte in modo da ricavare il bronzo dalle bare, oltre ad asportare metalli e preziosi in esse contenuti, mentre i corpi vennero perlopi\u00f9 distrutti o interrati in fosse comuni. I monumenti funebri, alcuni autentici gioielli di scultura, vennero in molti casi recuperati perch\u00e9 trasportati al Museo dei monumenti francesi dal curatore museale e quindi salvati dalla furia distruttrice dei rivoltosi. Con la Restaurazione, re Luigi XVIII ripristin\u00f2 faticosamente parte delle sepolture e diede ordine di riportare tutti i monumenti in precedenza asportati.\nQuasi tutti i re di Francia effettivamente regnanti (Merovingi, Carolingi, Capetingi, Valois e Borbone-Francia) sono in seguito stati sepolti o ricordati a Saint-Denis, con l'eccezione di Carlo X (morto in esilio e seppellito al Monastero di Castagnevizza con gli eredi Luigi ed Enrico e consorti) e Luigi Filippo (nella Cappella Reale di Dreux, tomba di famiglia dei Borbone-Orl\u00e9ans).\nLa profanazione delle tombe della necropoli.\nPer festeggiare il primo anniversario della presa delle Tuileries del 10 agosto 1792, il 31 luglio 1793 un membro della Convenzione, Bar\u00e8re, propose la distruzione dei mausolei e delle tombe dei re di Francia, identificati ormai come inutili, di modo da trarne materiale utile alla causa rivoluzionaria ed in particolare piombo, utile alla fabbricazione di palle di moschetto per la guerra incalzante.\nDon Germain Poirier, benedettino dell'abbazia di Saint-Denis, venne nominato commissario incaricato di assistere a tutte le estumulazioni. Dal primo di agosto inizi\u00f2 lo scempio delle tombe, una decisione che non manc\u00f2 ad ogni modo di sollevare fiere opposizioni da pi\u00f9 parti, in particolare perch\u00e9 i corpi vennero gettati in due fosse comuni a nord della basilica e ricoperte di calce viva per accelerarne il processo di decomposizione. Alexandre Lenoir riusc\u00ec a salvare le statue e i sepolcri pi\u00f9 preziosi e li invi\u00f2 a Parigi, al deposito dei monumenti nazionali di Francia collocato presso i \"Petits-Augustins\".\nIl restauro della necropoli reale.\nNel 1816, Luigi XVIII chiese a Alexandre Lenoir di riposizionare le tombe salvate nella basilica che era stata riconsacrata proprio in quell'anno in corrispondenza della Restaurazione. Il 19 gennaio 1817, Luigi XVIII ordin\u00f2 a quanti avevano lavorato all'estumulazione delle salme di ricercare i resti dei suoi predecessori recuperati dalle due fosse scavate e di riportarle nella cripta della basilica dove vennero ricomposte il pi\u00f9 possibile in un ossario con delle placche di marmo ove erano inscritti i nomi dei sovrani.\nTombe della necropoli recuperate.\nLe tombe che oggi si possono ammirare all'interno della basilica di Saint-Denis, pur mancando dei corpi che un tempo contenevano, sono state riposte in loco e rappresentano ancora oggi splendidi gioielli di scultura attraverso i secoli. Non tutte le tombe si sono salvate, ma quelle che seguono sono le principali. \nTombe reali a effigi simboliche.\nVerso il 1260, san Luigi diede commissione di realizzare una serie di grandi tombe dedicate ai suoi predecessori a partire dal VII secolo, che sono puramente simboliche e furono realizzate nel XIII secolo, ma illustrano la visione che i re di Francia avevano dei loro antenati in pieno medioevo. Tra questi si sono salvati:\nTombe reali con effigi realistiche.\nA partire da Filippo III, morto nel 1285, sono state riassemblate le tombe originali antiche.\nMausolei reali del Rinascimento.\nLe tombe divennero ancora pi\u00f9 importanti e sontuosamente decorate nell'epoca rinascimentale. I mausolei di quest'epoca rappresentano quindi spesso i simboli della ricchezza e del potere regio: nella parte superiore si trovano spesso le figure del re e della regina in atteggiamento orante, mentre nella parte inferiore i sovrani sono rappresentati nella loro rigidit\u00e0 cadaverica e nudi come Dio li aveva creati, donando ai corpi una visione estremamente realistica. I tre mausolei presenti sono:\nTombe della cripta reale.\nAl centro della cripta reale, nella grande sala voltata, si trovano le tombe dei sovrani sepolti nella basilica dopo la Rivoluzione francese:\nNon lontano, si trova la cappella dei Borbone, che contiene un cenotafio realizzato nel XIX secolo in onore di tutti i Borboni. In essa si trova anche un vaso traslucido col cuore di Luigi XVII.\nEffigi di sovrani non sepolti a Saint-Denis.\nLe effigi di alcuni sovrani non sepolti inizialmente a Saint-Denis e portate qui di seguito si trovano presenti ora all'interno della basilica:"}
{"id": "5849974", "revid": "126257", "url": "https://it.wikipedia.org/wiki?curid=5849974", "title": "Museo del Risorgimento (Pavia)", "text": ""}
{"id": "5849977", "revid": "112104107", "url": "https://it.wikipedia.org/wiki?curid=5849977", "title": "Mind How You Go", "text": "Mind How You Go \u00e8 un album della cantante inglese Skye Edwards, pubblicato nel 2006. \u00c8 il suo album di debutto come solista, dopo l'esperienza di front-woman nella band Morcheeba."}
{"id": "5849978", "revid": "21880", "url": "https://it.wikipedia.org/wiki?curid=5849978", "title": "Sinapis erucoides", "text": ""}
{"id": "5849979", "revid": "307923", "url": "https://it.wikipedia.org/wiki?curid=5849979", "title": "Brighenti (famiglia)", "text": "I Brighenti sono stati una famiglia di Clusone; presente dal XVIII secolo, fra i suoi esponenti ebbe pittori che arricchirono l'alta Val Seriana con le loro opere, dalla seconda met\u00e0 del XVIII agli ultimi anni del XIX secolo, ma anche di musicisti, come risulta nell'archivio parrocchiale degli organisti.\nMembri.\nFra gli esponenti \u00e8 ricordato Antonio padre: di lui si conosce molto poco, se non che risulta nato il 26 luglio 1754, e che di svolgeva la professione di pittore, cos\u00ec come risulta dallo \"Status Animarum\" del 1799 presente nell'archivio parrocchiale di Clusone.\nSuo figlio Giovanni (o Giovanni Battista, come risulta dal carteggio posto su un suo autoritratto) nacque a Clusone l'11 settembre 1782, dove mor\u00ec il 19 marzo 1861. Frequent\u00f2 l'Accademia Carrara di Bergamo sotto l'insegnamento di Giuseppe Diotti e lasci\u00f2 opere in numerose chiese della val Seriana. Spos\u00f2 Giuseppina Cresci, da cui nacque Antonio.\nQuest'ultimo si form\u00f2 come il padre all'Accademia Carrara, ma a differenza sua fu attivo maggiormente come ritrattista."}
{"id": "5849984", "revid": "107936341", "url": "https://it.wikipedia.org/wiki?curid=5849984", "title": "157P/Tritton", "text": "La cometa Tritton, formalmente 157P/Tritton, \u00e8 una cometa periodica appartenente alla famiglia delle comete gioviane. Presenta due tipi di particolarit\u00e0:"}
{"id": "5849988", "revid": "1573940", "url": "https://it.wikipedia.org/wiki?curid=5849988", "title": "Pietro Amigoni", "text": ""}
{"id": "5849989", "revid": "1683880", "url": "https://it.wikipedia.org/wiki?curid=5849989", "title": "Fabio Menghi", "text": "Anche suo fratello, Omar Menghi, corre come pilota motociclistico professionista.\nCarriera.\nMenghi inizia a correre come pilota professionista nel 2002 a vari livelli nel campionato Italiano Velocit\u00e0. Nel 2010 \u00e8 pilota titolare nel CIV Supersport dove si classifica quattordicesimo. Nella stessa stagione fa il suo esordio in una competizione internazionale partecipando al campionato mondiale Supersport in qualit\u00e0 di wild card al Gran Premio di San Marino sulla pista di Misano Adriatico. Chiude la gara al diciassettesimo posto. Nella stagione successiva partecipa nuovamente come wild card ad una gara del mondiale Supersport, lo fa in sella ad una Yamaha YZF-R6 del team VFT Racing, anche in questo caso non ottiene punti. Sempre nel 2011 chiude al settimo posto nel campionato Italiano Supersport. Dalla stagione 2012 diventa pilota titolare nel mondiale Supersport, con lo stesso team e la stessa moto con cui esord\u00ec in questa categoria. Riesce ad ottenere tre punti che gli valgono il trentaseiesimo posto assoluto. Sempre nel 2012, \u00e8 iscritto ad alcune gare del Campionato Italiano Supersport ma non scende in pista. Nel 2013 \u00e8 nuovamente pilota titolare nel mondiale Supersport. In questa stagione \u00e8 costretto a saltare alcune gare per infortunio, il suo posto viene preso, in questo frangente, da Alessia Polita. Pur ottenendo lo stesso numero di punti della stagione precedente, Menghi migliora la sua posizione in campionato chiudendo al ventottesimo posto in campionato. Sempre nel 2013, conquista due piazzamenti a podio ed il tredicesimo posto nel campionato Italiano Supersport.\nNel 2014 inizia la terza stagione consecutiva come pilota titolare del team VFT Racing, migliora la propria posizione in campionato chiudendo la stagione al diciottesimo posto. Totalizza venti punti mondiali, miglior risultato stagionale \u00e8 il sesto posto in gara ottenuto nel Gran Premio d'Italia sul circuito di Imola. Il 2015 \u00e8 la quarta stagione completa per Menghi nel mondiale Supersport, sempre con Yamaha e con VFT Racing. Migliora ancora il proprio punteggio, totalizzando quarantaquattro punti mondiali ed il quindicesimo posto in classifica finale. Miglior risultato stagionale \u00e8 il sesto posto in gara ottenuto nel Gran Premio d'Italia sul circuito di Misano Adriatico.\nPer il 2016 Menghi si trasferisce nel campionato mondiale Superbike in sella ad una Ducati Panigale del team VFT Racing. \u00c8 costretto a saltare i primi sette appuntamenti del campionato a causa di un grave infortunio subito nei test pre-stagionali sul circuito di Phillip Island. Il suo posto nel team VFT Racing viene preso dai connazionali Matteo Baiocco nelle prime gare e Luca Scassa nelle successive. Menghi partecipa di fatto al solo Gran Premio d'Italia a Misano chiudendo entrambe le gare fuori dalla zona punti.\nNel 2017, oltre a disputare il campionato Italiano Velocit\u00e0, partecipa in qualit\u00e0 di wild card al Gran Premio d'Italia del mondiale Superbike sul circuito di Misano Adriatico con lo stesso team e la stessa moto della stagione precedente. Non ottiene punti validi per la classifica piloti. Nel biennio 2018-2019 \u00e8 pilota titolare nel campionato italiano con il team VFT Racing conquistando saltuariamente la zona punti."}
{"id": "5849999", "revid": "290023", "url": "https://it.wikipedia.org/wiki?curid=5849999", "title": "La can\u00e7\u00f3 del lladre", "text": ""}
{"id": "5850000", "revid": "92723", "url": "https://it.wikipedia.org/wiki?curid=5850000", "title": "Clementina Walkinshaw", "text": "Biografia.\nInfanzia.\nClementina Walkinshaw nacque nel 1720 ultimogenita di John Walkinshaw di Barrowhill (1671-1731) e Katherine Paterson. La famiglia paterna possedeva terre attorno a Barrowfield e Calmachie, suo padre era diventato un ricco mercante di Glasgow dove aveva fondato il sobborgo tessile di Calton, egli era anche un devoto episcopaliano e aveva combattuto nell'insurrezione Giacobita del 1715. \nIn quell'occasione aveva combattuto alla Battaglia di Sheriffmuir e dopo essere stato catturato scapp\u00f2 dal Castello di Stirling e fugg\u00ec in Europa. Nel 1717 il governo britannico gli concesse il perdono ed egli torn\u00f2 in patria dove probabilmente, a Calmachie, nacque Clementina e pi\u00f9 tardi si convert\u00ec al Cattolicesimo. \nIncontro con il principe Carlo.\nNel 1746 Clementina abitava presso lo zio materno Hugh Paterson (1685circa-23 marzo 1777) a Bannockburn, non lontano da Stirling e all'inizio di quell'anno Carlo Stuart and\u00f2 a soggiornare presso di lui e pi\u00f9 tardi vi torn\u00f2 apparentemente per essere curato per un raffreddore. Visto che all'epoca Clementina viveva sotto la protezione dello zio \u00e8 improbabile che lei e il principe fossero gi\u00e0 amanti.\nDopo la sconfitta alla Battaglia di Culloden nel mese di aprile Carlo lasci\u00f2 la Scozia per tornare in Francia e l\u00ec intraprese una relazione con una cugina Marie Louise de La Tour d'Auvergne, di circa ventidue anni, sposata con un caro amico di lui Jules de Rohan. La relazione s'interruppe quando la giovane rimase incinta e Carlo pass\u00f2 ad un'altra amante. Qualche anno dopo, nel 1752, Carlo seppe che Clementina si trovava a Dunkerque in difficolt\u00e0 finanziarie e le sped\u00ec, per mano del baronetto Henry Goring, oltre a 50 luigi anche la richiesta di andare a Gand per vivere con lui come sua amante.\nAmante di Bonnie Prince Charlie.\nIl baronetto non apprezz\u00f2 di venire usato alla stregua di un ruffiano e ben presto lasci\u00f2 il suo posto di lavoro, ma dal novembre di quell'anno i due andarono a vivere insieme a Liegi dove l'anno seguente nacque la loro unica figlia Charlotte Stuart, duchessa di Albany che venne battezzata presso la chiesa cattolica di Saint-Marie des Fonts. La relazione fra Clementina e Carlo non fu felice, egli era gi\u00e0 un uomo disilluso e piuttosto dedito all'alcol gi\u00e0 all'inizio della loro convivenza e con il tempo divenne violento e piuttosto possessivo. Spesso lontano da casa Carlo raramente si occupava della figlia e quando lo faceva la chiamava \"la bambina\", il luogotenente del principe ricorda che, durante un temporaneo soggiorno a Parigi, fra i due volarono parole grosse e che lo stato di ubriachezza del principe ne andava danneggiando la reputazione. Dal 1760 i due s'erano stabiliti a Basilea e Clementina sembrava ormai stanca dello stato alcolico in cui versava Carlo e del loro stile di vita nomade, ella scrisse quindi a suo padre Giacomo Francesco Edoardo Stuart per chiedere che la figlia venisse educata nella fede cattolica e per esprimere il desiderio di ritirarsi in convento, una decina di anni prima, infatti, Carlo aveva abiurato alla fede cattolica convertendosi all'Anglicanesimo. Giacomo le rispose accordandole una pensione annua di 10.000 luigi ed \u00e8 ragionevole credere che egli l'abbia aiutata a scappare dall'occhio vigile del figlio insieme alla figlia Charlotte per rifugiarsi presso il convento delle Suore della Visitazione a Parigi.\nAllontanamento dallo Stuart.\nClementina lasci\u00f2 una lettera a Carlo esprimendogli la propria devozione, ma chiarendo che doveva scappare perch\u00e9 temeva per la propria vita, Carlo diffuse una descrizione dell'amante e della figlia senza ottenerne niente di utile.\nPer i successivi dodici anni madre e figlia viaggiorono per diversi conventi francesi supportate dalla rendita accordata da Giacomo, Carlo per conto suo non perdon\u00f2 mai Clementina di avergli portato via la figlia e rifiut\u00f2 di pagare alcunch\u00e9 per il loro mantenimento. Il 1\u00ba gennaio 1766) Giacomo mor\u00ec e Carlo, che si considerava ora Carlo III di Scozia, Inghilterra e Irlanda, continu\u00f2 a rifiutare di mantenere Clementina e la figlia ed ella si rivolse a suo fratello, il cardinale Enrico Benedetto Stuart, per avere aiuto. Enrico le accord\u00f2 la somma annuale di 5.000 luigi in cambio della dichiarazione che ella non fosse mai stata sposata con Carlo, una dichiarazione che ella in seguito cerc\u00f2 di ritrattare, la rendita dimezzata la obblig\u00f2 comunque a cercare sistemazioni pi\u00f9 economiche in un convento presso Meaux.\nTentativi di legitimmazione.\nNel 1772 Carlo, ormai cinquantunenne, spos\u00f2 Luisa di Stolberg-Gedern di solo un anno maggiore della figlia, Charlotte per altro si trovava in una situazione economica penosa e scrisse diverse volte al padre arrivando ora a pregarlo apertamente perch\u00e9 la legittimasse per sostenerla economicamente e per farla andare a Roma prima che a lui nascesse un erede. Carlo s'ammorbid\u00ec e acconsent\u00ec a che la figlia lo raggiungesse nella capitale italiana a condizione che lasciasse la madre in Francia, Charlotte rifiut\u00f2 di lasciare Clementina e Carlo, infuriato, tronc\u00f2 ogni negoziato. Verso la fine dell'anno madre e figlia andarono a Roma, un viaggio che impelag\u00f2 ancora di pi\u00f9 Clementina nei debiti, ma Carlo rifiut\u00f2 di vederle e le due donne dovettero tornare a Parigi da dove Charlotte continu\u00f2 a scrivere. Tre anni dopo la giovane ormai ventiduenne e con problemi di salute, pare avesse una malattia del fegato che colpiva tutti gli Stuart, decise che l'unica opzione rimasta era sposarsi il pi\u00f9 presto possibile. Carlo per\u00f2 rifiut\u00f2 di darle il proprio permesso sia di maritarsi che di prendere il velo cosa che rendeva impossibile per lei il convolare a nozze. Charlotte and\u00f2 quindi in cerca di un uomo che provvedesse a lei e la scelta ricadde su Ferdinand Maximilien M\u00e9riadec de Rohan, Arcivescovo di Bordeaux (1738-1813) partorendo almeno tre figli, Marie Victoire, Charlotte e Carlo Edoardo Stuart, conte di Roehenstart.\nUltimi anni e morte.\nCharlotte venne infine legittimata nel 1783 quando le venne permesso di andare dal padre, ormai malato, per prendersi cura di lui e per fare questo lasci\u00f2 i figli in custodia a Clementina. Charlotte mor\u00ec nel 1789 lasciando alla madre 50.000 luigi e altri 15.000 luigi di rendita annuale, ci vollero comunque due anni prima che Enrico Stuart, ormai considerato dai giacobiti quale Enrico IX, le desse il denaro cosa che fece solo dopo che Clementina firm\u00f2 una rinuncia, valida per s\u00e9 e i propri discendenti, su ogni pretesa circa i beni di famiglia.\nClementina mor\u00ec in Svizzera nel novembre del 1802."}
{"id": "5850002", "revid": "666668", "url": "https://it.wikipedia.org/wiki?curid=5850002", "title": "MFK Dinamo Mosca", "text": ""}
{"id": "5850022", "revid": "117830895", "url": "https://it.wikipedia.org/wiki?curid=5850022", "title": "Associazione Calcio Monopoli 1980-1981", "text": "Questa pagina raccoglie le informazioni riguardanti l'Associazione Calcio Monopoli nelle competizioni ufficiali della stagione 1980-1981."}
{"id": "5850025", "revid": "124123", "url": "https://it.wikipedia.org/wiki?curid=5850025", "title": "Sam Coslow", "text": "Fu autore di canzoni diventate classici del jazz (come \"My Old Flame\", \"Cocktails for Two\", \"Sing You Sinners\").\nBiografia.\nLa sua carriera ebbe inizio nei primi anni venti scrivendo canzoni sia per artisti (ad esempio Al Jolson), sia per Broadway.\nDal 1929 (fino al 1938) fu messo sotto contratto dalla Paramount Pictures ad Hollywood, collaborando con vari compositori alla stesura di canzoni che divennero in seguito popolarissime, ma anche di musical.\nNei primi anni quaranta produsse per la MGM alcuni musical e cortometraggi, vincendo tra l'altro il suo primo Academy Award nel 1944 con il corto \"Heavenly Music\".\nCon il compositore Arthur Johnston cre\u00f2 centinaia di brani musicali destinati a rimanere indelebili nel tempo e interpretati da popolari artisti sia in ambito jazz che in quello pop.\nFu anche attivo sia come produttore cinematografico ed editoriale (attivit\u00e0 svolta prevalentemente nel secondo dopoguerra, dopo il suo definitivo ritiro come autore musicale), che come analista di mercato.\nSposato con l'attrice Esther Muir (dal 1934 al 1948) ebbe una figlia, Jacqueline Coslow, pure lei attrice."}
{"id": "5850027", "revid": "468892", "url": "https://it.wikipedia.org/wiki?curid=5850027", "title": "Wo Jia", "text": "Nello \"Shiji\" (\"Memorie di uno storico\") viene indicato da Sima Qian come il quindicesimo sovrano Shang, succeduto al fratello Zu Xin (). Sal\u00ec sul trono nell'anno di Renyan (), stabilendo Bi () come capitale. Regn\u00f2 per circa 25 anni (secondo altre fonti solo 20) e gli venne assegnato il nome postumo di Wo Jia e gli succedette il nipote Zu Ding ().\nAlcune incisioni oracolari su osso rinvenuti a Yin Xu, invece, lo indicano come il quattordicesimo sovrano Shang ed il nome postumo sarebbe stato Qiang Jia ()."}
{"id": "5850031", "revid": "110157", "url": "https://it.wikipedia.org/wiki?curid=5850031", "title": "Museo Renata Tebaldi", "text": "Il museo Renata Tebaldi ha sede in via Ferdinando Provesi 41 a Busseto, in provincia di Parma, all'interno del palazzo delle Scuderie di Villa Pallavicino; inaugurato nel 2014, \u00e8 interamente dedicato alla cantante lirica Renata Tebaldi.\nStoria.\nIl palazzo delle Scuderie, innalzato agli inizi del XVIII secolo, fu completamente restaurato tra il 2011 e il 2014.\nIl Comitato Renata Tebaldi, fondato nel 2005 per conservare la memoria della cantante lirica, vi inaugur\u00f2 il 7 giugno del 2014 il museo, che espone numerose testimonianze della carriera artistica del soprano, raccolte negli anni da Giuseppina Barbieri, madre di Renata Tebaldi, e da Ernestina Vigan\u00f2, sua governante e amica.\nPercorso espositivo.\nIl museo occupa l'ala ovest del piano terreno del palazzo delle Scuderie.\nIl percorso espositivo, che raccoglie, tra gli altri, costumi e gioielli di scena disegnati da Giorgio de Chirico, Beni Montresor, Aleksandr Nikolaevi\u010d e Nicola Alexandrovich Benois, si articola in 6 sale, con allestimenti realizzati su progetto della stilista Daniela Gerini.\nStanza dei documenti.\nLa prima sala espone all'interno di vetrine le onorificenze di cui Renata Tebaldi fu fregiata, le lettere e i riconoscimenti di numerose personalit\u00e0, tra le quali Arturo Toscanini, John Fitzgerald Kennedy e Rudolph Giuliani, e altri documenti relativi alla carriera della cantante.\nStanza dei gioielli.\nLa seconda sala espone all'interno di vetrine numerosi gioielli di scena, realizzati artigianalmente per alcune interpretazioni della cantante lirica da vari orafi italiani degli anni trenta e quaranta del XX secolo.\nStanza di Renata.\nLa terza sala espone alcuni oggetti e abiti personali cui il soprano mostrava un particolarmente attaccamento.\nStanza di Madama Butterfly.\nLa quarta sala espone alcuni oggetti e abiti di scena, utilizzati da Renata Tebaldi durante le sue esibizioni dell'opera pucciniana \"Madama Butterfly\", cui era molto legata.\nStanza delle fotografie.\nLa quinta sala espone una serie di fotografie che ritraggono Renata Tebaldi durante alcune delle sue pi\u00f9 importanti esibizioni e in occasione dell'incontro con alcune personalit\u00e0 del mondo del teatro dell'epoca, tra le quali Paolo Grassi e Maria Callas.\nStanza dei costumi di scena.\nLa sesta e ultima sala, molto pi\u00f9 ampia, espone una serie di abiti da scena indossati dalla cantante lirica durante le sue interpretazioni di Desdemona nell\"'Otello\", di Tosca nell'opera omonima, di Manon nell'opera omonima, di Fedora nell'opera omonima, di Aida nell'opera omonima, di Donna Leonora nella \"Forza del destino\" e di Alice Ford nel \"Falstaff\"."}
{"id": "5850032", "revid": "767487", "url": "https://it.wikipedia.org/wiki?curid=5850032", "title": "Volo Pan Am 73 (film)", "text": "Volo Pan Am 73 (\"Neerja\") \u00e8 un film del 2016 diretto da Ram Madhvani.\nFilm bollywoodiano di genere biografico-thriller, \u00e8 stato girato in lingua hindi, scritto da Saiwyn Quadras e interpretato da Sonam Kapoor, Shabana Azmi e Shekhar Ravjiani.\nIl film narra la reale vicenda dell'assistente di volo Neerja Bhanot che, nel 1986, si oppose eroicamente a un gruppo di terroristi che tentarono di dirottare il volo internazionale Pan Am 73, presso lo scalo aeroportuale di Karachi, in Pakistan.\nTrama.\nNeerja Bhanot \u00e8 una modella indiana e giovane hostess che lavora per una compagnia di viaggi intercontinentali: la Pan Am. La ragazza, reduce da un matrimonio infelice, aspira a continuare a fare sia la modella sia l'assistente di volo, frequentando i corsi di addestramento. \u00c8 molto amata dai genitori, dai fratelli e dall'amico di una vita, che prova per lei anche un amore sincero e pulito.\nDurante il volo intercontinentale Pan Am 73, diretto a Francoforte sul Meno e poi a New York City, Stati Uniti, il velivolo subisce un assalto a terra da parte di un gruppo di uomini armati, durante lo scalo aeroportuale a Karachi, in Pakistan.\nMentre i piloti dell'aereo riescono a darsi alla fuga da un passaggio secondario dell'aereo verso la pista di atterraggio, i terroristi tengono in ostaggio per svariate ore l'equipaggio e i circa 350 passeggeri. Nell'attesa dell'invio di nuovi piloti, nella speranza di decollare per l'isola di Cipro, i dirottatori infliggono numerose violenze sull'equipaggio e, in particolare, uccideranno due persone. \nL'equipaggio si trova quindi a cercare di tranquillizzare le persone a bordo, mentre col passare dei minuti, e le richieste dei terroristi inascoltate, la tensione sale sempre di pi\u00f9. La capo-assistente di volo Neerja si distinguer\u00e0 non solo per i tentativi di mediare e tranquillizzare la situazione, ma soprattutto per il coraggio e l'eroismo nei confronti del prossimo.\nColonna sonora.\nLa musica e stata composta da Vishal Khurana con testi di Prasoon Joshi. La prima canzone del film, \u00e8 stata \"Jeete Hain Chal\", pubblicata il 26 gennaio 2016."}
{"id": "5850035", "revid": "767487", "url": "https://it.wikipedia.org/wiki?curid=5850035", "title": "Potenza Sport Club 1980-1981", "text": "Questa voce raccoglie le informazioni riguardanti il Potenza Sport Club nelle competizioni ufficiali della stagione 1980-1981.\nStagione.\nQuesta stagione del Potenza Sport Club \u00e8 segnata da due eventi extracalcistici che condizionarono la stagione in maniera determinante: la morte del calciatore \"rossobl\u00f9\" Emanuele Faralli, tragicamente scomparso a causa di un incidente d'auto, che scosse molto l'ambiente societario ed i compagni di squadra, ed il terremoto del 23 novembre 1980 che colp\u00ec la citt\u00e0 di Potenza, con inevitabili ripercussioni anche sulla societ\u00e0 che solo due settimane prima aveva dovuto affrontare la perdita del Faralli.\nLa squadra, che apprese del terremoto durante il viaggio di ritorno dalla trasferta contro il Casarano, fu costretta a sospendere i propri incontri per circa un mese per via delle condizioni di emergenza in cui versava la citt\u00e0 e perch\u00e9 lo stadio Viviani venne utilizzato per dare temporanea accoglienza agli sfollati.\nNonostante la difficile situazione la squadra torn\u00f2 in seguito a giocare e disput\u00f2 tutte le partite della stagione, riuscendo ad ottenere la salvezza a fine campionato."}
{"id": "5850036", "revid": "270680", "url": "https://it.wikipedia.org/wiki?curid=5850036", "title": "Qiang Jia", "text": ""}
{"id": "5850037", "revid": "270680", "url": "https://it.wikipedia.org/wiki?curid=5850037", "title": "Kai Jia", "text": ""}
{"id": "5850038", "revid": "270680", "url": "https://it.wikipedia.org/wiki?curid=5850038", "title": "Long Jia", "text": ""}
{"id": "5850039", "revid": "22475", "url": "https://it.wikipedia.org/wiki?curid=5850039", "title": "Volo TAM 402", "text": "Il volo TAM JJ402 era un volo di linea della TAM Airlines, in partenza dall'aeroporto di San Paolo-Congonhas con destinazione l'aeroporto di Rio de Janeiro. Il 31 ottobre 1996 alle 08:27 (UTC-3), il Fokker F100 operante il volo si schiant\u00f2 in una zona residenziale poco dopo il decollo dall'aeroporto di San Paolo-Congonhas. Nel disastro perirono le 95 persone a bordo oltre ad altre quattro nella zona residenziale distrutta dal Fokker.\nL'aereo.\nIl velivolo coinvolto era un Fokker F100, marche PT-MRK e numero di serie 11440. Vol\u00f2 per la prima volta nel febbraio 1993 e venne consegnato a TAM Linhas A\u00e9reas nell'agosto dello stesso anno. Era equipaggiato con 2 motori turboventola Rolls-Royce Tay 650-15. Al momento dell'incidente, l'aereo aveva quasi quattro anni e aveva accumulato ore di volo.\nL'equipaggio.\nIl comandante era il 35enne Jos\u00e9 Antonio Moreno, che aveva pi\u00f9 di ore di esperienza di volo, comprese sul Fokker F100. Il primo ufficiale era il 27enne Ricardo Luis Gomes, che aveva ore di volo, di cui 160 sul Fokker F100. A bordo c'erano anche cinque assistenti di volo.\nL'incidente.\nIl Fokker F100 incorpora un sistema di sicurezza per far fronte all'attivazione accidentale di un inversore di spinta al decollo o in volo. Il sistema sposta automaticamente il controllo di spinta del motore Rolls-Royce Tay 650-15 interessato per ridurre la potenza. L'aereo \u00e8 quindi in grado di salire in sicurezza con la piena potenza di un solo motore o di mantenere il volo normale a potenza ridotta. Inoltre, un microinterruttore, attivato dal carrello di atterraggio principale del velivolo che lascia il suolo, disabilita il circuito di funzionamento dell'inversore di spinta, impedendo l'azionamento involontario dell'inversore di spinta in volo.\nQuando l'aereo decoll\u00f2 dalla pista, con entrambi i motori a piena potenza, un interruttore difettoso in combinazione con un possibile cortocircuito caus\u00f2 il dispiegamento dell'inversore di spinta del motore destro. Lo squilibrio di potenza port\u00f2 l'aereo a rollare e virare a destra mentre si allontanava dalla pista. Il sistema di sicurezza interruppe automaticamente l'alimentazione al motore che sub\u00ec un malfunzionamento dell'inversore di spinta. Non c'erano allarmi o altre indicazioni della cabina di pilotaggio a indicare che un inversore di spinta era stato accidentalmente azionato. L'equipaggio non aveva modo di sapere quale fosse il vero problema. Il copilota, vedendo la manetta di potenza del motore destro spostarsi automaticamente al minimo, pens\u00f2 che fosse scivolata indietro a causa di un problema con il sistema di automanetta e la riport\u00f2 in posizione di massima potenza accanto alla leva dell'acceleratore motore sinistro. Ancora una volta, il sistema automatico di sicurezza spost\u00f2 la manetta del motore destro e il comandante, che stava pilotando, chiese lo spegnimento del sistema dell'automanetta. Dopo aver spento il sistema, il copilota spinse di nuovo la leva di alimentazione del motore destro completamente in avanti e la tenne l\u00ec con forza. \nIl cavo del sistema di sicurezza, responsabile di portare la manetta al minimo, non era pi\u00f9 in grado di sopportare lo sforzo di essere tirato in un senso dall'attuatore e nell'altro senso dal primo ufficiale: di conseguenza, si spezz\u00f2. Con la manetta non pi\u00f9 trattenuta dal sistema di sicurezza, il copilota continu\u00f2 a tenere la potenza al massimo. La combinazione del motore destro alla massima spinta inversa e del motore sinistro ancora alla normale spinta in avanti caus\u00f2 un rollio violento del velivolo verso destra e la discesa al suolo.\nLe indagini.\nNella successiva indagine si scopr\u00ec che l'equipaggio non era stato addestrato per un evento del genere poich\u00e9 il produttore del velivolo, Fokker, aveva ritenuto che la modalit\u00e0 di guasto fosse una possibilit\u00e0 cos\u00ec remota che l'addestramento per il recupero non era necessario.\nNella cultura di massa.\nIl volo TAM JJ402 \u00e8 stato analizzato nella puntata \"Carneficina a San Paolo\" della quindicesima stagione del documentario Indagini ad alta quota trasmesso da National Geographic Channel."}
{"id": "5850041", "revid": "270680", "url": "https://it.wikipedia.org/wiki?curid=5850041", "title": "Shang Wo Jia", "text": ""}
{"id": "5850043", "revid": "124562340", "url": "https://it.wikipedia.org/wiki?curid=5850043", "title": "Shirayuki", "text": "Lo , sino al 1\u00ba agosto 1928 denominato , \u00e8 stato un cacciatorpediniere della Marina imperiale giapponese, sesta unit\u00e0 della classe Fubuki. Fu varato nel novembre 1927 dal cantiere di Yokohama.\nAppartenente all'11\u00aa Divisione, nei primi mesi della guerra nell'Oceano Pacifico forn\u00ec protezione ai convogli che sbarcarono le truppe della 25\u00aa Armata in Malaysia e Borneo britannico; fu quindi aggregato al gruppo occidentale per l'invasione di Giava e combatt\u00e9 nella battaglia dello Stretto della Sonda. In marzo e aprile oper\u00f2 nell'Oceano Indiano, quindi torn\u00f2 in patria a fine mese. Revisionato, segu\u00ec la 1\u00aa Flotta e alla battaglia delle Midway (4-6 giugno), senza avervi alcun ruolo. Distaccato per operazioni di scorreria nell'Oceano Indiano, in agosto fu precipitosamente ridestinato al fronte delle isole Salomone per partecipare alla campagna di Guadalcanal: cannoneggi\u00f2 alcune volte Henderson Field e complet\u00f2 svariate missioni del \"Tokyo Express\". A met\u00e0 novembre partecip\u00f2 senza riportare danni alla seconda fase della battaglia navale di Guadalcanal e nel febbraio 1943 garant\u00ec con numerosi altri cacciatorpediniere la copertura necessaria all'evacuazione dell'isola. Schierato con altre sette unit\u00e0 similari in difesa di un convoglio di otto trasporti diretto in Nuova Guinea, fu centrato in pieno da una bomba nel Mare di Bismarck e affond\u00f2 quasi subito, ma buona parte dell'equipaggio fu tratto in salvo.\nCaratteristiche.\nLo \"Shirayuki\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nLo \"Shirayuki\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da due impianti binati dotati di mitragliatrici pesanti Type 93 da 13,2\u00a0mm, posti in prossimit\u00e0 del fumaiolo posteriore. In seguito ne aggiunse altre due in postazioni singole.\nServizio operativo.\nCostruzione.\nIl cacciatorpediniere \"Shirayuki\" fu ordinato nell'anno fiscale edito dal governo giapponese nel 1923, inizialmente con la denominazione \"cacciatorpediniere Numero 36\" (\"36-G\u014d kuchikukan\" in lingua giapponese). La sua chiglia fu impostata nel cantiere navale di Yokohama il 19 marzo 1927 e il varo avvenne il 20 marzo 1928; fu completato il 18 dicembre dello stesso anno e il 1\u00ba agosto, intanto, aveva assunto il suo nome definitivo, avendo la Marina imperiale abbandonato alla data il sistema di nomenclatura del naviglio leggero con soli numeri. La nave form\u00f2 con il \"Fubuki\" e lo \"Hatsuyuki\" l'11\u00aa Divisione, dipendente dalla 3\u00aa Squadriglia della 1\u00aa Flotta. Tra 1940 e 1941 il comando fu preso dal capitano di corvetta Rokor\u014d Sugawara.\n1941-1942.\nIl 20 novembre 1941 lo \"Shirayuki\" segu\u00ec la divisione d'appartenenza e l'intera 3\u00aa Squadriglia da Kure a Samah sull'isola di Hainan, raggiunta il 26. Il 4 dicembre fu assegnato con i cacciatorpediniere gemelli alla scorta della 7\u00aa Divisione incrociatori (, \"Mikuma\", \"Suzuya\", ), a sua volta costituente la copertura a distanza degli sbarchi a Kota Bharu, in Malaysia, nel Borneo britannico e alle isole Anambas. Il 27 gennaio 1942 contribu\u00ec con il \"Fubuki\", lo , lo \"Yugiri\" e l'ammiraglia della squadriglia alla distruzione del cacciatorpediniere vicino Endau. Dal 13 al 18 febbraio oper\u00f2 assieme alle formazioni che sbarcarono truppe sull'isola di Bangka e poi a Palembang, venendo coinvolto con lo \"Asagiri\" e l'incrociatore leggero nella cattura o affondamento di sette unit\u00e0 alleate. Aggregato dunque al gruppo occidentale del viceammiraglio Jisabur\u014d Ozawa per l'invasione di Giava, nella notte tra il 28 febbraio e il 1\u00ba marzo combatt\u00e9 nella breve battaglia dello Stretto della Sonda e fu colpito da un proietto sul ponte, riportando un morto e undici feriti. Inviato a Singapore una volta avvenuti gli sbarchi, lo \"Shirayuki\" ne part\u00ec l'8 marzo di scorta a convoglio carico di truppe che il 14 giunse indenne a Rangoon; quindi fu riunito il 23 alla divisione d'appartenenza, che segu\u00ec la squadra di appoggio del viceammiraglio Ozawa e copr\u00ec la facile conquista delle isole Andamane. Lo \"Shirayuki\" fece base a Port Blair, condusse ricognizioni e servizio di scorta, infine rientr\u00f2 a Singapore; poi il 13 l'intera 11\u00aa Divisione fece rotta per Kure, raggiunta il 22 dopo una tappa alla baia di Cam Ranh e dove fu revisionato. Nel frattempo la divisione era passata alle dipendenze della 1\u00aa Flotta, che accompagn\u00f2 nel corso della battaglia delle Midway (4-6 giugno), senza per\u00f2 avervi parte. Tornata in patria, la divisione scort\u00f2 un convoglio sino alle isole Amami \u014cshima e dal 2 al 16 condusse in loco pattugliamenti anti-sommergibile; il 17 ebbe ordine di recarsi a Mergui, in Birmania, per future operazioni nell'Oceano Indiano. Raggiunse la destinazione il 31 dopo aver fatto tappa alla base militare di Mako e a Singapore, ma l'8 agosto fu dirottata a Guadalcanal, dove marine statunitensi erano sbarcati d'improvviso il giorno prima.\nLo \"Shirayuki\" e le unit\u00e0 gemelle navigarono sino a Davao e presero in consegna un gruppo di trasporti che salp\u00f2 il 19 agosto: quattro giorni dopo tutte le navi giunsero alla base aeronavale di Truk e l'11\u00aa Divisione prosegu\u00ec poco dopo per la piazzaforte di Rabaul, toccata il 27 agosto. Subito lo \"Shirayuki\" e i cacciatorpediniere gregari furono incaricati di proteggere il trasporto \"Sado Maru\" in partenza per le isole Shortland, che furono raggiunte in sicurezza il 29. La divisione effettu\u00f2 quindi il trasporto veloce di nuclei di fanteria all'isola contesa. Il 31 agosto il solo \"Shirayuki\" rec\u00f2 altre truppe alla guarnigione, quindi il 2 settembre effettu\u00f2 un bombardamento dell'aeroporto locale coprendo il posamine \"Tsugaru\"; complet\u00f2 missioni di trasporto truppe il 5, il 15 e il 21 settembre, mentre sia l'8, sia il 18 settembre condusse puntate offensive nelle acque dell'isola. Il 13 settembre, inoltre, tir\u00f2 nuovamente sulla pista aerea in appoggio all'offensiva Kawaguchi. Nella prima met\u00e0 di ottobre effettu\u00f2 con successo altri tre sbarchi notturni e la mattina del 12 ottobre trasse in salvo i superstiti del \"Murakumo\", affondato mentre incrociava nelle acque dello scontro di Capo Speranza; il 14 e il 17 complet\u00f2 altre due missioni di trasporto truppe. Il 1\u00ba novembre il comandante Sugawara fu promosso capitano di fregata e il giorno successivo lo \"Shirayuki\" comp\u00ec un trasporto truppe, subendo danni leggeri per un urto con bassi fondali vicino al luogo di sbarco. Il 6 novembre affianc\u00f2 l'incrociatore \"Sendai\" che, dalle Shortland, si port\u00f2 il 9 a Truk: qui il cacciatorpediniere pass\u00f2 con l'intera 3\u00aa Squadriglia alla 2\u00aa Flotta, coinvolta in un massiccio movimento navale per recare il grosso della 38\u00aa Divisione a Guadalcanal. Partecip\u00f2 quindi al secondo scontro notturno della battaglia navale di Guadalcanal, durante il quale cooper\u00f2 con lo \"Hatsuyuki\", il \"Sendai\" e l'incrociatore leggero nel mettere fuori causa o distruggere i quattro cacciatorpediniere statunitensi presenti. Fallita comunque l'offensiva per l'opposizione aerea, l'indenne \"Shirayuki\" rientr\u00f2 a Truk e dal 29 novembre al 4 dicembre spost\u00f2 alle Shortland e a Rabaul alcuni equipaggi dell'aeronautica; quindi il 5 fu assegnato alla portaerei \"Hiyo\" ed entrambe le unit\u00e0 arrivarono a Kure il 10, dove lo \"Shirayuki\" fu sottoposto a revisione. A partire dal 21 dicembre scort\u00f2 un gruppo di trasporti carichi di truppe in un lungo viaggio da Shanghai a Truk a Rabaul e infine alle Shortland.\n1943 e l'affondamento.\nIl 21 gennaio 1943 lo \"Shirayuki\" usc\u00ec urgentemente da Truk per prestare soccorso a un trasporto silurato; due giorni dopo scort\u00f2 il \"Sendai\" sino a Rabaul e ne ripart\u00ec subito con a bordo il contrammiraglio Shintar\u014d Hashimoto, comandante della 3\u00aa Squadriglia, che fece scendere alle isole Shortland. Il 28 copr\u00ec l'approdo di reparti alle isole Russell e dal 1\u00ba febbraio l'evacuazione di Guadalcanal: quel giorno stesso, anzi, trasse in salvo Hashimoto dal \"Makinami\", messo fuori combattimento da apparecchi americani, e divenne l'ammiraglia dello squadrone per il resto dell'operazione. Il 7 essa si concluse e lo \"Shirayuki\" ripieg\u00f2 a Rabaul, dove il 25 febbraio l'intera 3\u00aa Squadriglia, gi\u00e0 passata al comando del contrammiraglio Masatomi Kimura, fu trasferita agli ordini dell'8\u00aa Flotta. Tre giorni dopo salp\u00f2 con i cacciatorpediniere \"Arashio\", \"Asashio\", \"Asagumo\", \"Tokitsukaze\", \"Yukikaze\", \"Shikinami\" e \"Uranami\" di scorta a un gruppo di otto trasporti, incaricati di recare in Nuova Guinea la 51\u00aa Divisione fanteria e sostanziosi materiali per l'aviazione. La formazione fu localizzata nonostante le manovre diversive di Kimura e pesantemente attaccata da oltre 100 tra bombardieri bimotori e caccia il 3 marzo, quando si trovava circa 55 miglia a sud-est di Finschhafen (); grazie anche alla rischiosa tecnica dello \"skip bombing\", i velivoli alleati ottennero grandi successi. Lo \"Shirayuki\" fu sorpreso dalla nuova tattica e una bomba, rimbalzata sull'acqua, impatt\u00f2 con violenza ed esplose in corrispondenza del deposito munizioni anteriore: lo scoppio tranci\u00f2 di netto la prua e subito lo scafo si inclin\u00f2 prima di sprofondare con trentadue morti. Gli oltre 160 superstiti, tra i quali Kimura e il capitano Sugawara, furono raccolti dal danneggiato \"Shikinami\".\nIl 1\u00ba aprile 1943 lo \"Shirayuki\" fu depennato dai ruoli del naviglio in servizio con la Marina imperiale."}
{"id": "5850044", "revid": "116495960", "url": "https://it.wikipedia.org/wiki?curid=5850044", "title": "Matt Preston", "text": "Biografia.\nMatt Preston \u00e8 figlio del giornalista inglese Antony Preston. \u00c8 nato a Londra, si \u00e8 diplomato nel Sussex alla Worth School e in seguito si \u00e8 laureato all'University of Kent con una tesi in Scienze politiche. In giovent\u00f9 seguendo la scena musicale di Londra alla fine del 1970 \u00e8 diventato un disc jockey e musicista in un gruppo punk.\nDopo aver lavorato al \"City Limits\" e a \"IPC Magazines\", Preston si trasfer\u00ec in Australia nel mese di ottobre del 1993. Inizialmente ha lavorato per \"IPC Magazines\" e corrispondente TV australiana. In seguito ha scritto per un certo numero di pubblicazioni commerciali australiani di propriet\u00e0 della societ\u00e0 madre della \"IPC\", la \"Reed Business Publishing\".\nNel 1996, Matt Preston ha iniziato a scrivere recensioni per una nuova rivista di Melbourne, \"Inside Melbourne,\" un ruolo che ha ricoperto fino al suo trasferimento a The Age nel 2000 dove ha continuato a scrivere recensioni.\nPreston divenne un recensore di cucina in un certo numero di pubblicazioni, tra cui \"Taste\", un supplemento dell\"'Herald Sun\", \"The Courier-Mail\" e \"The Daily Telegraph\" versione Australia e per \"MasterChef Magazine\" versione australiana; come critico culinario e recensore di ristoranti, nei quotidiani britannici \"The Guardian\" e \"Time out\" di Londra. Preston \u00e9 stato un collaboratore settimanale per \"Epicure\" tra il 2000 e il 2009, scrivendo una recensione ogni settimana di un bar o di un ristorante. Ha anche scritto una rubrica settimanale in \"The Age\" ed \u00e8 stato redattore capo di Vogue \"Intrattenimento &amp; Travel\". Preston ha fatto molte apparizioni nel TV australiana.\nPreston \u00e8 meglio conosciuto come il co-conduttore e giudice in MasterChef Australia. Lavora anche come editorialista culinario in un certo numero di pubblicazioni, tra cui \"The Taste\" un supplemento a colori settimanale dell'Herald Sun.\nPreston comprende molto bene l'italiano e lo parla discretamente (nonostante abbia ironicamente dichiarato di avere una \"pronuncia orribile\" quando \u00e8 stato ospite a MasterChef Italia).\nMasterchef Australia.\nNel 2009, Preston, insieme a Gary Mehigan e George Calombaris diventa uno dei giurati della prima stagione di \"MasterChef Australia\" un reality show per trovare miglior cuoco dilettante australiano.\n\"MasterChef\" serie numero uno e due hanno vinto il \"TV Week Logie\" per la miglior serie di \"Reality\" dell'Australia. \nPreston ha giudicato tutte e otto le serie di\" MasterChef Australia\" (2010, 2011, 2012, 2013, 2014, 2015 e 2016).\n\u00c8 stato giudice in \"Celebrity MasterChef\" (2009), la prima serie di \"Masterchef Junior\" (2010) e \"Masterchef All Stars\" (2012) sempre con Mehigan e Calombaris.\nNel 2013 Preston ha partecipato a \"\" con Marco Pierre White. Lo spettacolo ha debuttato il 20 gennaio 2013 e successivamente ha vinto il prestigioso premio \"AACTA\" come Miglior Reality Show del 2014\n\u00c8 giudice negli \"Awards\" dei 50 migliori ristoranti del mondo."}
{"id": "5850046", "revid": "1702319", "url": "https://it.wikipedia.org/wiki?curid=5850046", "title": "Fabio Sebastiano Santoro", "text": " Fu prefetto della chiesa di Santa Sofia ed economo della chiesa di San Nicola a Giugliano, maestro di canto ed esperto di storia locale.\nBiografia.\nNel 1715 scrisse \"Scola di canto fermo\", in cui si insegnano agli ecclesiastici le regole per comporre e cantare in chiesa. Nei tre libri sono riportate anche notizie relative alle chiese e ai conventi di Giugliano."}
{"id": "5850068", "revid": "287204", "url": "https://it.wikipedia.org/wiki?curid=5850068", "title": "Associazione Sportiva Sorrento 1980-1981", "text": "Questa voce raccoglie le informazioni riguardanti il Sorrento nelle competizioni ufficiali della stagione 1980-1981."}
{"id": "5850069", "revid": "82143", "url": "https://it.wikipedia.org/wiki?curid=5850069", "title": "Nuova Umanit\u00e0", "text": "Nuova Umanit\u00e0 \u00e8 una rivista di cultura multitematica, pubblicata da Citt\u00e0 Nuova Editrice.\nStoria editoriale.\n\u00c8 stata fondata l'11 maggio 1978 da Chiara Lubich, fondatrice del Movimento dei focolari. Nasce dunque in un'epoca segnata dalle divisioni sociali e dalle contrapposizioni politiche, e a queste cerca di dare risposte e soluzioni. Gli strumenti di cui dispone sono le ricerche intellettuali della prima comunit\u00e0 di studiosi che sostiene lo sviluppo della rivista, le quali sono accompagnate dall'esperienza storica nel campo del dialogo con altre culture, e dalle iniziative sociali a favore della solidariet\u00e0 e del bene comune. Negli anni si succedono articoli nei quali si realizza l'incontro fra la cultura generata dal carisma spirituale della fondatrice, e le sfide del mondo contemporaneo. Appaiono saggi sulla critica dell'ideologia, sulla concezione della persona umana in una prospettiva relazionale, sui fondamenti della conoscenza teologica nel rinnovamento operato dalle svolte post-conciliari, ecc. Altri temi caratterizzanti della rivista sono l'Economia di comunione, gli studi sulla Fraternit\u00e0 in politica, ed \u00e8 su Nuova Umanit\u00e0 che si sviluppa un originale dibattito attorno alla necessit\u00e0 del dialogo interreligioso nell'era del pluralismo etico.\nIl primo numero usc\u00ec nel gennaio 1979, sotto la direzione del filosofo Giuseppe Maria Zangh\u00ed che condusse la rivista fino al 2008, quando gli si affianc\u00f2 il filosofo Antonio Maria Baggio. Attualmente \u00e8 diretta dal politologo Alberto Lo Presti.\nNata come un bimestrale, \"Nuova Umanit\u00e0\" \u00e8 dal 2015 un trimestrale. Il Consiglio di redazione attuale, composto da intellettuali provenienti da diversi paesi del mondo e appartenenti a discipline diverse, ha steso un programma editoriale esteso, oltre alla rivista cartacea, anche ai social network e alla comunicazione digitale.\nHanno scritto sulla rivista, oltre a Chiara Lubich: Pasquale Foresi e Igino Giordani, intellettuali come Mario Luzi, Andrea Riccardi, Stefano Zamagni, Mario Pomilio, Sergio Zavoli; ecclesiastici come Joseph Ratzinger, Francis Arinze, Christoph Sch\u00f6nborn, Carlo Maria Martini, Paul Joseph Jean Poupard."}
{"id": "5850075", "revid": "287204", "url": "https://it.wikipedia.org/wiki?curid=5850075", "title": "Zu Ding", "text": "Zu Ding (\u7956\u4e01), nome personale Zi Xin (\u5b50\u65b0), fu un re della dinastia Shang.\nNello \"Shiji\" (\"Memorie di uno storico\") viene indicato da Sima Qian come il sedicesimo sovrano Shang, succeduto allo zio Wo Jia (\u6c83\u7532). Sal\u00ec sul trono nell'anno di Dingwei (\u4e01\u672a), stabilendo Bi (\u5e87) come capitale. Regn\u00f2 per circa 32 anni (secondo alcuni dal 1465 al 1433 a.C.) fino alla morte. Gli venne assegnato il nome postumo di Zu Xin e gli succedette il cugino Nan Geng (\u5357\u5e9a).\nAlcune incisioni oracolari su osso rinvenuti a Yin Xu, invece, lo indicano come il quindicesimo sovrano Shang.\nTentativi di datazione.\nStando ai risultati del Progetto di cronologia Xia Shang Zhou, una ricerca commissionata dal governo cinese con lo scopo dichiarato di tracciare una genealogia delle mitiche dinastie antecedenti l'epoca Zhou, Zu Ding sarebbe stato un contemporaneo del faraone egizio Akhenaton. Ammettere questo risultato significherebbe posticipare la tradizionale datazione del regno di Zu Ding di quasi un secolo, per farlo terminare verso la met\u00e0 degli anni 1330 a.C. in coincidenza con quello di Akhenaton. I risultati del progetto di cronologia sono tuttora oggetto di controversie tra gli studiosi."}
{"id": "5850076", "revid": "1573940", "url": "https://it.wikipedia.org/wiki?curid=5850076", "title": "Zelotibia bicornuta", "text": "Zelotibia bicornuta \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino bicornutus, che significa che possiede due protuberanze, in riferimento alla presenza di due apofisi sulla tibia del pedipalpo maschile.\nCaratteristiche.\nL'olotipo maschile rinvenuto ha lunghezza totale \u00e8 di 7,20mm; la lunghezza del cefalotorace \u00e8 di 2,56mm; e la larghezza \u00e8 di 1,92mm.\nDistribuzione.\nLa specie \u00e8 stata reperita in Tanzania nordorientale: l'olotipo maschile \u00e8 stato rinvenuto nell'Ibaya Camp, situato nel territorio della Mkomazi Game Reserve, appartenente alla regione del Kilimangiaro.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5850081", "revid": "767487", "url": "https://it.wikipedia.org/wiki?curid=5850081", "title": "Polisportiva Virtus Casarano 1980-1981", "text": "Questa voce raccoglie le informazioni riguardanti la Polisportiva Virtus Casarano nelle competizioni ufficiali della stagione 1980-1981."}
{"id": "5850082", "revid": "117070142", "url": "https://it.wikipedia.org/wiki?curid=5850082", "title": "Muhammad Iqbal (atleta)", "text": "Biografia.\nPartecip\u00f2 tre volte ai Giochi olimpici: a fu eliminato nel turno di qualificazione, mentre sia a che a riusc\u00ec a raggiungere la finale, conclusa rispettivamente all'11\u00ba e 12\u00ba posto. Ai Giochi di Roma, inoltre, fu portabandiera per il suo paese.\nVinse tre medaglie ai Giochi del Commonwealth: fu infatti primo nel 1954, secondo nel 1958 e terzo nel 1966. Nel 1958 fu inoltre vincitore dei Giochi asiatici."}
{"id": "5850084", "revid": "767487", "url": "https://it.wikipedia.org/wiki?curid=5850084", "title": "Erotique", "text": "Erotique \u00e8 un film a episodi del 1993 diretto da Lizzie Borden, Monika Treut e Clara Law.\nTrama.\nPrimo episodio: \"Let's talk about sex\" \nA Los Angeles, Rosy esce dalla \"chat-line\" e incontra dal vivo un cliente.\nSecondo episodio: \"Taboo parlor\" \nAd Amburgo, due amiche danno vita a un eccitante triangolo con uno sconosciuto.\nTerzo episodio: \"Wonton soup\" \nA Hong Kong, Ann riscopre gli antichi riti d'amore cinesi."}
{"id": "5850089", "revid": "270680", "url": "https://it.wikipedia.org/wiki?curid=5850089", "title": "Shang Zu Ding", "text": ""}
{"id": "5850098", "revid": "287204", "url": "https://it.wikipedia.org/wiki?curid=5850098", "title": "Bisantis", "text": ""}
{"id": "5850117", "revid": "1143375", "url": "https://it.wikipedia.org/wiki?curid=5850117", "title": "Film bosniaci proposti per l'Oscar al miglior film straniero", "text": "A partire dal 1995 diversi film bosniaci sono stati sottoposti per la candidatura al Premio Oscar nella categoria miglior film straniero.\nNel 2002 il film \"No Man's Land\" di Danis Tanovi\u0107 \u00e8 riuscito a conquistare il premio. In seguito un altro film di Tanovi\u0107, \"An Episode in the Life of an Iron Picker\", ha superato la prima selezione ma non ha raggiunto la cinquina finale. Nel 2021 \"Quo vadis, Aida?\" di Jasmila \u017dbani\u0107 \u00e8 stato il secondo film a ottenere la candidatura.\nTanovi\u0107 \u00e8 anche il regista i cui film sono stati selezionati dalla Bosnia pi\u00f9 volte (quattro), seguito da Aida Begi\u0107 (tre) e Pjer \u017dalica (due)."}
{"id": "5850121", "revid": "71433", "url": "https://it.wikipedia.org/wiki?curid=5850121", "title": "Mandariinid", "text": ""}
{"id": "5850122", "revid": "1318658", "url": "https://it.wikipedia.org/wiki?curid=5850122", "title": "Ave Maria catalana", "text": "Ave Maria catalana \u00e8 un'Ave Maria tradizionale algherese, in catalano, risalente al XVIII secolo e di cui si ignora il nome dell'autore.\n\u00c8 il primo brano dell'LP di Maria Carta Umbras del 1978.\nTesto.\n\"Ave Maria,\"\n\"plena de gr\u00e0cia,\"\n\"nostre Senyor \u00e9s amb Tu,\"\n\"bene\u00efta s\u00e9s Tu\"\n\"mes de totes les dones,\"\n\"i bene\u00eft sigui\"\n\"lo Fill tou Jesus.\"\n\"Santa Maria,\"\n\"Mare de D\u00e9u,\"\n\"prega pels pobres pecadors,\"\n\"que t'adoren,\"\n\"ara i a l'hora\"\n\"de la mort nostra.\"\n\"Amen.\""}
{"id": "5850124", "revid": "436907", "url": "https://it.wikipedia.org/wiki?curid=5850124", "title": "Discografia di Nek", "text": "La discografia di Nek, cantautore pop italiano, \u00e8 costituita da 15 album in studio, tre raccolte, un album dal vivo e 49 singoli, pubblicati in Italia tra il 1992 e il 2021."}
{"id": "5850136", "revid": "933835", "url": "https://it.wikipedia.org/wiki?curid=5850136", "title": "Flotta tolemaica di Cleopatra VII", "text": ""}
{"id": "5850154", "revid": "47767", "url": "https://it.wikipedia.org/wiki?curid=5850154", "title": "Iqbal (disambigua)", "text": ""}
{"id": "5850155", "revid": "1573940", "url": "https://it.wikipedia.org/wiki?curid=5850155", "title": "Zelotibia kaibos", "text": "Zelotibia kaibos \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 keniota dove sono stati rinvenuti i primi esemplari il 2 settembre 1980 dall'aracnologo John Murphy.\nCaratteristiche.\nL'olotipo maschile rinvenuto ha lunghezza totale \u00e8 di 4,08mm; la lunghezza del cefalotorace \u00e8 di 1,84mm; e la larghezza \u00e8 di 1,44mm.\nDistribuzione.\nLa specie \u00e8 stata reperita in Kenya settentrionale: l'olotipo maschile \u00e8 stato rinvenuto nei pressi di Kaibos, appartenente alla provincia della Rift Valley.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5850156", "revid": "1305772", "url": "https://it.wikipedia.org/wiki?curid=5850156", "title": "Discografia di Sam Smith", "text": "La discografia di Sam Smith, cantante britannico, comprende tre album in studio, un EP e 31 singoli."}
{"id": "5850164", "revid": "1573940", "url": "https://it.wikipedia.org/wiki?curid=5850164", "title": "Zelotibia major", "text": "Zelotibia major \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino major, che significa maggiore, pi\u00f9 grande, in riferimento alla taglia alquanto grande del maschio.\nCaratteristiche.\nL'olotipo maschile rinvenuto ha lunghezza totale \u00e8 di 6,00mm; la lunghezza del cefalotorace \u00e8 di 2,40mm; e la larghezza \u00e8 di 2,00mm.\nDistribuzione.\nLa specie \u00e8 stata reperita in Burundi centrale: l'olotipo maschile \u00e8 stato rinvenuto nei pressi di Rusarenda, appartenente alla provincia di Muramvya.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5850167", "revid": "1543377", "url": "https://it.wikipedia.org/wiki?curid=5850167", "title": "Algarve Cup 2016", "text": "L'Algarve Cup 2016 \u00e8 stata la ventitreesima edizione dell'Algarve Cup, disputata tra il 2 e il 9 marzo 2016.\nFormato.\nLe 8 squadre erano divise in due gironi all'italiana. La finale per il titolo si disput\u00f2 tra le due prime.\nSono assegnati tre punti per la vittoria, uno per il pareggio e zero per la sconfitta. In caso di parit\u00e0 di punti, vengono considerati gli scontri diretti, la differenza reti e i gol fatti."}
{"id": "5850195", "revid": "962319", "url": "https://it.wikipedia.org/wiki?curid=5850195", "title": "Linea N", "text": "La linea N Broadway Express \u00e8 una linea della metropolitana di New York, che collega la citt\u00e0 da nord-est, con capolinea presso la stazione di Astoria-Ditmars Boulevard, a sud, con capolinea presso Coney Island-Stillwell Avenue. \u00c8 indicata con il colore giallo girasole poich\u00e9 la \"trunk line\" utilizzata a Manhattan \u00e8 la linea BMT Broadway.\nStoria.\n1900-1999.\nL'attuale linea N fu attivata il 22 giugno 1915, in concomitanza con l'apertura della linea BMT Sea Beach. All'epoca la Brooklyn-Manhattan Transit Corporation indicava la linea, conosciuta come \"Sea Beach Express\", con il numero 4. Il 14 settembre 1917, dopo l'entrata in servizio della prima sezione della linea BMT Broadway, la linea fu estesa fino a Union Square utilizzando il ponte di Manhattan ed infine, il 15 gennaio 1918, venne prolungata fino a Times Square.\nIl 2 maggio 1957 la linea venne estesa sino a 57th Street-Seventh Avenue e, a partire dal 1959, i treni iniziarono ad effettuare la fermata di DeKalb Avenue durante le ore mattutine. In precedenza, la stazione veniva sempre bypassata, tranne che di notte. Dal 1\u00ba gennaio 1961, i treni iniziarono a saltare la stazione di DeKalb Avenue nelle ore di punta e, in aggiunta, il servizio sulla linea BMT Fourth Avenue divenne locale di notte e durante il sabato.\nL'attuale designazione di \"linea N\" comparse per la prima volta nell'aprile del 1961, con l'introduzione degli R27 sulla linea. La designazione \"linea NX\" fu invece utilizzata per una linea \"super-express\" attiva solo nelle ore di punta che iniziava presso Brighton Beach, arrivava a Coney Island e poi seguiva il percorso della linea N. Ebbe per\u00f2 una breve durata, attivata infatti il 27 novembre 1967 fu poi soppressa il 15 aprile 1968 per carenza di passeggeri.\nIl 28 agosto 1976, la linea N venne estesa, utilizzando la 60th Street Tunnel Connection, fino a Forest Hills-71st Avenue per rimpiazzare la soppressa linea EE. Da questo momento, mentre alcuni treni della linea andavano da Coney Island a 71st Avenue, attraverso il ponte di Manhattan e i binari espressi della linea Broadway, altri svolgevano un servizio locale tra 71st Avenue e la stazione di South Ferry-Whitehall Street, sita a Lower Manhattan.\nA partire dal 13 aprile 1986, i binari nord del ponte di Manhattan furono chiusi per massicci lavori. A causa della grande mole di traffico sui binari sud, il servizio diurno della linea N smise di usare il ponte e venne deviato nel Montague Street Tunnel; di notte e nei fine settimana, la linea continuava invece ad usare il ponte e terminava a 57th Street-Seventh Avenue. Il 24 maggio 1987, la linea si scambi\u00f2 il capolinea nord con la linea R e fu quindi deviata sino ad Astoria.\nL'11 dicembre 1988, i binari nord del ponte di Manhattan furono riaperti e quelli in direzione sud chiusi, la linea inizi\u00f2 quindi a svolgere un servizio locale a Brooklyn, mentre la linea M fu deviata dalla linea BMT Brighton alla linea BMT West End. A fine 1990, il ponte di Manhattan divenne nuovamente completamente operativo, tuttavia la scoperta di alcune crepe sotto i binari sud portarono ad una nuova chiusura.\nNel 1994, la linea torn\u00f2 a svolgere un servizio espresso a Brooklyn, ma solo tra Atlantic Avenue e 59th Street, e fino al 1996 il capolinea meridionale fu indietreggiato a 86th Street, per via di alcuni lavori a Coney Island. Tra aprile e novembre 1995, anche i binari nord del ponte di Manhattan furono chiusi, portando ad una momentanea sospensione del servizio espresso a Brooklyn.\n2000-presente.\nDopo gli attentati dell'11 settembre 2001, la linea BMT Broadway fu chiusa a Lower Manhattan e la linea N sospesa. Il servizio lungo i suo percorso venne assicurato dalla linea W a Manhattan e Queens e dalla linea M a Brooklyn. Il 28 ottobre, la linea fu riattivata anche se la stazione di Cortlandt Street rimase chiusa sino al 15 settembre 2002. Dall'8 settembre 2002, il servizio notturno e dei fine settimana della linea venne troncato a nord di Atlantic Avenue, per via dei lavori di ricostruzione alla stazione di Coney Island. Il servizio a Manhattan e Astoria venne quindi assicurato dalla linea W, l'unica ad accedere a Coney Island durante questi lavori.\nIl 22 febbraio 2004, i lavori sul ponte di Manhattan furono finalmente conclusi. La linea N torn\u00f2 quindi al suo percorso originale: nei giorni feriali la linea svolgeva una servito espresso tra 34th Street-Herald Square e 59th Street e uno locale nel resto del tragitto, nei fine settimana il servizio era locale anche a Manhattan, mentre di notte era reindirizzata nel Montague Street Tunnel in sostituzione della linea R. Il 29 maggio 2005 furono invece completati i lavori a Coney Island.\nIl 28 giugno 2010, il servizio a Manhattan divenne sempre locale, in situazione della linea W, soppressa a casa di problemi di bilancio della Metropolitan Transportation Authority. A partire dal 2 agosto 2013, per via dei lavori di riparazione al Montague Street Tunnel dopo il passaggio dell'uragano Sandy, il servizio notturno fu reindirizzato sul ponte di Manhattan. Il 14 settembre 2014, il normale servizio fu ripristinato.\nIl 19 febbraio 2016, la MTA ha comunicato che, in vista dell'apertura della Second Avenue Subway, i \"services\" sulla linea BMT Broadway avrebbero subito alcuni cambiamenti. La linea N \u00e8 tornata quindi a svolgere un servizio espresso nei giorni feriali tra Herald Square e Canal Street a partire dal 7 novembre 2016.\nIl servizio.\nCome il resto della rete, la linea N Broadway Express \u00e8 sempre attiva, 24 ore su 24. A seconda delle fasce orarie il servizio \u00e8 cos\u00ec strutturato:\nPossiede interscambi con 22 delle altre 24 linee della metropolitana di New York, con le quattro linee della Port Authority Trans-Hudson, con il servizio ferroviario suburbano Long Island Rail Road, con numerose linee automobilistiche gestite da MTA Bus, NJT Bus e NYCT Bus e con il traghetto Staten Island Ferry.\nIl materiale rotabile.\nSulla linea N vengono attualmente usati due diversi materiali rotabili, gli R68 e gli R160. I primi risalgono agli anni 1980 e furono prodotti dalla Westinghouse Amrail Company, i secondi sono degli anni 2010 e furono prodotti dalla Kawasaki Heavy Industries. Gli R160 vengono utilizzati regolarmente nel servizio, mentre gli R68 solo nelle ore di punta mattutine per aumentare la portata complessiva della linea. Il deposito assegnato alla linea \u00e8 quello di Coney Island."}
{"id": "5850197", "revid": "287204", "url": "https://it.wikipedia.org/wiki?curid=5850197", "title": "Linea N (metropolitana di New York)", "text": ""}
{"id": "5850201", "revid": "110157", "url": "https://it.wikipedia.org/wiki?curid=5850201", "title": "Cyprus Cup 2016", "text": "La Cyprus Cup 2016 \u00e8 stata la nona edizione della Cyprus Cup, disputata tra il 2 e il 9 marzo 2016.\nFormato.\nLe 8 squadre erano divise in due gironi all'italiana. La finale per il titolo si disput\u00f2 tra le due prime.\nSono assegnati tre punti per la vittoria, uno per il pareggio e zero per la sconfitta. In caso di parit\u00e0 di punti, vengono considerati gli scontri diretti, la differenza reti e i gol fatti."}
{"id": "5850206", "revid": "36426", "url": "https://it.wikipedia.org/wiki?curid=5850206", "title": "Opere di Domenico Ghirlandaio", "text": "Questo \u00e8 un elenco di opere di Domenico Ghirlandaio composto principalmente da opere a carattere religioso e alcuni ritratti, in molti casi, si tratta di affreschi nelle chiese che costituiscono un lavoro di grande portata che si \u00e8 sviluppato soprattutto a Firenze e dintorni e al Vaticano."}
{"id": "5850209", "revid": "287204", "url": "https://it.wikipedia.org/wiki?curid=5850209", "title": "Soldiers of Odin", "text": "I Soldiers of Odin (SOO, letteralmente \"soldati di Odino\") sono un gruppo internazionale identitario fondato a Kemi in Finlandia nell'ottobre del 2015 e da l\u00ec diffusosi rapidamente in altri paesi scandinavi come la Norvegia e la Svezia, che si oppone all'immigrazione, e che organizzati in squadre di pattugliamento si aggirano in orari notturni per le strade alla ricerca di stranieri. Il fondatore del gruppo, Mika Ranta, ha posizioni politiche di estrema destra ed \u00e8 stato condannato nel 2005 a causa di assalti a sfondo razziale verso persone.\nStoria.\nI Soldiers of Odin furono fondati nella citt\u00e0 settentrionale della Finlandia di Kemi (una delle rotte per migranti dalla Svezia) nell'ottobre del 2015 in risposta ad un forte aumento del flusso migratorio verso la Finlandia. Il fondatore Mika Ranta, che si \u00e8 autodichiarato neonazista e membro del Movimento della Resistenza Finlandese, sostiene che le sue opinioni personali non rappresentino il gruppo nel suo insieme.\nIl gruppo accrebbe popolarit\u00e0 a seguito delle numerose denunce di stupro, commesse da immigrati, in Germania ed altri paesi inclusa la Finlandia avvenute nel capodanno del 2016.\nLa pagina Facebook dei SOO aveva pi\u00f9 di 34.000 likes nel febbraio del 2016. I Soldati di Odino dichiarano di avere 600 membri e pi\u00f9 di 25 cellule in Finlandia, Svezia, Norvegia, Danimarca, Polonia, Germania, Estonia, Ungheria, Gran Bretagna e Stati Uniti. Il Gruppo inizia pattugliamenti in Norvegia dal febbraio 2016, profilati da Ronny Alte, un ex-leader della Lega di Difesa della Norvegia ed attivista di Pegida."}
{"id": "5850215", "revid": "1161730", "url": "https://it.wikipedia.org/wiki?curid=5850215", "title": "Dietilammide dell'acido lisergico", "text": ""}
{"id": "5850216", "revid": "599013", "url": "https://it.wikipedia.org/wiki?curid=5850216", "title": "Linea Q", "text": "La linea Q Broadway Express \u00e8 una linea della metropolitana di New York, che collega la citt\u00e0 da nord, con capolinea presso la stazione di 96th Street, a sud, con capolinea presso Coney Island-Stillwell Avenue. \u00c8 indicata con il colore giallo girasole poich\u00e9 la \"trunk line\" utilizzata a Manhattan \u00e8 la linea BMT Broadway.\nStoria.\n1900-1999.\nIl 1\u00ba agosto 1920, dopo l'apertura del Montague Street Tunnel, furono attivate due linee: la \"linea Brighton Express\", attiva tutti i giorni, tranne il sabato, tra Brighton Beach e Times Square attraverso il Montague Street Tunnel, e la \"linea Brighton Local\", attiva tra Coney Island-Stillwell Avenue e 57th Street-Seventh Avenue attraverso il ponte di Manhattan. Tre anni pi\u00f9 tardi, le due linee si scambiarono l'attraversamento dell'East River: la linea espressa usava quindi il ponte mentre la linea locale il tunnel, tranne che di notte e di sabato, quando ritornava ad usare il ponte. Inoltre, durante gli anni 1930, alcune corse mattutine dell'ora di punta furono deviate presso la stazione di Chambers Street.\nIl 17 ottobre 1949, dopo che le banchine della linea BMT Astoria furono arretrate per accogliere il materiale rotabile della Brooklyn-Manhattan Transit Corporation, la linea locale venne prolungata sino ad Astoria-Ditmars Boulevard. Il 26 giugno 1952, la linea espressa venne invece estesa sino a 57th Street-Seventh Avenue. Successivamente, il 1\u00ba dicembre 1955, con l'apertura della 60th Street Tunnel Connection, la linea locale fu deviata sulla linea IND Queens Boulevard sino a Forest Hills e rimpiazzata ad Astoria dalla linea espressa nei giorni feriali. Il 4 maggio 1957, la linea espressa fu reindirizzata sulla linea Astoria anche durante il sabato ed inizi\u00f2 ad effettuare tutte le fermate a Manhattan, poich\u00e9 la linea locale fu deviata a Chambers Street mediante il Montague Street Tunnel. Il 28 maggio 1959, la linea espressa fu limitata a 57th Street la mattina dei giorni feriali ed inizi\u00f2 ad effettuare tutte le fermate a Brooklyn di mattina.\nIl 15 novembre 1960, con l'arrivo dei nuovi R27, furono assegnate nuove denominazioni alle linee: la linea espressa divenne la \"linea Q\", la linea locale via il ponte la \"linea QB\" e la linea locale via il tunnel la \"linea QT\". Queste denominazioni non furono tuttavia mai realmente usate e vennero riprese solo dopo l'apertura della Chrystie Street Connection. In seguito, dal 1\u00ba gennaio 1961, la linea espressa fu limitata a 57th Street sempre mentre la linea locale ritorn\u00f2 ad Astoria.\nIl 26 novembre 1967, con l'apertura della Chrystie Street Connection, le tre linee Q vennero sostituite delle linee D, QJ e NX. Tuttavia, a causa dell'opposizione dei passeggeri, alcune corse della linea QJ furono trasformate in seguito nella linea QB, attiva tra Coney Island e 57th Street-Seventh Avenue e che svolgeva una servizio locale a Brooklyn e uno espresso a Manhattan. Poi, nel 1985, con l'eliminazione delle doppie lettere, la linea QB divenne la \"linea Q\".\nL'11 dicembre 1988, i binari sud del ponte di Manhattan vennero chiusi per lavori e la linea Q fu quindi reindirizzata sulla linea IND Sixth Avenue terminando a 57th Street. La linea, ora indicata con il colore arancione, svolgeva un servizio espresso a Brooklyn ed era attiva solo nei giorni feriali ad esclusione della notte, quando era sostituita da una navetta tra 57th Street e Second Avenue. Il servizio nei fine settimana era invece assicurato dalla linea B. Il 29 ottobre 1989, con l'apertura della linea IND 63rd Street, la linea fu prolungata sino a 21st Street-Queensbridge mentre, dal 30 settembre 1990, la navetta notturna venne sostituita dalla linea F.\nNel maggio 1995, i binari nord del ponte di Manhattan furono chiusi durante la mattina e nei fine settimana, la linea Q inizi\u00f2 a svolgere di conseguenza un servizio locale a Brooklyn e a Manhattan fino a Canal Street, usando il Montague Street Tunnel e la linea BMT Broadway. Da Canal Street a 21st Street-Queensbridge il servizio era invece espresso. In seguito, il 22 febbraio 1998, a causa di alcuni lavori sulla linea 63rd Street, la linea venne troncata a 57th Street e il servizio sulla linea 63rd Street assicurato da una navetta. Il normale servizio fu infine ripristinato il 22 maggio 1999.\n2000-presente.\nIl 22 luglio 2001, i binari nord del ponte di Manhattan furono chiusi e i binari sud riaperti. La linea Q, ora ritornata sulla linea BMT Broadway, divenne quindi locale a Brooklyn per rimpiazzare la linea D e fu attivata una linea Q espressa, con simbolo un rombo anzich\u00e9 un cerchio, per i soli giorni feriali sul medesimo percorso della linea locale. Entrambe le linee Q furono limitate a 57th Street ed il servizio sulla linea IND 63rd Street assicurato da una navetta, poi sostituita dalla linea F.\nA seguito degli attentati dell'11 settembre 2001 la linea R venne sospesa. La linea Q locale la rimpiazz\u00f2 tra Canal Street e Forest Hills-71st Avenue fermando in tutte le stazioni tranne di notte, quando terminava a 57th Street. Poi, il 28 ottobre, il normale servizio fu ripreso. L'8 settembre 2002, la stazione di Coney Island-Stillwell Avenue fu chiusa per lavori e il capolinea della linea locale venne di conseguenza indietreggiato a Brighton Beach. Il 23 maggio 2004, la stazione fu riaperta.\nDal 27 aprile al 2 novembre 2003, i binari sud del ponte di Manhattan furono chiusi nei fine settimana e la linea locale quindi deviata attraverso il Montague Street Tunnel. Il successivo 22 febbraio 2004, il ponte di Manhattan venne interamente aperto, la linea Q espressa fu quindi soppressa e sostituita dalla linea B a Brooklyn e dalla linea N a Manhattan. La linea Q locale, ora l'unica rimasta, non sub\u00ec invece alcuni cambiamento. Il 28 giugno 2010, la linea Q fu estesa fino ad Astoria-Ditmars Boulevard durante i giorni feriali, in sostituzione della linea W, soppressa per problemi di bilancio della Metropolitan Transportation Authority. Inoltre, dal 7 dicembre 2014, la linea inizi\u00f2 ad effettuare un servizio locale a Manhattan di notte, per diminuire i tempi di attesa nelle stazioni locali.\nIl 7 novembre 2016, la linea \u00e8 stata troncata presso la stazione di 57th Street-Seventh Avenue, in previsione della sua futura estensione fino a 96th Street, attraverso la nuova Second Avenue Subway, avvenuta il 1\u00ba gennaio 2017. Il servizio ad Astoria \u00e8 stato quindi sostituito dalla linea W. In futuro, con la realizzazione della fase 2 della Second Avenue Subway, la linea Q sar\u00e0 ulteriormente prolungata sino a 125th Street, servendo i quartieri di Spanish Harlem e dell'Upper East Side.\nIl servizio.\nCome il resto della rete, la linea Q Broadway Express \u00e8 sempre attiva, 24 ore su 24. A seconda delle fasce orarie il servizio \u00e8 cos\u00ec strutturato:\nPossiede interscambi con 22 delle altre 24 linee della metropolitana di New York, con le quattro linee della Port Authority Trans-Hudson, con il servizio ferroviario suburbano Long Island Rail Road, con numerose linee automobilistiche gestite da MTA Bus, NJT Bus e NYCT Bus e con il traghetto Staten Island Ferry.\nIl materiale rotabile.\nSulla linea Q viene attualmente usato uno solo tipo di materiale rotabile, gli R160, che risalgono agli anni 2010 e sono stati prodotti dalla Alstom e dalla Kawasaki Heavy Industries. Il deposito assegnato alla linea \u00e8 quello di Coney Island."}
{"id": "5850236", "revid": "287204", "url": "https://it.wikipedia.org/wiki?curid=5850236", "title": "Linea Q (metropolitana di New York)", "text": ""}
{"id": "5850238", "revid": "21880", "url": "https://it.wikipedia.org/wiki?curid=5850238", "title": "Plantago psyllium", "text": ""}
{"id": "5850240", "revid": "1494169", "url": "https://it.wikipedia.org/wiki?curid=5850240", "title": "Coriano (disambigua)", "text": ""}
{"id": "5850260", "revid": "3115", "url": "https://it.wikipedia.org/wiki?curid=5850260", "title": "Anna Fo\u00e0", "text": "Biografia.\nAnna Fo\u00e0 nacque a Roma nel 1876 da Massimo Fo\u00e0 ed Ester Lattes, una coppia ebraica. Si laure\u00f2 in entomologia all'Universit\u00e0 di Roma con una tesi sul polimorfismo sessuale di alcuni acari. Suo relatore fu il celebre zoologo ed entomologo Giovanni Battista Grassi, docente di anatomia comparata, con il quale la Fo\u00e0 da laureata collaborer\u00e0 per molti anni a Roma nello studio di alcuni protozoi presenti nell'intestino delle termiti e come assistente nelle attivit\u00e0 di docenza nel corso di entomologia agraria. Tra il 1907 e il 1912 apparve una lunga di serie di articoli e pubblicazioni a firma di entrambi.\nGi\u00e0 nel 1905 alla Fo\u00e0 venne affidata, nel laboratorio di Fauglia (Pisa), la responsabilit\u00e0 di condurre esperimenti e lavori di osservazione finalizzati alla lotta contro la \"Daktulosphaira vitifoliae\" o filossera della vite. \nIn seguito alla pubblicazione dei risultati delle proprie ricerche nel 1912 e 1916, Anna Fo\u00e0 ottenne nel 1917 la libera docenza all'universit\u00e0 e la nomina di delegata fitopatologica al Ministero dell'Agricoltura e il Commercio con il compito di vigilare sulle importazioni ed esportazioni dei vegetali. \nNel 1920, Fo\u00e0 vinae il concorso a professore ordinario di bachicoltura sia presso la Scuola superiore di agricoltura di Perugia sia in quella di Portici in Campania, ove si trasferir\u00e0 nel 1921.\nNel 1924 arriv\u00f2 la nomina a professoressa ordinaria presso l'Universit\u00e0 di Napoli alla cattedra di bachicoltura e apicoltura. Fu una delle pochissime donne a raggiungere tale traguardo nell'Italia del tempo. Per 15 anni, nel prestigioso incarico, continuer\u00e0 la sua attivit\u00e0 di ricerca e di docenza.\nCon l'approvazione delle leggi razziali fasciste del 1938, Fo\u00e0 venne estromessa dall'insegnamento universitario e dalla Societ\u00e0 dei Naturalisti Italiani; fu l'unica donna tra i 96 docenti di ruolo ebrei cacciati dall'Universit\u00e0 italiana. Una quindicina di altre sue colleghe donne persero la libera docenza. \nMor\u00ec nel 1944."}
{"id": "5850261", "revid": "110157", "url": "https://it.wikipedia.org/wiki?curid=5850261", "title": "Chiesa di Santa Marta (Porlezza)", "text": "La chiesa di Santa Marta \u00e8 un edificio religioso di Porlezza.\nStoria.\nLa chiesa risale al XVII secolo ed era la sede della Confraternita di S. Marta.\nSan Carlo, che visit\u00f2 questa piccola chiesa nel 1582, la chiam\u00f2 \"Dei Disciplinati\", una congregazione religiosa che nel 1721 fece ultimare a proprie spese la facciata della chiesa e decorare gli interni con pitture, affreschi e quadri.\nAl suo interno, la chiesa conserva opere decorative realizzate da Giovanni Stefano Danedi e da Ercole Procaccino il Genovese tra il 1670 e il 1681."}
{"id": "5850263", "revid": "327773", "url": "https://it.wikipedia.org/wiki?curid=5850263", "title": "Onda di traslazione", "text": ""}
{"id": "5850266", "revid": "287204", "url": "https://it.wikipedia.org/wiki?curid=5850266", "title": "American Hockey League 1937-1938", "text": "La stagione 1937-1938 \u00e8 stata la 2\u00aa edizione della American Hockey League, a quel tempo nota come International-American Hockey League. A partire da questa stagione vennero introdotti gli All-Star Team. La stagione vide al via sette formazioni e al termine dei playoff i Providence Reds conquistarono la loro prima Calder Cup sconfiggendo i Syracuse Stars 3-1.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5850289", "revid": "962319", "url": "https://it.wikipedia.org/wiki?curid=5850289", "title": "Astoria Boulevard (metropolitana di New York)", "text": "Astoria Boulevard, conosciuta anche con il nome di Astoria Boulevard-Hoyt Avenue, \u00e8 una stazione della metropolitana di New York, situata sulla linea BMT Astoria. Nel 2015 \u00e8 stata utilizzata da passeggeri.\nStoria.\nLa stazione venne aperta il 1\u00ba febbraio 1917 insieme al resto della linea BMT Astoria, all'epoca diramazione della linea IRT Queensboro che oggi \u00e8 nota come linea IRT Flushing. Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della Brooklyn-Manhattan Transit Corporation, pi\u00f9 largo di quello dell'Interborough Rapid Transit Company, che operava in precedenza sulla linea.\nLa mattina del 1\u00ba maggio 1998, un escavatore colp\u00ec il mezzanino della stazione creando un enorme buco nel pavimento. Nessuno rimase ferito ma i treni bypassavano la stazione a bassa velocit\u00e0. La stazione fu riaperta alle 15:00 con un pavimento provvisorio in legno, mentre le riparazioni definitive furono svolte durante la notte.\nStrutture e impianti.\nAstoria Boulevard \u00e8 una stazione di superficie con tre binari ed due banchine ad isola, essendo insieme al capolinea l'unica stazione espressa della linea. Nel mezzanino sono posizionati i tornelli e una sala d'attesa ormai chiusa.\nFuori dai tornelli sono presenti quattro scale che scendono al livello stradale, due su \"Hoyt Avenue South\" e le altre due su \"Hoyt Avenue North\". Queste ultime non sono le scale originali in quanto fu necessario spostarle per permettere la costruzione del viale d'acceso al ponte di Triborough, ufficialmente detto ponte Robert F. Kennedy.\nMovimento.\nLa stazione \u00e8 servita dai treni di due \"services\" della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus e NYCT Bus."}
{"id": "5850290", "revid": "106540503", "url": "https://it.wikipedia.org/wiki?curid=5850290", "title": "Testa di Enrico IV di Francia", "text": "La testa di Enrico IV di Francia \u00e8 un resto mortale ancora oggi al centro di un acceso dibattito sulla sua autenticit\u00e0 tra gli storici e gli specialisti di medicina, in particolare per la sua attribuzione a Enrico IV di Francia. Nel 1793, con la profanazione delle tombe della basilica di Saint-Denis, il cadavere del sovrano venne estratto dalla sua tomba e rimase esposto in piedi per due giorni perch\u00e9 fosse ammirato dai curiosi, per poi essere gettato in una fossa comune insieme a quelli di molti altri sovrani francesi. Un quarto di secolo pi\u00f9 tardi, nel 1817, su ordine di Luigi XVIII, i resti dei reali dissepolti e poi inumati in due fosse comuni vennero riesumati e riportati nella cripta della basilica di Saint-Denis.\nNel 1925 sulla \"Gazette des arts\" apparve un articolo in cui un cranio mummificato, allora di propriet\u00e0 del rigattiere Joseph-\u00c9mile Bourdais, fu presentato come la testa ritrovata di re Enrico IV. Il dibattito si accese, ma solo nel 2013 riprese con vigore contrapponendo due tesi tra loro: la prima, sostenuta dal medico legale Philippe Charlier, attribuisce la testa a Enrico IV; mentre la seconda, sostenuta dagli storici Philippe Delorme e Jo\u00ebl Cornette, sostiene che non vi sono prove scientifiche sufficienti per attribuire la testa mummificata al re di Francia.\nIl corpo.\nNel 1793, in pieno Terrore, le tombe reali della basilica di Saint-Denis furono oggetto di profanazione. I resti di re Enrico IV, come quello di molti suoi antenati e successori, vennero tratti dalla sua bara, ma data l'importanza del personaggio e la sua buona conservazione, si decise di esporne il corpo al pubblico per due giorni per poi gettarlo in una fossa comune nei pressi della basilica e ricoperto di calce viva. Sebbene esistano dei rapporti ufficiali su queste estumulazioni e delle testimonianze dirette del fatto, non vi \u00e8 alcuna testimonianza a oggi che indichi che il corpo di Enrico IV possa essere stato decapitato.\nNel 1817, Luigi XVIII diede ordine di riportare nella chiesa i resti reperibili dei suoi predecessori: il 19 gennaio 1817 le ossa, nessuna delle quali fu chiaramente identificabile, vennero raccolte dalla fossa dove erano stati gettati i corpi. Tuttavia, tre dei corpi ritrovati apparivano ridotti unicamente alle loro \"parti basse\", fatto che ha portato alcuni autori a concludere che tre teste non fossero state trovate. A partire da quel momento iniziarono a circolare delle voci secondo le quali la mummia di Enrico IV avrebbe subito oltraggi dopo la sua estumulazione: storie descrivono che un rivoluzionario tenne il corpo del re in verticale contro un muro mentre una donna lo prese a schiaffi, mentre altri riportano che venne \"colpito con delle spade da fermo\", mentre altri ancora dicono che prima di essere gettato nella fossa la sua testa sia stata staccata dal corpo, appunto.\nIl 31 ottobre 1919, all'H\u00f4tel Drouot durante un'asta per la vendita degli oggetti appartenuti ad Emma Nallet Chick-Poussin (1853-1932), pittrice e scultrice, vennero presentati e venduti tre teschi anonimi. Essi vennero acquistati da un rigattiere occasionale, Joseph-Emile Bourdais, per la modica cifra di 3 franchi. Cinque anni pi\u00f9 tardi, un articolo su \"La Gazette des Arts\" lo persuase a ritenere che uno di questi fosse il cranio di Enrico IV. Per tutta la sua vita, il mercante tent\u00f2 invano di dimostrare che esso era effettivamente il capo mummificato di Enrico IV di Francia. A sue spese, fece fare particolari radiografie e calchi, esponendo la testa mummificata nella sua casa di Dinard e poi \"nel suo piccolo museo di Monmartre prima di offrirla al Louvre che la rifiut\u00f2 dubitando della sua autenticit\u00e0\" come ebbe a scrivere Jacques Perot, ex curatore del castello di Pau, il luogo di nascita di Enrico IV Sempre Bourdais fu il primo a sostenere anche che il cranio potesse essere stato acquistato per la prima volta in Svizzera dal conte di Erbach (in realt\u00e0, ancora oggi nel castello di Erbach, si trova un frammento del cranio attribuito a Enrico IV ma non il cranio completo). Sempre secondo le ipotesi di Bourdais, il cranio reale fu poi rimpatriato in Francia da Girolamo Bonaparte. Essendo che molti erano in contrasto con questa teoria, il commerciante decise di giocare l'ultima carta in suo possesso, ovvero di porre sulla propria tomba nel cimitero parigino di Pantin una fotografia di lui raffrontato a una foto del cranio in questione.\nNel 2009, anticipando la celebrazione del quadricentenario della morte del monarca, due giornalisti Stephane Gabet e Pierre Belet iniziarono a produrre un documentario dal titolo \"Il mistero della testa di Enrico IV\". Rimanendo in contatto con lo storico Jean-Pierre Babelon, questi sostennero che la testa mummificata sarebbe stata strappata dal corpo del re dopo la sua dissepoltura durante la Rivoluzione. La testa intanto nel 1955 era stata acquistata da un certo Jacques Bellanger per la somma di 5500 franchi - circa 115 euro odierni - dalla sorella del rigattiere Joseph-Emile Bourdais, e la testa era stata poi conservata dallo stesso Bellanger in un armadio della sua soffitta. I giornalisti sono riusciti a trovare il proprietario della \"reliquia\", ora in pensione a Chartres, e a convincerlo ad affidare loro la testa per condurre delle analisi.\nNel dicembre del 2010 la testa fu data in custodia a Luigi Alfonso di Borbone-Dampierre che l'ha custodita in una cassaforte di una banca parigina per poi farne dono al presidente Nicolas Sarkozy in attesa che ne fosse disposta la sepoltura presso la basilica di Saint Denis. Da quel momento Enrico d'Orleans, un altro pretendente al trono di Francia, ha iniziato a proporre delle critiche supportate da alcuni storici sull'autenticit\u00e0 della testa mummificata, anche se in molti hanno visto in questo il riemergere di antiche rivalit\u00e0 all'interno della casata dei Borboni, prendendo a pretesto la \"reliquia\" della testa.\nSecondo Jean-Pierre Babelon, Nicolas Sarkozy aveva inizialmente previsto una cerimonia per il maggio 2012. Tuttavia, lo sviluppo della messa in discussione dell'autenticit\u00e0 della \"reliquia\" e la campagna presidenziale sospesero il progetto a tempo indeterminato. Il presidente Fran\u00e7ois Hollande, accettando infine i risultati pubblicati dagli storici e dai genetisti nel 2014, abbandon\u00f2 il progetto.\nI primi studi.\nI primi studi sistematici sul reperto, sono stati condotti nel 2010 da un team paleopatologico composto da 19 scienziati multidisciplinari coordinati dal patologo Philippe Charlier i cui risultati di ricerca soni stati pubblicati dal \"British Medical Journal\" nello stesso anno. La datazione al carbonio 14 ha stabilito secondo gli studi riportati che il cranio era appartenuto ad un uomo vissuto in un periodo compreso tra il 1450 ed il 1650 e che la testa era stata staccata dal corpo molto tempo dopo la morte (il che avrebbe senso se fosse stato rubato appunto a Saint-Denis durante la rivoluzione); a livello antropologico (et\u00e0, sesso, etnia) e per le corrispondenze anatomiche (una lesione pigmentaria compatibile con quanto si trova in rappresentazioni di Enrico IV) il tutto fece propendere per il monarca francese, compreso un buco per orecchino rilevato nel lobo (l'unica incisione a rappresentare il re con un gioiello ad un orecchio \u00e8 conservata al Castello di Chantilly ma risale al 1640); una lesione ossea al labbro superiore sembrerebbe rimandare a quella causata dal tentativo di aggressione perpetrato da Jean Ch\u00e2tel; il colore dei capelli, della barba e dei baffi (rossi e bianchi misti), delle sezioni di pugnalate postmortem al collo, le cattive condizioni dei denti antemortem (aveva quattro denti mancanti e difatti lo stesso Enrico IV soffriva di ascessi apicali), oltre a tomografie e studi antropometrici e confronti con la maschera mortuaria in gesso conservata presso la Biblioth\u00e8que Sainte-Genevi\u00e8ve (tracce di gesso sono state trovate sulla testa mummificata, ma risalgono al XX secolo), insieme ad esami tossicologici ed alla fibroscopia che rilev\u00f2 una rinite cronica oltre a eventuali particelle volatili (sostanze vegetali) usate nell'imbalsamazione originale, tutto ha guidato il team verso Enrico IV\nLa contesa pi\u00f9 profonda venne apportata al metodo di imbalsamazione del cranio: all'epoca di Enrico IV infatti il metodo pi\u00f9 comune per imbalsamare era l'apertura delle \"tre pance\", ovvero della testa, dell'addome e del torace per estrarne gli organi e poi riempirli con stoppa e spezie. Il cranio in questione non appare n\u00e9 segato n\u00e9 trapanato (tecnica usata solitamente dai chirurghi dell'epoca, tra cui Jacques Guillemeau e Pierre Pigray che parteciparono all'autopsia del re di cui Guillemeau pubblicher\u00e0 i verbali). Alexandre Lenoir, per\u00f2, come testimone ufficiale delle profanazioni avvenute durante la Rivoluzione, precis\u00f2 che il capo di Enrico IV era stato si sostituito nel cervello con stoppa e spezie, mentre altre testimonianze come quella di Germain Poirier e don Druon (Archivi Nazionali, AE1 15. e Archivio di Parigi, 6 AZ 23, articolo 1391) dissero apertamente che il cranio non appariva segato. Secondo Alphonse de Lamartine nel suo \"Histoire des Girondins\", scritto nel 1847, Enrico IV venne \"imbalsamato con l'arte degli italiani\", ma il poeta romantico non la descrisse mai. Il sistema era probabilmente il medesimo utilizzato per l'imbalsamazione dei granduchi di Toscana, metodo riconfermato di recente che consentiva di estrarre il cervello senza tagliare il cranio. Considerato il fatto che Enrico IV era il cognato di un granduca di casa Medici questo pu\u00f2 apparire ancora pi\u00f9 plausibile.\nLe conclusioni di questo studio hanno avuto in accordo una trentina di punti e pertanto il team ammise che la testa imbalsamata era quella di re Enrico IV, con \"il 99,99% di certezza\".\nLe analisi del 2012.\nNel 2012, dalla testa mummificata venne prelevato un campione di tessuto proveniente \"dalla profondit\u00e0 della gola del soggetto\" e presentata al professor Carles Lalueza-Fox dell'Istituto di Biologia Evolutiva di Barcellona al fine di estrarne del DNA. Per meglio precisare il confronto del DNA venne chiesto ad una famiglia aristocratica italiana dell'Emilia-Romagna di mettere a disposizione degli studi condotti a Barcellona una particolarissima reliquia in loro possesso, una zucca intagliata a forma di bottiglia e finemente istoriata all'interno della quale si trovava un campione di sangue secco raccolto con un fazzoletto imbevuto ai piedi della ghigliottina durante l'esecuzione di re Luigi XVI nel 1793 a Parigi. Il team di scienziati con Philippe Charlier trov\u00f2 un profilo genetico comune tra i due campioni reperiti e se ne concluse dunque che i due soggetti dovevano \"vantare lo stesso patrimonio genetico attraverso i loro padri\". Secondo lo studio, Luigi XVI e la sua discendenza patrilineare e quindi anche Enrico IV, apparterrebbero all'aplogruppo del cromosoma Y G2a. Questo lavoro, pubblicato dalla rivista \"Forensic Science International\", fece emergere anche un'attesa risposta ad una domanda che molti storici si ponevano, ovvero se Luigi XIV fosse davvero figlio di Luigi XIII e non invece di Mazzarino o di un altro ipotetico amante di Anna d'Austria. Nel febbraio 2013, Philippe Charlier e Stephane Gabet pubblicarono una sintesi della tesi in un libro dal titolo \"L'enigma del re senza testa\".\nControversie.\nAssieme alle prove, la controparte scientifica e storica present\u00f2 le sue controversie sulla dichiarazione di autenticit\u00e0 della testa. Essa venne contestata dallo storico francese Philippe Delorme, il quale rileva che l'indagine storica soffre ancora di gravi carenze, e grazie alla collaborazione dell'esperto di DNA Olivier Pascal si fece forte nel dichiarare che non vi era nessuna prova scientificamente valida che si trattasse del cranio di Enrico IV: entrambi i DNA confrontati sono stati equiparati sulla base di sette alleli di cui due sono risultati differenti. D'altra parte, il genetista belga Jean-Jacques Cassiman rivel\u00f2 che le sequenze genetiche del DNA mitocondriale della testa di Enrico IV e quelle ad esempio della regina Anna di Romania, nata principessa di Borbone-Parma, quindi connessa per linea femminile alla famiglia di Enrico IV, non corrispondevano tra loro. Anche il genetista italiano Franco Ugo Rollo ha condiviso i risultati delle sue controparti francesi e belga. Per quanto riguarda Philippe Delorme, basandosi sui riscontri storici e scientifici, rispose ai due autori francesi con la pubblicazione di un proprio libro dal titolo \"La testa cattiva di Enrico IV. Controdeduzioni ad una pretesa scoperta\" (\"La mauvaise t\u00eate de Henri IV. Contre-enqu\u00eate sur une pr\u00e9tendue d\u00e9couverte\"). Anche relativamente alla ricostruzione grafica realizzata da designer Philippe Froesch (che egli stesso descrisse come \"inquietante\" per la somiglianza con molti ritratti d'epoca del sovrano) venne contestata da Philippe Delorme che ritenne il risultato non dissimile da quello dei musei delle cere, basandosi inoltre sulla ricostruzione realizzata dallo specialista brasiliano Cicero Moraes che presenta un volto molto meno convincente.\nUn nuovo studio venne condotto quindi dai genetisti Maarten Larmuseau e Jean-Jacques Cassiman della Katholieke Universiteit di Lovanio, sempre in collaborazione con lo storico Philippe Delorme: questo mostr\u00f2 che i cromosomi Y di entrambe le reliquie (la presunta testa di Enrico IV ed il sangue di Luigi XVI) pubblicati in precedenza, erano radicalmente diversi da quella dei tre principi borbonici attualmente viventi (Sisto Enrico, Axel di Borbone Parma e Giovanni Enrico d'Orleans-Braganza). Il fatto che questi tre principi hanno un cromosoma Y quasi identico tra loro conferma che essi hanno un antenato comune, vale a dire Luigi XIII, figlio di Enrico IV, ma non prova l'autenticit\u00e0 della testa ritrovata. Philippe Charlier contest\u00f2 subito l'esattezza dell'albero genealogico dei tre Borbone e discusse circa possibili casi di falsa paternit\u00e0 all'interno della famiglia reale.\nLa questione dunque, malgrado le prove accumulate e le relative controprove, rimane ancora ad oggi molto aperta."}
{"id": "5850292", "revid": "124861803", "url": "https://it.wikipedia.org/wiki?curid=5850292", "title": "Room 93", "text": "Room 93 \u00e8 il primo EP della cantante statunitense Halsey, pubblicato il 27 ottobre 2014 dalla Astralwerks."}
{"id": "5850293", "revid": "785863", "url": "https://it.wikipedia.org/wiki?curid=5850293", "title": "Un autentico campione", "text": ""}
{"id": "5850294", "revid": "1573940", "url": "https://it.wikipedia.org/wiki?curid=5850294", "title": "Paradigalla carunculata", "text": "La paradigalla maggiore o paradigalla codalunga (Paradigalla carunculata ) \u00e8 un uccello passeriforme della famiglia Paradisaeidae.\nDescrizione.\nDimensioni.\nMisura fino a 37 cm di lunghezza, per 170 g di peso: a parit\u00e0 d'et\u00e0, i maschi sono leggermente pi\u00f9 grandi rispetto alle femmine.\nAspetto.\nNel complesso, la paradigalla maggiore pu\u00f2 ricordare un grosso storno o il maschio dell'huia, per la colorazione scura, il lungo becco conico leggermente ricurvo e le zone di pelle nuda colorata alla base del becco.&lt;br&gt;\nIl piumaggio \u00e8 nero su tutto il corpo, pi\u00f9 tendente al bruno su basso ventre e cosce, con decise sfumature bluastre sul vertice e sulle ali, mentre la groppa e la lunga coda cuneiforme presentano riflessi violacei: alla base del becco sono presenti delle caruncole lobose che raggiungono quasi gli occhi, di colore giallo chiaro superiormente, rosso scuro inferiormente e bluastro alla base del becco, che invece \u00e8 di colore nero, cos\u00ec come nere sono le zampe, mentre gli occhi sono bruno-rossicci. A differenza della maggior parte delle altre specie di uccelli del paradiso, il dicromatismo sessuale \u00e8 assente.\nBiologia.\nSi tratta di uccelli molto schivi, che vivono da soli o in piccoli gruppi nella media volta arborea, pronti a rifugiarsi nel folto della vegetazione al minimo segnale di pericolo.\nAlimentazione.\nCome gli altri uccelli del paradiso, la paradigalla maggiore \u00e8 sicuramente un uccello che si nutre sia di frutta che di piccoli invertebrati: tuttavia, si conosce ancora poco riguardo alle abitudini alimentari di questi animali, sicch\u00e9 \u00e8 ancora ignoto in quale misura questa specie sia frugivora e in quale insettivora.\nRiproduzione.\nA lungo ritenute monogame come osservabile in altri uccelli del paradiso pi\u00f9 basali (come le manucodie e il corvo del paradiso), in realt\u00e0 ultimamente ha preso piede l'idea che le paradigalle maggiori mostrino poliginia.\nSono stati osservati nidi dalla forma a coppa con presenza all'interno di una o due uova e di femmine covanti. Tuttavia non \u00e8 ancora stata osservata la riproduzione per questa specie: si ritiene tuttavia che essa non differisca significativamente, per modalit\u00e0 e tempistiche, da quella delle altre specie della stessa famiglia.\nIl fatto che si conoscano ibridi di paradigalla maggiore con almeno altre tre specie di uccello del paradiso (\"Lophorina superba\", \"Epimachus fastuosus\" e \"Parotia sefilata\") lascia supporre che anche in questi uccelli sia presente un rituale di corteggiamento elaborato, che tuttavia rimane ignoto.\nDistribuzione e habitat.\nLa paradigalla maggiore \u00e8 endemica dell'Irian Jaya, dove abita i monti Arfak, nella porzione costiera orientale della penisola di Doberai: pare che la specie sia stata osservata anche nell'entroterra di Fakfak, sulla penisola di Bomberai.\nL\"'habitat\" di questi uccelli \u00e8 rappresentato dalla foresta pluviale montana e dalla foresta nebulosa.\nTassonomia.\nAssieme alla congenere e affine paradigalla minore (a lungo classificata come sottospecie di paradigalla maggiore col nome di \"Paradigalla carunculata brevicauda\") la paradigalla maggiore \u00e8 stata a lungo ascritta al genere \"Astrapia\", col nome di \"A. carunculata\". Attualmente, si ritiene pi\u00f9 corretto ascrivere le due paradigalle a un proprio genere, \"Paradigalla\" per l'appunto, vicino ad \"Astrapia\" ma anche alle paradisee dal becco a falce del genere \"Epimachus\".\nLa specie \u00e8 generalmente considerata monotipica: tuttavia, alcuni autori riconoscerebbero una sottospecie \"intermedia\" a partire da una popolazione di paradigalla minore diffusa nei monti Sudirman."}
{"id": "5850304", "revid": "767487", "url": "https://it.wikipedia.org/wiki?curid=5850304", "title": "Verdens undergang", "text": "Verdens undergang \u00e8 un film muto del 1916 diretto dal regista August Blom e scritto da Otto Rung, con Olaf F\u00f8nss e Ebba Thomsen.\n\u00c8 considerato il primo film di fantascienza danese ed \u00e8 uno dei primissimi lungometraggi di genere fantascientifico e in particolare del sottogenere apocalittico catastrofico. \u00c8 stato anche definito il \"primo film di avventura spaziale\".\nNarra di una catastrofe mondiale provocata da una cometa vagante che passa vicino alla Terra causando disastri naturali e disordini sociali. Il film attrasse una vasta platea a causa della paura generata durante il passaggio della Cometa di Halley sei anni prima, cos\u00ec come i tumulti e disordini in corso della prima guerra mondiale.\nLa pellicola \u00e8 stata restaurata dall'istituto cinematografico danese (Det Danske Filminstitut) e distribuita su DVD nel 2006.\nTrama.\nUn predicatore itinerante giunge presso un piccolo paese minerario, dove Dina West, una delle due figlie di un impiegato, abbagliata dal sogno di una facile esistenza fra gli agi, abbandona il proprio fidanzato, il minatore Flint, per fuggire con il proprietario della miniera, Frank Stoll, e sposarlo. La sorella di Dina, Edith, invece mantiene il proprio rapporto col suo amico d\u2019infanzia, il marinaio Reymers.\nL\u2019astronomo Wisemann, un cugino di Stoll, rende noto che una cometa passer\u00e0 nelle vicinanze della Terra, verosimilmente provocando distruzione nella zona d\u2019impatto. Si diffonde il panico, ma Stoll induce un suo amico, giornalista di un\u2019autorevole testata, a smentire la notizia dell\u2019imminente pericolo, riuscendo cos\u00ec a tranquillizzare l\u2019opinione pubblica in modo da realizzare immensi guadagni tramite una disonesta speculazione in borsa.\nIl giorno stesso del previsto arrivo della cometa Stoll, quasi a sfidare il destino, indice un sontuoso party nella propria villa con numerosi invitati altolocati, mentre nasce fra la popolazione mineraria una sollevazione contro Stoll, guidata da Flint. Quando i primi effetti devastanti della catastrofe hanno luogo, la folla armata, esasperata da quella che pare essere la fine del mondo, fa irruzione nella villa, decisa a \u201criprendersi ci\u00f2 che i ricchi hanno carpito loro\u201d nel corso di anni di sfruttamento.\nStoll e Dina raggiungono, tramite un passaggio segreto, un rifugio sotterraneo nelle miniere, ma sono seguiti da Flint. Tutti e tre vi troveranno la morte.\nAlla distruzione dell\u2019intera cittadina segue uno tsunami. Edith, rifugiatasi sul tetto della propria casa, sar\u00e0 tratta in salvo su una barca dal predicatore itinerante, e si ricongiunger\u00e0 con Reymers, unico superstite del naufragio della propria imbarcazione.\nProduzione.\nBlom e la sua \u00e9quipe crearono gli effetti speciali per il disastro della cometa usando una pioggia di scintille di fuoco e cortine di fumo.\nDistribuzione.\nLa pellicola \u00e8 stata restaurata dall'istituto cinematografico danese (Det Danske Filminstitut) e distribuita su DVD nel 2006.\nAccoglienza.\nIl film attrasse una vasta platea a causa della paura generata durante il passaggio della Cometa di Halley sei anni prima, cos\u00ec come i tumulti e disordini in corso della prima guerra mondiale.\nCritica.\n\u00c8 considerato il primo film di fantascienza danese. \u00c8 uno dei primissimi lungometraggi di genere fantascientifico, assieme a \"Ventimila leghe sotto i mari\" di Stuart Paton dello stesso anno, e del sottogenere apocalittico catastrofico. \u00c8 stato anche definito il \"primo film di avventura spaziale\".\nLo storico danese del cinema Casper Tybjerg lo definisce un film \"molto convincente, grazie all'eccellente recitazione e all'uso intelligente delle ambientazioni. Il lavoro della macchina da presa \u00e8 di prim'ordine; tutto il film \u00e8 caratterizzato dall'accurata ed elegante composizione delle immagini. Creare in maniera convincente le scene del disastro che distrugger\u00e0 la Terra dev'essere stata per Blom ed i suoi tecnici la sfida pi\u00f9 grande. La tecnologia degli effetti speciali era pressoch\u00e9 inesistente e le risorse finanziarie non erano illimitate, ma le scene del cataclisma sono sorprendentemente efficaci. [...] L'effetto \u00e8 misterioso, disturbante e adeguatamente apocalittico. Soprattutto, il finale [...] \u00e8 drammaticamente adeguato e davvero commovente.\"\nFantafilm scrive che si tratta di un \"film poco conosciuto del regista di \"Himmelskibet\" e debole sotto il profilo degli effetti speciali, che sviluppa una situazione gi\u00e0 affrontata qualche anno prima da \"The Comet\", ma con intenti di critica sociale. La fine del mondo, per August Blom, segna il rovesciamento dei sistemi di vita da sempre fondati sull'ineguaglianza e l'esplosione della prima violenta lotta di classe.\""}
{"id": "5850318", "revid": "118834", "url": "https://it.wikipedia.org/wiki?curid=5850318", "title": "Th\u00e9\u00e2tre des Nations", "text": ""}
{"id": "5850320", "revid": "962319", "url": "https://it.wikipedia.org/wiki?curid=5850320", "title": "Queensboro Plaza", "text": "Queensboro Plaza \u00e8 una stazione della metropolitana di New York, situata all'incrocio fra le linee BMT Astoria e IRT Flushing. Nel 2015 \u00e8 stata utilizzata da passeggeri, risultando la centotrentaseiesima pi\u00f9 trafficata della rete.\nStoria.\nLa stazione fu aperta il 5 novembre 1916 come capolinea provvisorio della linea IRT Queensboro, oggi parte della linea IRT Flushing; poco dopo, il 1\u00ba febbraio 1917, fu aperta la stazione sulla linea BMT Astoria, all'epoca diramazione della linea Queensboro, situata a nord di quella dell'Interborough Rapid Transit Company.\nIl livello superiore della stazione della linea della Brooklyn-Manhattan Transit Corporation fu chiuso nel 1942, in concomitanza con la chiusura della linea IRT Second Avenue, mentre il livello inferiore fu chiuso nel 1949, quando cess\u00f2 il servizio congiunto della BMT e dell'IRT sulle linee Flushing e Astoria.\nIl 17 ottobre 1949, venne completata una ristrutturazione della stazione dal costo di 1.375.000 dollari; questi lavori resero, tra le altre cose, pi\u00f9 semplice il passaggio tra la linea Flushing e la linea Astoria, infatti, invece di salire e scendere tra i livelli, ora il trasferimento tra le due linee avveniva presso la stessa banchina. Successivamente, nel 1964, la parte nord della stazione, ormai abbandonata, venne demolita.\nStrutture e impianti.\nQueensboro Plaza \u00e8 una stazione di superficie a due livelli con due banchine ad isola, una per ognuno dei due livelli, e quattro binari; i treni diretti verso il Queens fermano al livello superiore, quelli diretti verso Manhattan in quello inferiore. La linea BMT Astoria, che poi attraverso il 60th Street Tunnel si collega con la linea BMT Broadway, utilizza i due binari nord, la linea IRT Flushing utilizza invece i due binari sud.\nIl mezzanino si trovo al di sotto del livello pi\u00f9 basso ed era in precedenza collegato con le banchine della Brooklyn-Manhattan Transit Corporation, ora demolite. \u00c8 inoltre prevista, all'estremit\u00e0 sud della stazione, l'istallazione di una sala di controllo computerizzata nell'ambito dell'automazione della linea Flushing.\nAttualmente, questa \u00e8 l'unica stazione di tutta la metropolitana di New York ad avere una stessa banchina in cui fermano sia treni della \"divisione A\", ovvero le linee 7 Flushing Local e 7 Flushing Express, sia quelli della \"divisione B\", ovvero le linee N Broadway Express e W Broadway Local.\nMovimento.\nLa stazione \u00e8 servita dai treni di quattro \"services\" della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus e NYCT Bus.\nNella cultura di massa.\nLa stazione di Queensboro Plaza figura in un'importante scena del film \"L'altra faccia del pianeta delle scimmie\". Infatti, quando il protagonista, l'astronauta Brent, entra inconsapevolmente nelle rovine di una fermata della metropolitana, vedendo le parole \"Queensboro Plaza\" su alcune piastrelle e trovando un annuncio per il New York Summer Festival, si rende conto che lui \u00e8 davvero sulla Terra e non su un altro pianeta, e che New York \u00e8 stata distrutta in una guerra nucleare. In realt\u00e0, per\u00f2, Queensboro Plaza \u00e8 una stazione sopraelevata, non sotterranea, e non possiede piastrelle.\nLa stazione \u00e8 anche presente nell'episodio \"Regalo inconsueto\" della situation comedy \"Seinfeld\", dove ospita un famoso chiosco di gyros. Ancora una volta la stazione \u00e8 erroneamente descritta, infatti, \u00e8 indicata come una stazione sotterranea della linea IRT Lexington Avenue. La stazione appare anche in alcune scene della serie televisiva \"Ugly Betty\" e nella sequenza di apertura della seconda stagione della serie \"The Newsroom\"."}
{"id": "5850334", "revid": "380453", "url": "https://it.wikipedia.org/wiki?curid=5850334", "title": "Gigantes de Carolina 2015 (pallavolo femminile)", "text": "Questa voce raccoglie le informazioni riguardanti le Gigantes de Carolina nella stagione 2015.\nOrganigramma societario.\nArea direttiva\nArea tecnica"}
{"id": "5850346", "revid": "290948", "url": "https://it.wikipedia.org/wiki?curid=5850346", "title": "Orologio notturno", "text": ""}
{"id": "5850347", "revid": "1573940", "url": "https://it.wikipedia.org/wiki?curid=5850347", "title": "Paradigalla brevicauda", "text": "La paradigalla minore o paradigalla codacorta (Paradigalla brevicauda ) \u00e8 un uccello passeriforme della famiglia Paradisaeidae.\nDescrizione.\nDimensioni.\nMisura fino a 23\u00a0cm di lunghezza, per 155-184\u00a0g di peso: a parit\u00e0 d'et\u00e0, i maschi sono leggermente pi\u00f9 grandi rispetto alle femmine.\nAspetto.\nLa paradigalla maggiore pu\u00f2 ricordare a prima vista uno storno tropicale o una pitta, per la colorazione scura, il lungo becco conico leggermente ricurvo e le zone di pelle nuda colorata alla base del becco.\nIl piumaggio \u00e8 nero su tutto il corpo, con tendenza ad assumere tonalit\u00e0 brune sul basso ventre, mentre su dorso e petto sono presenti tonalit\u00e0 vere oliva: specialmente su vertice e nuca sono presenti sfumature metalliche bluastre. Il becco e le zampe sono neri, mentre gli occhi sono bruno-rossicci con cerchio perioculare nudo e di colore azzurro: alla base del becco sono presenti delle caruncole nude e lobose di colore giallo zolfo superiormente e azzurro chiaro ai lati del becco. A differenza della maggior parte delle altre specie di uccelli del paradiso, nella paradigalla minore il dicromatismo sessuale \u00e8 assente e i sessi sono simili.\nBiologia.\nSi tratta di uccelli molto schivi e poco conosciuti, che vivono da soli o in piccoli gruppi nella media volta arborea, pronti a rifugiarsi nel folto della vegetazione al minimo segnale di pericolo.\nAlimentazione.\nLa paradigalla minore si nutre sia di frutta che di invertebrati e piccoli invertebrati, principalmente scinchi: tuttavia, si conosce ancora poco riguardo alle abitudini alimentari di questi animali, sicch\u00e9 \u00e8 ancora ignoto in quale misura questa specie sia frugivora e in quale insettivora.\nRiproduzione.\nA lungo ritenute monogame come osservabile in altri uccelli del paradiso pi\u00f9 basali (come le manucodie e il corvo del paradiso), in realt\u00e0 ultimamente ha preso piede l'idea che le paradigalle minori mostrino poliginia.\nEssendo stati rinvenuti nidi con uova in vari periodi dell'anno, si pensa che la paradigalla minore non presenti una stagione riproduttiva ben definita, ma possa riprodursi ogniqualvolta le condizioni ambientali e la disponibilit\u00e0 di cibo lo rendano conveniente. Si conosce poco riguardo alle modalit\u00e0 riproduttive di questa specie, tuttavia si ritiene che non differiscano in maniera significativa, per modalit\u00e0 e tempistica, da quelle delle altre specie di uccelli del paradiso.\nDistribuzione e habitat.\nLa paradigalla minore \u00e8 endemica della Nuova Guinea centrale, dove vive grossomodo lungo tutto l'asse montuoso centrale dell'isola, concentrandosi sui monti Maoke e i monti Bismarck.\nL\"'habitat\" di questi uccelli \u00e8 rappresentato dalle aree di foresta pluviale montana fino a oltre 1500 m di quota: colonizza anche le aree di foresta secondaria e le aree piantumate a \"Nothofagus\".\nTassonomia.\nA lungo classificata come sottospecie della paradigalla maggiore col nome di \"Paradigalla carunculata brevicauda\", la paradigalla minore viene attualmente considerata una specie a s\u00e9 stante: sebbene sia generalmente considerata monotipica, alcuni autori considerano gli esemplari dei monti Sudirman come facenti parte di una sottospecie a s\u00e9 stante, \"Paradigalla brevicauda intermedia\"."}
{"id": "5850351", "revid": "1272592", "url": "https://it.wikipedia.org/wiki?curid=5850351", "title": "Luigi Rabat\u00e0", "text": " Fu beatificato, per equipollenza, da papa Gregorio XVI nel 1841.\nBiografia.\nLe uniche notizie sulla sua vita sono desunte dagli atti dei processi canonici celebrati a Randazzo nel 1533 e nel 1573 e sono relative solo agli anni della maturit\u00e0 di Luigi Rabat\u00e0.\nNacque probabilmente a Erice nel 1443 dalla nobile famiglia Rabat\u00e0 e abbracci\u00f2 la vita religiosa tra i carmelitani del convento dell'Annunziata a Trapani, dove fu ordinato sacerdote.\nFu inviato come superiore nel convento riformato di Randazzo e vi rest\u00f2 fino alla morte, avvenuta verosimilmente l'8 maggio 1490.\nSecondo la tradizione, mor\u00ec a causa di una ferita alla fronte infertagli da Antonio Catalucci, ma il movente del ferimento rimase ignoto e il carmelitano non \u00e8 considerato martire: \u00e8 comunque raffigurato con la palma del martirio e una freccia conficcata in fronte.\nCulto.\nIl suo corpo, tumulato a Randazzo, divenne subito oggetto di venerazione e la sua tomba meta di pellegrinaggi.\nIl suo culto fu confermato da papa Gregorio XVI il 10 dicembre 1841.\nIl suo elogio si legge nel Martirologio romano all'8 maggio."}
{"id": "5850354", "revid": "767487", "url": "https://it.wikipedia.org/wiki?curid=5850354", "title": "Il nido di falasco", "text": "Il nido di falasco \u00e8 un film del 1950 diretto da Guido Brignone, tratto dall'omonimo romanzo di Luigi Ugolini, pubblicato nel 1932.\nTrama.\nLa giovane prostituta Viola, fuggita da Livorno in seguito all'arresto del suo amico, durante il viaggio in treno conosce l'agricoltore Damiano, che la porta con s\u00e9 nel suo capanno in Maremma. I due iniziano una convivenza e si innamorano, ma i carabinieri riescono a rintracciare Viola e si presentano al capanno di Damiano con un mandato di comparizione. Damiano viene cos\u00ec a conoscenza dei trascorsi di Viola e la allontana da s\u00e9. Quando Viola, dopo poco tempo, lo informa di essere incinta, Damiano, che non ha mai smesso di amare la donna, decide di sposarla mettendosi contro anche ai suoi fratelli, e trasforma il capanno in una piccola villa dove i due sposi vivono col figlio, Michelino. Col passare del tempo per\u00f2 Viola non sopporta pi\u00f9 la vita monotona della campagna maremmana e abbandona marito e figlio, tornando a fare la prostituta. Damiano cresce da solo il figlio, a cui racconta che la madre \u00e8 morta; ma dopo qualche anno, Viola torna al villino per riprendersi Michelino. Damiano, dopo aver tentato invano di mandar via Viola, finisce per spararle quando lei cerca di andare dal figlio. Al momento del ricovero in ospedale, Viola protegge Damiano presentando l'accaduto come un tragico incidente. Colpito dal gesto della donna, che non ha mai smesso di amare, Damiano la riaccoglie in famiglia, riunendosi cos\u00ec a lei.\nProduzione.\nIl film rientra nel filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\"."}
{"id": "5850356", "revid": "1851848", "url": "https://it.wikipedia.org/wiki?curid=5850356", "title": "Kristen Gilbert", "text": "Causava arresti cardiaci iniettando tramite fleboclisi dosi massicce di adrenalina, uno stimolante cardiaco non rintracciabile. Rispondeva poi alle chiamate d'emergenza, spesso rianimando di persona i pazienti.\nLe vittime accertate della Gilbert sono Stanley Jagodowski, 65 anni, Henry Hudon, 35 anni, Kenneth Cutting, 41 anni ed Edward Skwira, 69 anni.\nInfanzia e studi.\nKristen Gilbert \u00e8 nata il 13 novembre 1967 a Fall River, in Massachusetts. \u00c8 la figlia maggiore di Richard e Claudia Strickland. Richard Strickland era un dirigente di un'azienda di elettronica; Claudia era una casalinga e insegnante part-time.\nDurante l'adolescenza, amici e familiari notarono che la Gilbert era una bugiarda abituale. Aveva dei precedenti di finti tentativi di suicidio per manipolare le persone. La Gilbert secondo i capi d'accusa aveva fatto delle violente minacce ad altri da quando era piccola.\nSi diplom\u00f2 alla Groton-Dunstable Regional High School a Groton, Massachusetts. Nel 1986, si iscrisse alla Bridgewater State College a Bridgewater, sempre in Massachusetts. La polizia del Bridgewater State College disposero che la Gilbert ricevesse cure psichiatriche dopo un falso tentativo di suicidio. A causa di questo, nel 1987,si trasfer\u00ec al Mount Wachusett Community College a Gardner, Massachusetts e dopo al Greenfield Community College a Greenfield, Massachusetts. Si diplom\u00f2 al Greenfield Community College con un diploma di infermiera e divenne infermiera abilitata nel 1988. Pi\u00f9 tardi lo stesso anno, spos\u00f2 Glenn Gilbert.\nCarriera e omicidi.\nNel 1989 ader\u00ec allo staff della VAMC a Northampton. Apparve nel magazine \"VA Practitioner\" nell'aprile del 1990. Altre infermiere notarono un alto numero di vittime sotto il controllo della Gilbert ma non diedero peso ai fatti ed iniziarono scherzosamente a chiamarla \u201cAngelo della morte\". Nel 1996 tre infermiere parlarono della loro preoccupazione riguardo al crescente numero di morti per arresto cardiaco e la diminuzione di scorte di adrenalina; ne segu\u00ec un'indagine. Gilbert telefon\u00f2 fingendo un allarme bomba per depistare le indagini.\nNel 1996 durante un'indagine ospedaliera riguardante le morti sospette occorse durante i suoi turni. Quell'autunno, la Gilbert and\u00f2 in un ospedale psichiatrico sette volte, rimanendo ogni volta tra il giorno singolo e i dieci giorni. Nel gennaio 1998, la Gilbert fu processata per il finto allarme bomba a Northampton che aveva fatto per vendicarsi dei colleghi e dell'ex ragazzo James Perrault per aver partecipato alle indagini. Nell'aprile 1998, la Gilbert fu condannata per il crimine.\nAlcuni dichiararono che la Gilbert si comportava cos\u00ec per attirare l'attenzione di James Perrault, un poliziotto che aveva una relazione con lei nonostante fosse sposata. Le regole dell'ospedale richiedevano che un poliziotto fosse presente ad ogni situazione di emergenza. I membri dell'ospedale ipotizzarono che la Gilbert fosse responsabile per pi\u00f9 di 80 morti e circa trecento situazioni di emergenza. Il sostituto procuratore del caso William M. Welch II, asser\u00ec che la Gilbert stava avendo una relazione con Perrault all'ospedale. Perrault testimoni\u00f2 contro la Gilbert, dicendo che gli aveva confessato almeno un omicidio mentre era ricoverata in ospedale. L'avvocato difensore David P. Hoose parl\u00f2 di ragionevole dubbio basato sulla mancanza di prove dirette.\nIl Dottor William Boutelle, psichiatra direttore dello staff al Northampton VAMC, ipotizz\u00f2 che avesse creato delle situazioni di emergenza per mostrare la sua bravura come infermiera.\nLa Gilbert aveva pi\u00f9 volte minacciato violentemente gli altri da quando era adolescente. Al processo, l'accusa disse che la Gilbert aveva aggredito una persona con un grande coltello da cucina a Greenfield, Massachusetts nel gennaio o febbraio del 1988. L'accusa disse inoltre che aveva tentato di avvelenare due volte un paziente nel novembre 1995. L'accusa dichiar\u00f2 poi che aveva tentato di avvelenare un altro paziente all'ospedale VA il 28 gennaio 1996 e che aveva causato un'emergenza medica rimuovendo un tubo per la respirazione ad un paziente il 30 gennaio 1994. Proseguirono le accuse dicendo che aveva lasciato un paziente che stava andando in arresto cardiaco il 9 novembre 1995, e che aveva dato l'allarme dopo che una collega si accorse della situazione, e che aveva minacciato una persona verbalmente e fisicamente nel luglio 1996. Mentre lavorava come assistente sanitaria prima di diventare infermiera, la Gilbert ustion\u00f2 volontariamente un bambino mentalmente handicappato con un bagno in acqua bollente circa otto anni prima dei crimini all'ospedale VAMC.\nLa Gilbert fu condannata il 14 marzo 2001 in una corte federale. Nonostante il Massachusetts non abbia la pena di morte, i suoi crimini erano crimini federali e quindi potenzialmente punibili con essa. Tuttavia fu alla fine condannata all'ergastolo senza possibilit\u00e0 di libert\u00e0 condizionata per pi\u00f9 di vent'anni.\nLa Gilbert fu trasferita da una prigione femminile a Framingham, in Massachusetts a una speciale prigione federale in Texas, dove \u00e8 rimasta: il Federal Medical Center a Fort Worth..\nLa Gilbert lasci\u00f2 cadere la possibilit\u00e0 di appello federale per un nuovo processo dopo che una recente sentenza della Corte suprema degli Stati Uniti permise all'accusa di richiedere la pena di morte in un nuovo appello.\nVita privata.\nLa Gilbert ha avuto due figli da Glenn Gilbert. Ha lasciato marito e figli durante la serie di delitti del 1995 e 1996.\nAl momento dell'arresto viveva a Setauket, nello Stato di New York, nella Contea di Suffolk.\nLibri.\nLa Gilbert \u00e8 il soggetto del libro \"Perfect Poison di\" M. William Phelps."}
{"id": "5850357", "revid": "124808", "url": "https://it.wikipedia.org/wiki?curid=5850357", "title": "The Aristocats", "text": ""}
{"id": "5850358", "revid": "485846", "url": "https://it.wikipedia.org/wiki?curid=5850358", "title": "Solarium tournant", "text": "I solarium tournant sono edifici realizzati a partire dagli anni '20 per ruotare seguendo il movimento del sole.\nSi tratta di piattaforme girevoli incernierate ad una base e sopra le quali si trova l'edificio abitabile.\nIl primo esempio fu il progetto della \u00abcasa girasole\u00bb di un ingegnere belga nel 1903.\nNegli 1929, su iniziativa del dottor Jean Saidman, viene realizzato ad Aix-les-Bains il primo \"solarium tournant\" con funzione di centro elioterapico, cui seguirono una seconda struttura simile a Vallauris, sempre in Francia e una terza a Jamnagar, in India.\nNegli anni '30 in Italia se ne occuparono anche Luigi Nervi e Angelo Invernizzi. Ma mentre il progetto di Nervi resta sulla carta, pubblicato sulla rivista \"Quadrante\", n\u00b0 13; Invernizzi nel 1929 realizz\u00f2 l'edificio Villa Girasole a Marcellise, presso San Martino Buon Albergo, provincia di Verona."}
{"id": "5850376", "revid": "22356", "url": "https://it.wikipedia.org/wiki?curid=5850376", "title": "Stegotherium", "text": "Lo stegoterio (gen. Stegotherium) \u00e8 un mammifero xenartro estinto, appartenente ai dasipodidi. Visse nel Miocene inferiore (circa 17 - 16 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale, lungo circa 1 metro, assomigliava molto agli armadilli attuali. Era dotato di un cranio allungato e sottile rivolto leggermente verso l'alto, dotato di pochi e piccoli denti nella parte posteriore. Il corpo era protetto da piastre quadrangolari, che formavano una corazza mobile. Probabilmente il sistema pilifero era ben sviluppato. Rispetto agli armadilli attuali come \"Dasypus\" e \"Priodontes\", il cranio di \"Stegotherium\" mostra un allungamento e un assottigliamento del rostro pi\u00f9 estremi, che lo rendevano simile a quello di un formichiere. \nClassificazione.\nDescritto per la prima volta da Florentino Ameghino nel 1887, \"Stegotherium\" era un tipico armadillo del Miocene inferiore dell'Argentina. La specie tipo \u00e8 la ben conosciuta Stegotherium tessellatum, ma oltre a questa si conoscono \"S. notohippidensis, S. simplex, S. caroloameghinoi, S. pascuali, S. tauberi\" e \"S. variegatum\", tutte provenienti da terreni miocenici argentini. \"Stegotherium\" fa parte di un gruppo di armadilli noti come Stegotheriini, caratterizzati dal notevole allungamento del muso e dall'estrema riduzione della dentatura. \nPaleoecologia.\nLa particolare conformazione del rostro e della dentatura di \"Stegotherium\" indicano che questo animale doveva esercitare un movimento boccale principalmente in direzione anteroposteriore, e probabilmente si nutriva di formiche. Si suppone che l'ambiente in cui viveva \"Stegotherium\" fosse caldo-umido (Vizcaino, 1994)."}
{"id": "5850378", "revid": "729019", "url": "https://it.wikipedia.org/wiki?curid=5850378", "title": "Aleghero", "text": "L'isola dell'Aleghero si trova nella Laguna Veneta nei pressi del porto Val da Rio, nel comune di Chioggia. Lunga 680 m e larga da un minimo di 60 m a un massimo di 170, prende nome dalle alghe presenti in laguna. \nDa decenni \u00e8 in discussione lo spostamento del mercato ittico di Chioggia nell'isola."}
{"id": "5850379", "revid": "22356", "url": "https://it.wikipedia.org/wiki?curid=5850379", "title": "Notoungulato", "text": ""}
{"id": "5850383", "revid": "729019", "url": "https://it.wikipedia.org/wiki?curid=5850383", "title": "Stazione di Bolotana", "text": "La stazione di Bolotana \u00e8 una stazione ferroviaria al servizio del comune di Bolotana, posta lungo la ferrovia Macomer-Nuoro.\nStoria.\nLa stazione nacque nell'ultima parte dell'Ottocento in coincidenza con la fase di realizzazione della ferrovia a scartamento ridotto tra Nuoro e Macomer, il cui tracciato si sarebbe sviluppato pochi chilometri a sud di Bolotana. L'attivazione dello scalo risale al 26 dicembre 1888, data in cui fu aperto al traffico il tronco iniziale della linea tra Macomer e la stazione di Tirso in cui l'impianto \u00e8 compreso.\nSuccessivamente lo scalo pass\u00f2 alla gestione delle Ferrovie Complementari della Sardegna nel 1921 e da queste alle Ferrovie della Sardegna nel 1989 e all'ARST nel 2010. In quello stesso anno l'intera Macomer-Nuoro fu chiusa per lavori di ammodernamento del tracciato e degli scali che interessarono anche la stazione di Bolotana; alla riapertura nel 2012 tuttavia l'infrastruttura ferroviaria dell'impianto risultava ridotta a due binari.\nStrutture e impianti.\nSituata a circa un chilometro a sud della cinta urbana di Bolotana, la stazione presenta caratteristiche di scalo passante, il cui piano del ferro dal 2012 presenta una configurazione con due binari a scartamento da 950 mm, di cui il primo di corsa ed il secondo di incrocio, dotati ognuno di una propria banchina, queste ultime poste alle estremit\u00e0 del sedime.\nSino al 2010 era posato nell'impianto anche un tronchino che, diramandosi dal primo binario, terminava dinanzi all'ex magazzino merci e all'annesso piano caricatore, entrambi non pi\u00f9 destinati al servizio merci, cessato sulla linea durante la gestione FdS. Un ulteriore piano di carico (non pi\u00f9 presente) era posto invece nella parte est della stazione (destinata dagli anni duemila alla sosta degli autobus), insieme ad un'analoga struttura per il trasbordo del bestiame sui carri.\nAdiacente all'ex magazzino merci \u00e8 situato il fabbricato viaggiatori dello scalo (chiuso al pubblico), una costruzione a due piani a pianta rettangolare e tre accessi sul lato binari. La stazione \u00e8 impresenziata.\nMovimento.\nLa stazione \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dalle relazioni interessanti l'impianto, che \u00e8 anche scalo terminale di alcuni collegamenti. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nL'impianto \u00e8 dotato di una sala d'attesa e di servizi igienici, questi ultimi tuttavia non pi\u00f9 a disposizione dei viaggiatori. Era inoltre presente una biglietteria a sportello.\nInterscambi.\nLo scalo ospita un piazzale per la sosta degli autobus dell'ARST, le cui autolinee osservano fermata nell'impianto e permettono il collegamento con Bolotana e altri centri del territorio."}
{"id": "5850386", "revid": "228587", "url": "https://it.wikipedia.org/wiki?curid=5850386", "title": "Ministero della guerra (Francia)", "text": ""}
{"id": "5850395", "revid": "1543377", "url": "https://it.wikipedia.org/wiki?curid=5850395", "title": "Progetto di cronologia Xia Shang Zhou", "text": "Il Progetto di cronologia Xia Shang Zhou () \u00e8 stato un progetto multidisciplinare commissionato dalla Repubblica Popolare della Cina nel 1996, per determinare con esattezza i calendari delle dinastie Xia, Shang e Zhou. Circa 200 esperti vi parteciparono e i risultati furono resi noti nel novembre del 2000, scatenando anche polemiche da parte di altri studiosi.\nConvenzionalmente, l'anno 841 a.C. segna l'inizio della reggenza Gonghe, durante la dinastia Zhou, e il primo anno di datazione annuale consecutiva della storia cinese. Il progetto di cronologia Xia Shang Zhou aveva l'obiettivo di determinare le date esatte per gli anni precedenti.\nMetodologia.\nIl progetto metteva insieme la datazione mediante radiocarbonio, con l'archeologia, l'analisi storica-testuale, l'astronomia e l'uso di altri metodi interdisciplinari per conseguire la massima precisione temporale e geografica.\nControversie.\nVi sono state parecchie controversie sui risultati del progetto. La critica maggiore \u00e8 quella che il progetto supporta il concetto di 5.000 anni di storia cinese ininterrotta e omogenea, in cui le tre antiche dinastie (Xia, Shang e Zhou) governavano stati grandi e potenti, ignorando il fatto che in tutta la Cina e l'Asia centrale, durante quegli stessi periodi, esistevano molte entit\u00e0 statuali, forse altrettanto avanzate.\nCronologia.\nIl Progetto di cronologia Xia Shang Zhou ha ricavato date precise per gli anni in cui salirono al trono i re successivi a Wu Ding, il re della dinastia Shang durante il cui regno vennero prodotti i pi\u00f9 antichi oracoli su ossa conosciuti.\nQueste date sono qui confrontate con le date tradizionali e quelle riportate nel \"The Cambridge History of Ancient China\" pubblicato nel 1999 e considerato il pi\u00f9 accurato studio prima del Progetto."}
{"id": "5850400", "revid": "306856", "url": "https://it.wikipedia.org/wiki?curid=5850400", "title": "Cristina Ciccarelli", "text": " Fu beatificata, per equipollenza, da papa Gregorio XVI nel 1841.\nBiografia.\nNacque a Colle di Lucoli, ultima dei sei figli di Domenico Ciccarelli e di Maria di Pericolo. Sin dall'infanzia mostr\u00f2 inclinazione per la preghiera e la penitenza e port\u00f2 una speciale devozione per un'immagine della Piet\u00e0 che conservava in casa.\nA undici anni si pose sotto la direzione spirituale del francescano Vincenzo dell'Aquila e, dietro suo consiglio, abbracci\u00f2 la vita religiosa tra le agostiniane osservanti nel monastero aquilano di Santa Lucia. In tale occasione, mut\u00f2 il suo nome di battesimo (Mattia) in quello religioso di Cristina.\nRicopr\u00ec pi\u00f9 volte la carica di badessa.\nLa tradizione le attribuisce estasi e visioni: si tramanda che, in occasione di una festa del \"Corpus Domini\", fu vista sollevarsi da terra mentre sul petto le splendeva un'ostia rinchiusa in una pisside.\nMalata da tempo, mor\u00ec nel 1543 e fu sepolta a destra dell'altare maggiore della chiesa di Santa Lucia.\nCulto.\nIl culto prestato alla beata Cristina sin dalla morte, fu confermato da papa Gregorio XVI nel 1841.\nDopo la soppressione del monastero di Santa Lucia (12 ottobre 1908) le sue reliquie furono trasferite nella chiesa di Sant'Amico.\nLa sua festa era celebrata dagli agostiniani il 12 ottobre e nella diocesi dell'Aquila il 12 febbraio.\nIl suo elogio si legge nel Martirologio romano al 18 gennaio."}
{"id": "5850402", "revid": "585241", "url": "https://it.wikipedia.org/wiki?curid=5850402", "title": "Felice Carlo Besostri", "text": ""}
{"id": "5850404", "revid": "767487", "url": "https://it.wikipedia.org/wiki?curid=5850404", "title": "Museo storico di Voghera &quot;Giuseppe Beccari&quot;", "text": "Il Museo storico \u00e8 uno spazio espositivo situato a Voghera, in provincia di Pavia, in Lombardia, e dedicato a un periodo storico compreso tra l'epoca napoleonica e il XX secolo. \u00c8 intitolato a Giuseppe Beccari, militare vogherese che volle l'istituzione di questa sede museale.\nStoria.\nVenne fondato nel 1971 e ha una superficie espositiva di 1.200 m\u00b2. \u00c8 incentrato particolarmente sulla storia militare italiana ed ha sede nell'antica caserma di cavalleria di Voghera, che \u00e8 dedicata al primo re dell'Italia unita, Vittorio Emanuele II. Una sala di 335 m\u00b2 \u00e8 destinata ai reperti di origine locale.\nLe esposizioni.\nLe collezioni sono formate da divise militari, sia di forze armate italiane che straniere, armi bianche e da fuoco, equipaggiamenti militari, documenti e medaglie risalenti a un periodo storico compreso tra i primi anni del XIX secolo e la seconda guerra mondiale, passando per varie epoche della storia d'Italia, tra cui il Risorgimento, che \u00e8 cospicuamente rappresentato.\nIl museo comprende anche una biblioteca storica in cui sono archiviati documenti relativi all'Esercito Italiano, alla Marina Militare all'Aeronautica Militare e all'Arma dei Carabinieri, tra cui lettere, diari e cartoline spedite dal fronte dai soldati, oltre che manifesti e stampe. Particolarmente fornita \u00e8 la raccolta di fotografie, che \u00e8 databile dalla prima alla seconda guerra mondiale passando dalla guerra civile spagnola e dal colonialismo italiano.\nTra i vari cimeli pi\u00f9 importanti conservati nel museo ci sono l'Autobianchi A112 su cui mor\u00ec in un attentato il generale Carlo Alberto dalla Chiesa e la pistola Beretta M34 che uccise Benito Mussolini. Le raccolte sono completate da dipinti eseguiti da pittori militari, ovvero da artisti che ritrassero scene di guerra direttamente dal fronte."}
{"id": "5850406", "revid": "111875737", "url": "https://it.wikipedia.org/wiki?curid=5850406", "title": "Monte Bolognola", "text": "Monte Bolognola \u00e8 l'unica frazione di Villanterio in provincia di Pavia: si trova a nord ovest del centro abitato, verso Valera Fratta in provincia di Lodi.\nStoria.\nMonte Bolognola (noto dapprima solo come \"Monte\", CC F444) appartenne nei XIV secolo ai Beccaria di Pavia, un ramo dei quali trasse nome dalla localit\u00e0. Essa fece parte del Vicariato di Belgioioso, infeudato a un ramo degli Estensi, e nel 1730 il feudo pass\u00f2 ai \"Salerno-Opizzoni\" di Pavia. Nel XVIII secolo a Monte fu aggregato il comune di \"Bolognola\" e il comune assunse l'attuale denominazione. Nel 1872 esso fu unito a Villanterio."}
{"id": "5850409", "revid": "729019", "url": "https://it.wikipedia.org/wiki?curid=5850409", "title": "Avro 626", "text": "L'Avro 626 fu un aereo militare multiruolo biposto, monomotore e biplano, sviluppato dall'azienda aeronautica britannica A.V. Roe and Company (Avro) negli anni venti del XX secolo e prodotto, oltre che dalla stessa anche su licenza, in Belgio, dalla SABCA, e in Cecoslovacchia, dalla Tatra che lo commercializz\u00f2 come T-126.\nAdottato da numerose aeronautiche militari mondiali, venne utilizzato durante tutti gli anni trenta fino alla fine, pur come compiti di seconda linea, della seconda guerra mondiale."}
{"id": "5850428", "revid": "61051", "url": "https://it.wikipedia.org/wiki?curid=5850428", "title": "Avro Prefect", "text": ""}
{"id": "5850433", "revid": "110157", "url": "https://it.wikipedia.org/wiki?curid=5850433", "title": "Zell am Main", "text": "Zell am Main (ufficialmente Zell a.Main) \u00e8 un comune tedesco di 4.254 abitanti, situato nel land della Baviera.\nNel territorio sorge l'antica abbazia premostratense di Oberzell, casa madre delle Ancelle della Santa Infanzia di Ges\u00f9."}
{"id": "5850445", "revid": "104458", "url": "https://it.wikipedia.org/wiki?curid=5850445", "title": "Zell a.Main", "text": ""}
{"id": "5850446", "revid": "79188434", "url": "https://it.wikipedia.org/wiki?curid=5850446", "title": "Classe (giochi di ruolo)", "text": ""}
{"id": "5850447", "revid": "110157", "url": "https://it.wikipedia.org/wiki?curid=5850447", "title": "Collezione privata Safilo", "text": "La Collezione privata Safilo \u00e8 una collezione di circa 3000 pezzi dedicati alla storia dell'occhiale e dell'azienda stessa. Il museo digitale Galleria Safilo , interamente dedicato alla storia dell\u2019occhialeria, ospita dal 2017 una selezione di oggetti unici della collezione. \nStoria.\nLa collezione ebbe inizio negli anni '70 per volont\u00e0 dell'allora presidente Vittorio Tabacchi e venne inizialmente chiamata Museo dell'occhiale Safilo e in seguito Galleria Guglielmo Tabacchi, in onore del padre fondatore dell'azienda.\nLa prima sede espositiva, risalente agli anni '80, si trovava presso il nucleo iniziale dell'azienda in via Molin\u00e0 a Calalzo di Cadore, luogo storico per l'azienda stessa ma anche per la storia dell'occhialeria cadorina che ebbe inizio proprio lungo il rio Molin\u00e0 nel 1878. \nNel 1996 la collezione viene trasferita a Padova presso la sede principale dell'azienda, nel 2009 il museo viene completamente rinnovato con un progetto espositivo realizzato ancora una volta dall'Atelier Mendini. \nIl museo viene definitivamente chiuso al pubblico nel 2010.\nNel 2017 nasce il progetto digitale GalleriaSafilo , il primo museo digitale interamente dedicato alla storia dell\u2019occhialeria.\nLa Collezione.\nIl fondo pi\u00f9 consistente \u00e8 quello relativo agli occhiali con esemplari che risalgono al 1500 fino ai giorni nostri. La collezione inoltre raccoglie cannocchiali terrestri, binocoli da teatro e altri particolari occhiali in voga nei secoli scorsi. Una sezione \u00e8 dedicata all'attivit\u00e0 sportiva che in Italia ebbe inizio con la produzione di maschere da neve per l'esercito italiano durante la Prima Guerra Mondiale. L'interesse maggiore dell'industria dell'occhialeria risulta comunque l'ambiente della moda, soprattutto nel secondo dopo guerra ad oggi. \nUna parte della collezione raccoglie illustrazioni e dipinti, da antiche incisioni risalenti alla fine del XV secolo come le prime illustrazioni di uomini con gli occhiali che si possono osservare nelle Cronache di Norimberga. La parte della pinacoteca, sebbene numericamente non consistente, raccoglie pezzi significativi a dipinti di grandi maestri del passato come la Santa Lucia del Guardi, l'autoritratto di Reynolds Joshua ad altri di artisti pi\u00f9 vicini ai nostri giorni come gli autoritratti di Matisse, opere di Andy Wharoll e una quasi inedita accumulazione di Arman. \nNella collezione sono presenti anche strumenti ottici usati da medici ed ottici nel passato, strumenti per misurare la vista ma anche per curare le malattie dell'occhio. Tra i vari reperti vengono raccolti anche gli strumenti che un tempo servirono per costruire gli occhiali. \nInfine vi \u00e8 una parte legata alle memorabilia e agli occhiali indossati dalle varie celebrit\u00e0, una serie di gadget e occhiali appartenuti o legati alla vita di Elvis Presley, parte della vasta e particolare collezione di occhiali appartenuti e indossati da Elton John, una serie appartenuta ai Duchi di Windsor e altri legati a star del cinema e della musica come Marlyn Monroe, Bono, Madonna o Vasco Rossi.\nIl Museo Digitale.\nNel 2017, in occasione di Mido, Safilo ha presentato il primo museo digitale interamente dedicato alla storia dell\u2019occhialeria: GalleriaSafilo . Il progetto, sviluppato interamente in ambiente cloud, consente ai visitatori di vivere l\u2019esperienza della visita a un museo dal proprio dispositivo (desktop, tablet, mobile) sfruttando al massimo e in modo intuitivo le opportunit\u00e0 e il linguaggio offerti dai social network. \nOgni ospite della Galleria Safilo ha infatti la possibilit\u00e0 di registrarsi e creare una propria \u201cgalleria\u201d personale, selezionare e scaricare i pezzi preferiti tra i 350 oggetti unici della collezione permanente Safilo in mostra, tra cui occhiali appartenuti a personaggi come\u00a0Elvis Presley, Madonna ed Elton John e opere d\u2019arte antiche e contemporanee \u2013 tutti classificati per genere (ancient, modern, active, celebrities, lifestyle, art, science), epoca storica (dal XVII al XXI secolo), brand (Safilo, Polaroid, Carrera, Smith) - per poi condividerli attraverso i propri canali social. \nL\u2019esposizione sar\u00e0 permanente e si arricchir\u00e0 progressivamente con l\u2019inserimento di ulteriori oggetti a partire dai 3 000 disponibili. All\u2019esposizione digitale permanente, GalleriaSafilo affianca un calendario di eventi e mostre tematiche temporanee, dedicati di volta in volta alla valorizzazione di luoghi, personaggi, oggetti inediti o particolarmente significativi per il mondo dell\u2019occhiale. "}
{"id": "5850448", "revid": "6923", "url": "https://it.wikipedia.org/wiki?curid=5850448", "title": "Spark Capital", "text": "Spark Capital \u00e8 un'azienda di venture capital statunitense con filiali a Boston, New York e San Francisco, Nel suo portfolio ci sono Twitter (entrata in borsa con un'IPO nel 2013), Tumblr (venduta a Yahoo!), Foursquare, StackExchange, Academia.edu e altre societ\u00e0."}
{"id": "5850451", "revid": "729019", "url": "https://it.wikipedia.org/wiki?curid=5850451", "title": "Stazione di Lei", "text": "La stazione di Lei \u00e8 una fermata ferroviaria al servizio del comune di Lei, posta lungo la ferrovia Macomer-Nuoro.\nStoria.\nL'impianto nacque con caratteristiche di stazione nell'ultima parte dell'Ottocento in coincidenza con la fase di realizzazione della ferrovia a scartamento ridotto tra Nuoro e Macomer, il cui tracciato si sarebbe sviluppato a breve distanza dall'abitato di Lei. L'attivazione della stazione risale al 26 dicembre 1888, data in cui fu aperto al traffico il tronco iniziale della linea tra Macomer e la stazione di Tirso in cui l'impianto \u00e8 compreso.\nSuccessivamente lo scalo pass\u00f2 alla gestione delle Ferrovie Complementari della Sardegna nel 1921 e da queste alle Ferrovie della Sardegna nel 1989 e all'ARST nel 2010. In quello stesso anno l'intera Macomer-Nuoro fu chiusa per lavori di ammodernamento del tracciato e degli scali, compresa la stazione di Lei; alla riapertura nel 2012 tuttavia l'impianto era stato trasformato in fermata, stante la rimozione dal piazzale ferroviario di tutti i binari ad eccezione di quello di linea.\nStrutture e impianti.\nL'impianto di Lei si trova ad alcune centinaia di metri dall'abitato omonimo, e dal 2012 presenta una configurazione di fermata passante, essendo dotata del solo binario di corsa a scartamento da 950 mm, dotato di una banchina. Per la realizzazione di quest'ultima sono stati rimossi due binari precedentemente presenti nello scalo: sino al 2010 infatti l'impianto aveva caratteristiche di stazione, avendo in posa un binario di incrocio ed in pi\u00f9 un tronchino terminante dinanzi al dismesso scalo merci dell'impianto, quest'ultimo composto anche da un piano caricatore e da un magazzino in uso per questo servizio.\nAdiacente al magazzino merci \u00e8 situato il fabbricato viaggiatori della fermata, una costruzione a due piani a pianta rettangolare e tre accessi sul lato binari; presente inoltre un piccolo edificio adibito a magazzino.\nMovimento.\nLa fermata \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dai collegamenti interessanti l'impianto. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nL'impianto \u00e8 dotato di una sala d'attesa e di servizi igienici, questi ultimi tuttavia non pi\u00f9 a disposizione dei viaggiatori. Era inoltre presente una biglietteria a sportello.\nInterscambi.\nNel piazzale esterno allo scalo \u00e8 presente una fermata delle autolinee interurbane dell'ARST, che collegano lo scalo con vari centri del circondario."}
{"id": "5850452", "revid": "380453", "url": "https://it.wikipedia.org/wiki?curid=5850452", "title": "Liga de Voleibol Superior Femenino 2002", "text": "La Liga de Voleibol Superior Femenino 2002 si \u00e8 svolta nel 2002: al torneo hanno partecipato 10 franchigie portoricane e la vittoria finale \u00e8 andata per la sesta volta, la terza consecutiva, alle Criollas de Caguas.\nRegolamento.\nLa competizione prevede che le dieci squadre partecipanti si sfidino, per circa due mesi, senza un calendario rigido, fino a disputare diciotto partite ciascuna. Le prime otto classificate si classificano ai play-off scudetto: "}
{"id": "5850454", "revid": "287204", "url": "https://it.wikipedia.org/wiki?curid=5850454", "title": "Guo Shoujing", "text": "In seguito Johann Adam Schall von Bell (1591-1666) fu cos\u00ec impressionato dagli strumenti astronomici preservati di Guo che lo chiam\u00f2 \"il Tycho Brahe della Cina\". Jamad ad-Din, astronomo persiano vissuto alla corte di Kublai Khan, cooper\u00f2 spesso con lui.\nGli inizi.\nGuo Shoujing nacque nel 1231 a Xingtai, provincia di Hebei, in Cina, da una famiglia povera. Fu allevato principalmente da suo nonno paterno, Guo Yong, che era famoso in tutta la Cina per la sua competenza in un'ampia variet\u00e0 di temi, che andavano dallo studio dei Cinque Classici all'astronomia, alla matematica e all'idraulica. Guo Shoujing fu un bambino prodigio, mostrando un talento eccezionale. Verso l'adolescenza, si procur\u00f2 lo schema per un orologio ad acqua sul quale suo nonno stava lavorando e ne comprese i principi di funzionamento. Miglior\u00f2 il progetto di un tipo di orologio ad acqua chiamato clessidra del loto, una sorta di clessidra ad acqua con in cima una scodella a forma di fior di loto nella quale gocciolava l'acqua. Dopo aver padroneggiato la costruzione di tali orologi ad acqua, cominci\u00f2 a studiare matematica all'et\u00e0 di 16 anni. Dalla matematica, cominci\u00f2 a comprendere l'idraulica, oltre all'astronomia.\nVita successiva.\nAll'et\u00e0 di 20 anni, Guo divenne un ingegnere idraulico. Nel 1251, come funzionario governativo, partecip\u00f2 alla riparazione di un ponte sopra il fiume Dahuoquan. Alla fine degli anni 1250, Kublai Khan divenne Khan e sovrano della maggior parte della Cina, che era allora sotto il dominio mongolo. Kublai Khan si rese conto dell'importanza dell'ingegneria idraulica, dell'irrigazione e del trasporto dell'acqua, che riteneva potesse alleviare le sommosse all'interno dell'impero, e mand\u00f2 Liu Bingzhong e il suo studente Guo a esaminare questi aspetti nell'area tra Dadu (ora Pechino) e il Fiume Giallo. Per procurare a Dadu un nuovo rifornimento d'acqua, Guo fece costruire un canale di 30\u00a0km per portare l'acqua dalla sorgente di Baifu nel Monte Shenshan fino a Dadu, il che richiese un collegamento attraverso diversi bacini fluviali, canali con chiuse per controllare il livello dell'acqua. Il Gran Canale, che congiungeva i sistemi fluviali dello Yangtze, dello Huai e dello Huang fin dall'inizio del VII secolo, fu riparato ed esteso fino a Dadu nel 1292-93 con l'uso di corv\u00e9e (lavoro non retribuito). Dopo il successo di questo progetto, Kublai Khan sped\u00ec Guo a gestire progetti simili in altre parti dell'impero. Egli divenne il principale consigliere di idraulica, matematica e astronomia per Kublai Khan.\nGuo cominci\u00f2 a costruire dispositivi per l'osservazione astronomica. A lui \u00e8 attribuita l'invenzione dello gnomone, della tavola quadrata, della sfera armillare (o armilla) ridotta o semplificata e di una sfera armillare azionata ad acqua chiamata \"Ling Long Yi\". Lo gnomone si usa per misurare l'angolo del sole, per determinare le stagioni ed \u00e8 la base della meridiana, ma Guo Shoujing riprogett\u00f2 questo strumento per renderlo molto pi\u00f9 accurato e ne miglior\u00f2 la capacit\u00e0 di indicare l'ora pi\u00f9 precisamente. La tavola quadrata era usata per misurare l'azimut dei corpi celesti con il metodo dell'altezza uguale e poteva anche essere usata come protrattore. La sfera armillare ridotta o semplificata si usava per misurare l'angolo del sole, come pure la posizione di qualsiasi corpo celeste. Il \"Ling Long Yi\" \u00e8 simile alla sfera armillare ridotta, solo pi\u00f9 grande, pi\u00f9 complesso e pi\u00f9 accurato. Kublai Khan, dopo aver osservato la maestria di Guo in campo astronomico, ordin\u00f2 che lui, Zhang e Wang Xun creassero un calendario pi\u00f9 accurato. Essi costruirono 27 osservartori in tutta la Cina alla socpo di ottenere osservazioni complete per il loro calcoli. Nel 1280, Guo complet\u00f2 il calendario, calcolando che un anno era di 365,2425 giorni, appena 26 secondi in meno dell'attuale misurazione dell'anno. Nel 1283, Guo fu promosso direttore dell'Osservatorio di Pechino e, nel 1292, divenne capo dell'Ufficio delle opere idrauliche. Nel corso della sua vita fece anche un esteso lavoro sulla trigonometria sferica. Dopo la morte di Kublai Khan, Guo continu\u00f2 ad essere un consigliere dei successori di Kublai, dedicandosi all'idraulica e all'astronomia.\nMorte.\nL'anno della sua morte \u00e8 variamente riportato come il 1314 o il 1316.\nAnalisi dei suoi contributi.\nGuo Shoujing ebbe un'influenza fondamentale nello sviluppo della scienza in Cina. Gli strumenti che invent\u00f2 per l'astronomia gli permisero di calcolare una lunghezza adeguata per l'anno, che mise in grado la cultura cinese di istituire un intero nuovo sistema di date e ore esatte, consentendo una registrazione sempre pi\u00f9 accurata degli eventi storici e un senso di continuit\u00e0 in tutto il paese. Il calendario stabilizz\u00f2 la cultura cinese fornendo alle dinastie successive un pi\u00f9 efficace strumento di governo. Attraverso la sua opera in astronomia, fu anche in grado di stabilire pi\u00f9 accuratamente l'ubicazione dei corpi celesti e gli angoli del Sole rispetto alla Terra. Guo invent\u00f2 inoltre uno strumento che poteva essere usato come bussola astrologica, aiutando le persone a trovare il nord usando le stelle invece dei magneti.\nNel campo dell'idraulica, anche in giovane et\u00e0, Guo stava rivoluzionando le vecchie invenzioni. Il suo lavoro sugli orologi, l'irrigazione, i serbatoi e le posizioni di equilibrio all'interno di altre macchine permise un risultato pi\u00f9 efficace o accurato. Gli orologi che perfezion\u00f2 attraverso il suo lavoro in idraulica consentirono una lettura dell'ora estremamente accurata. Per l'irrigazione, forn\u00ec sistemi idraulici che distribuivano l'acqua in modo uniforme e rapido, il che permise alle comunit\u00e0 di commerciare in modo pi\u00f9 efficace e perci\u00f2 di prosperare. La sua pi\u00f9 memorabile conquista ingegneristica fu il lago artificiale di Kunming a Pechino, che forniva acqua a tutta l'area circostante di Pechino e consentiva il miglior sistema di trasporto dei cereali del paese. Il suo lavoro con altri serbatoi permise alle popolazioni della Cina interna di avere accesso all'acqua per coltivare, bere e commerciare. L'opera di Guo in matematica fu considerata come la pi\u00f9 erudita in Cina per 400 anni. Guo si occup\u00f2 di trigonometria sferica, usando un sistema di approssimazione per trovare le lunghezze e gli angoli degli archi. Stabil\u00ec che pi greco era uguale a 3, portando a una complessa sequenza di equazioni che determin\u00f2 una risposta pi\u00f9 accurata di quella che sarebbe risultata se avesse fatto la stessa sequenza di equazioni, ma avendo invece pi greco uguale a 3,1415.\nPoich\u00e9 altri cominciarono ad espandere la sua opera, l'autenticit\u00e0 di essa fu messa in discussione. Alcuni ritengono che Guo abbia sfruttato idee matematiche e teoriche sviluppate in Medio Oriente e le abbia usate come sue, prendendone tutto il credito. Tuttavia, egli non lasci\u00f2 mai la Cina, il che avrebbe reso per lui pi\u00f9 difficile accedere a idee di altri. Peraltro, Guo fu assai apprezzato in tutta la storia, da molte culture, come un precursore del calendario gregoriano nonch\u00e9 come l'uomo che perfezion\u00f2 le tecniche di irrigazione nel nuovo millennio. Molti storici lo considerano come il pi\u00f9 eminente astronomo, ingegnere e matematico cinese di tutti i tempi.\nIl suo calendario sarebbe stato usato per i successivi 363 anni, il pi\u00f9 lungo periodo durante la storia cinese. Egli us\u00f2 anche funzioni matematiche nella sua opera relativa all trigonometria sferica, basandosi sulla conoscenza dell'opera anteriore sulla trigonometria di Shen Kuo (1031-1095). \u00c8 dibattuto tra gli studiosi se il suo lavoro sulla trigonometria fosse o no basato interamente sull'opera di Shen, o se fosse parzialmente influenzato dalla matematica islamica che era largamente accettata alla corte di Kublai. Sal Restivo asserisce che l'opera di Guo Shoujing sulla trigonometria fu direttamente influenzata da quella di Shen. Un'opera importante sulla trigometria in Cina non sarebbe stata pi\u00f9 stampata fino agli sforzi collaborativi di Xu Guangqi e del suo collega gesuita italiano Matteo Ricci nel 1607, durante la tarda dinastia Ming.\nInfluenza.\nGuo Shoujing fu citato da Tang Shunzhi \u5510\u9806\u4e4b (1507-1560) come un esempio di solida erudizione pratica, anticipando l'ascesa della Scuola di pensiero di Changzhou e la diffusione del \"sapere evidenziale\".\nL'asteroide 2012 Guo Shou-Jing prende nome da lui, cos\u00ec come il telescopio LAMOST (\"Large Sky Area Multi-Object Fibre Spectroscopic Telescope\") vicino a Pechino."}
{"id": "5850457", "revid": "767487", "url": "https://it.wikipedia.org/wiki?curid=5850457", "title": "ManuElla", "text": " Ha rappresentato la Slovenia all'Eurovision Song Contest 2016 con la canzone \"Blue and Red\".\nBiografia.\nManuela Bre\u010dko \u00e8 nata a Celje, Jugoslavia, nell'attuale Slovenia. Nel 2005 ha partecipato alla seconda stagione del talent show sloveno \"Bitka talentov\". Nel 2011 ManuElla ha partecipato a \"Misija Evrovizija\", programma di selezione nazionale per rappresentare la Slovenia all'Eurovision Song Contest, terminando il suo percorso alla semifinale.\nIl 5 gennaio 2016 \u00e8 stato annunciato che ManuElla avrebbe partecipato alla selezione nazionale slovena per l'Eurovision Song Contest 2016, \"EMA 2016\", con la canzone country \"Blue and Red\". Nella finale nazionale, che si \u00e8 svolta il 27 febbraio, ha ricevuto 3865 televoti (circa 100 in pi\u00f9 rispetto alla seconda classificata, Raiven), ottenendo cos\u00ec la possibilit\u00e0 di rappresentare la sua nazione all'Eurovision. ManuElla ha cantato \"Blue and Red\" nella seconda semifinale dell'Eurovision, svolta il 12 maggio 2016 a Stoccolma, ma non si \u00e8 qualificata per la finale."}
{"id": "5850458", "revid": "104458", "url": "https://it.wikipedia.org/wiki?curid=5850458", "title": "Contea di Sainte Genevieve", "text": ""}
{"id": "5850467", "revid": "1165513", "url": "https://it.wikipedia.org/wiki?curid=5850467", "title": "Biological Innovation for Open Society", "text": "Biological Innovation for Open Society (in sigla BiOS) \u00e8 un'iniziativa internazionale per promuovere l'innovazione e la libert\u00e0 di operare nelle scienze biologiche.\nAttivit\u00e0.\nNacque ufficialmente il 10 febbraio 2005 ad opera di Cambia, una organizzazione no profit internazionale che si dedica alla democraticizzazione dell'innovazione.\nLa sua intenzione \u00e8 di creare nuove norme e pratiche per creare strumenti per l'innovazione biologica, usando alleanze vincolanti per proteggere e preservare la loro utilit\u00e0, e nel contempo permettere diversi modelli di business per l'applicazione di questi strumenti.\nCome descritto da Richard Anthony Jefferson, amministratore delegato di Cambia, il Deputy CEO of Cambia, Dr Marie Connett ha lavorato intensamente con piccole imprese, uffici universitari di trasferimento della tecnologia, avvocati e imprese multinazionali per creare una piattaforma per condividere tecnologia sostenibile e produttiva. Le parti hanno sviluppato l'accordo BiOS Material Transfer Agreement (BiOS MTA) e la licenza BiOS come strumenti legati per facilitare questi obiettivi.\nOpen source biologico.\nTradizionalmente il termine open source (codice aperto, fruibile liberamente) descrive un paradigma dello sviluppo dei programmi informatici associato con un insieme di pratiche innovative e collaborative che assicurano un accesso alle risorse del prodotte, tipicamente il codice sorgente dei programmi.\nL'iniziativa BiOS estende questo concetto alle scienze biologiche, in particolare alle biotecnologie agricole.\nBiOS \u00e8 fondata sul concetto di condividere gli strumenti scientifici e le piattaforme affinch\u00e9 questa innovazione si concretizzi al livello applicativo."}
{"id": "5850468", "revid": "54354", "url": "https://it.wikipedia.org/wiki?curid=5850468", "title": "BiOS", "text": ""}
{"id": "5850469", "revid": "729019", "url": "https://it.wikipedia.org/wiki?curid=5850469", "title": "Stazione di Silanus", "text": "La stazione di Silanus \u00e8 una fermata ferroviaria al servizio del comune di Silanus, posta lungo la ferrovia Macomer-Nuoro.\nStoria.\nL'impianto nacque con caratteristiche di stazione nell'ultima parte dell'Ottocento in coincidenza con la fase di realizzazione della ferrovia a scartamento ridotto tra Nuoro e Macomer, il cui tracciato si sarebbe sviluppato nella periferia di Silanus. L'attivazione della stazione risale al 26 dicembre 1888, data in cui fu aperto al traffico il tronco iniziale della linea tra Macomer e la stazione di Tirso in cui l'impianto \u00e8 compreso.\nSuccessivamente lo scalo pass\u00f2 alla gestione delle Ferrovie Complementari della Sardegna nel 1921 e da queste alle Ferrovie della Sardegna nel 1989 e all'ARST nel 2010. In quello stesso anno l'intera Macomer-Nuoro fu chiusa per lavori di ammodernamento del tracciato e degli scali che interessarono anche la stazione di Silanus; alla riapertura nel 2012 tuttavia l'impianto era stato trasformato in fermata, stante la rimozione dal piazzale ferroviario di tutti i binari ad eccezione di quello di linea.\nStrutture e impianti.\nL'impianto di Silanus si trova nella periferia sud del centro omonimo, e dal 2012 presenta una configurazione di fermata passante, essendo dotato del solo binario di corsa a scartamento da 950 mm adiacente ad una banchina. Per la realizzazione di quest'ultima sono stati rimossi due binari precedentemente presenti nello scalo: sino al 2010 infatti l'impianto aveva caratteristiche di stazione, avendo in posa un binario di incrocio oltre ad un tronchino terminante dinanzi al dismesso scalo merci, quest'ultimo composto anche da un piano caricatore e da un magazzino.\nAdiacente al magazzino merci \u00e8 situato il fabbricato viaggiatori della fermata, un edificio (chiuso al pubblico) a due piani a pianta rettangolare con annesso un prolungamento sul solo piano terra per complessivi quattro accessi sul lato binari; presente nell'impianto (impresenziato) anche un rifornitore idrico a cisterna.\nMovimento.\nLa fermata \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dai collegamenti interessanti l'impianto. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nL'impianto \u00e8 dotato di una sala d'attesa e di servizi igienici, questi ultimi tuttavia non pi\u00f9 a disposizione dei viaggiatori."}
{"id": "5850473", "revid": "1305772", "url": "https://it.wikipedia.org/wiki?curid=5850473", "title": "Enduro Racer", "text": "Enduro Racer \u00e8 un videogioco arcade di motociclismo pubblicato nel 1986 da SEGA e successivamente convertito per molte piattaforme domestiche, nelle versioni per computer edito da Activision. Sul mobile arcade originale il sistema di controllo \u00e8 un manubrio con freno e acceleratore realistici e una versione comprende anche un sedile a forma di motocicletta.\nModalit\u00e0 di gioco.\nIl giocatore guida una moto da cross su un percorso stradale con la presenza di saliscendi e ostacoli che, almeno inizialmente, sono perlopi\u00f9 alberi ai lati e massi sulla carreggiata.\nLa strada \u00e8 visualizzata in prospettiva, con la propria moto vista in terza persona di spalle. Fa eccezione la versione Sega Master System, distribuita anche su Virtual Console, che ha visuale isometrica.\nOgni tanto la strada \u00e8 occupata orizzontalmente da rampe di terra che permettono di saltare, ma al momento del salto e all'atterraggio \u00e8 necessario impennare per atterrare sulla ruota posteriore, altrimenti si atterra su quella anteriore e si perde l'equilibrio. Nella versione arcade per realizzare l'impennata bisogna sollevare il manubrio.\nOltre agli ostacoli sono presenti gli altri concorrenti da evitare, e successivamente anche veicoli a quattro ruote e terreni pi\u00f9 difficili.\nDopo una caduta si pu\u00f2 sempre riprendere la corsa, ma con un'ovvia perdita di tempo; il gioco termina se si esaurisce il tempo prima dei checkpoint."}
{"id": "5850481", "revid": "880084", "url": "https://it.wikipedia.org/wiki?curid=5850481", "title": "Quattro tesori del letterato", "text": ""}
{"id": "5850482", "revid": "287204", "url": "https://it.wikipedia.org/wiki?curid=5850482", "title": "Hagenberg", "text": ""}
{"id": "5850484", "revid": "287204", "url": "https://it.wikipedia.org/wiki?curid=5850484", "title": "Hagenberg im Muhlkreis", "text": ""}
{"id": "5850485", "revid": "104458", "url": "https://it.wikipedia.org/wiki?curid=5850485", "title": "Hagenberg im Muehlkreis", "text": ""}
{"id": "5850486", "revid": "729019", "url": "https://it.wikipedia.org/wiki?curid=5850486", "title": "Stazione di Bortigali", "text": "La stazione di Bortigali \u00e8 una stazione ferroviaria al servizio del comune di Bortigali, posta lungo la ferrovia Macomer-Nuoro.\nStoria.\nL'impianto nacque nell'ultima parte dell'Ottocento in coincidenza con la fase di realizzazione della ferrovia a scartamento ridotto tra Nuoro e Macomer, il cui tracciato si sarebbe sviluppato appena fuori dal nucleo urbano di Bortigali. L'attivazione della stazione risale al 26 dicembre 1888, data in cui fu aperto al traffico il tronco iniziale della linea tra Macomer e la stazione di Tirso in cui l'impianto \u00e8 compreso.\nSuccessivamente lo scalo pass\u00f2 alla gestione delle Ferrovie Complementari della Sardegna nel 1921 e da queste alle Ferrovie della Sardegna nel 1989 e all'ARST nel 2010. In quello stesso anno l'intera Macomer-Nuoro fu chiusa per lavori di ammodernamento del tracciato e degli scali che interessarono anche la stazione di Bortigali, la quale alla riapertura nel 2012 riprese l'attivit\u00e0 priva del binario che serviva lo scalo merci dell'impianto, in disuso dopo la cessazione di tale servizio sulla linea durante la gestione FdS.\nStrutture e impianti.\nL'impianto di Bortigali si trova nella periferia sud-est di questo centro ed ha caratteristiche di stazione passante: dopo i lavori di inizio anni dieci l'infrastruttura ferroviaria si compone di due binari a scartamento da 950 mm, di cui il primo di corsa ed il secondo di incrocio, ognuno dotato una propria banchina, poste alle estremit\u00e0 del tracciato ferroviario. Laddove sorge la banchina del binario uno sino al 2010 si trovava invece il terzo binario dell'impianto, un tronchino il cui fine era servire il dismesso scalo merci della stazione, composto anche da un piano caricatore e da un magazzino.\nCome in molte stazioni della linea ed in generale della rete a scartamento ridotto sarda adiacente al magazzino merci \u00e8 situato il fabbricato viaggiatori dell'impianto, un edificio a due piani a pianta rettangolare con tre accessi sul lato binari. Stante l'impresenziamento della stazione, tale edificio \u00e8 chiuso al pubblico.\nMovimento.\nLa stazione \u00e8 servita dai treni dell'ARST attivi lungo la Macomer-Nuoro: i due capolinea sono anche i centri maggiori raggiungibili dai collegamenti interessanti l'impianto. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nPresenti nell'impianto una sala d'attesa ed i servizi igienici, sebbene non pi\u00f9 a disposizione dell'utenza."}
{"id": "5850489", "revid": "183694", "url": "https://it.wikipedia.org/wiki?curid=5850489", "title": "Angelo Piero Sereni", "text": "Biografia.\nAngelo Piero Sereni nasce a Roma nel 1908 da Mario Sereni e Agnese Pirani, una famiglia ebraica. Si laurea in giurisprudenza all'Universit\u00e0 di Roma nel 1928 sotto la direzione di Tomaso Perassi. Perfezionati i suoi studi a Ginevra, L'Aia e Vienna, nel 1931 Sereni diventa assistente alla Cattedra di diritto internazionale dell'Universit\u00e0 di Roma, per conseguire quindi la libera docenza nel 1933. Dal 1933 insegna all'Universit\u00e0 di Ferrara dove viene promosso nel 1936 professore straordinario di diritto internazionale. La nomina \u00e8 pero' sospesa dall'entrata in vigore delle leggi razziali fasciste del 1937. A nulla vale il fatto che il padre del Sereni sia stato un volontario nella prima guerra mondiale e che il Sereni stesso risulti iscritto al Partito Nazionale Fascista dal 1927.\nSereni lascia l'Italia con la moglie e i figli per rifugiarsi a New York negli Stati Uniti dove esercita la libera professione di avvocato ed insegna come professore a contratto alla Columbia University. Li' pubblica la sua opera pi\u00f9 conosciuta a livello internazionale, \"The Italian Conception of International Law\" (New York, 1943). Riceve la cittadinanza americana.\nNel dopoguerra Sereni nel 1945 viene reintegrato in servizio presso l'Universit\u00e0 di Ferrara e nel 1948 consegue l'ordinariato. Prosegue la sua attivit\u00e0 internazionale, tenendo nel 1948 un corso su \u00abLa rappresentanza nel diritto internazionale\u00bb all'Accademia di diritto internazionale de L'Aja.\nNel 1954 rientra definitivamente in Italia, a Bologna, dove \u00e8 chiamato a coprire la cattedra di diritto internazionale della Facolt\u00e0 di Giurisprudenza dell'Universit\u00e0 di Bologna e offre corsi presso la sede bolognese della Johns Hopkins University. Arrivano i primi riconoscimenti internazionali e la nomina a membro di alcune tra le pi\u00f9 prestigiose associazioni internazionale di diritto. La morte improvvisa lo coglie nel 1967 nel pieno della sua carriera."}
{"id": "5850498", "revid": "92920", "url": "https://it.wikipedia.org/wiki?curid=5850498", "title": "La profezia finale", "text": "La profezia finale \u00e8 un saggio del giornalista e scrittore Antonio Socci.\nContenuto.\nIl libro \u00e8 suddiviso in due parti, intitolate rispettivamente \"Le profezie e i segni\" e \"Lettera aperta a papa Francesco\".\nNella prima parte l'autore elenca personaggi, fatti e profezie che farebbero riferimento a questi tempi di crisi materiale e spirituale - anche all'interno della Chiesa cattolica - preludio di avvenimenti di tipo quasi apocalittico. A partire da F\u00e1tima, e citando anche le parole dei papi, si fa riferimento al 2017 come \"tempo misterioso e fatale\".\nLa seconda parte \u00e8 scritta sotto forma di lettera a papa Francesco: in essa l'autore espone quei comportamenti e quelle affermazioni del papa che, a suo avviso, non sono adeguati n\u00e9 alla situazione attuale n\u00e9 al suo ruolo di guida della Chiesa.\nIl ringraziamento di papa Francesco.\nDopo aver ricevuto copia de \"La profezia finale\", papa Francesco ha inviato un messaggio di ringraziamento ad Antonio Socci, il quale l'ha pubblicato nel suo sito ufficiale, insieme alla sua risposta."}
{"id": "5850503", "revid": "36426", "url": "https://it.wikipedia.org/wiki?curid=5850503", "title": "Chiesetta di Santa Maria di Portosalvo", "text": "La Chiesetta di Santa Maria di Portosalvo \"(detta di San Francesco)\" \u00e8 un edificio religioso di Scoglitti, in provincia di Ragusa.\nEssa \u00e8 la chiesa pi\u00f9 antica di Scoglitti; nel 1925 divenne la prima sede parrocchiale poi spostata nel 1937 nella nuova e pi\u00f9 grande Chiesa Madre di Santa Maria di Portosalvo.\nStoria.\nLa Chiesa sorse a fine del Settecento come cappella privata dei Marchesi Ferreri, con il titolo di Santa Maria di Portosalvo.\nCon la fine della feudalit\u00e0 (1812) fu curata dai pescatori e da allora svolse il ruolo di chiesa di Scoglitti, specie dopo che nel 1834 era andato distrutto, a causa di un incendio, l'antico santuario cristiano-bizantino sul promontorio di Kamarina dedicato alla Madonna Assunta di Cammarana. I pescatori riuscirono a salvare dalle fiamme l'antica statua dell'Assunta di Cammarana del 1685 e la portarono nella chiesetta chiamandola Santa Maria di Portosalvo e ponendo ai suoi piedi una barchetta con un pescatore (simbolo della realt\u00e0 marittima di Scoglitti) e due divinit\u00e0 a poppa e prua (a testimonianza del legame con l'antico Santuario cristiano-bizantino sorto sui resti di un tempio pagano dedicato alla dea Minerva) per renderla propria.\nDa allora il culto dell'Assunta di Cammarana, patrona di tutto il comprensorio di Kamarina e di tutta la costa e il territorio circostante, si fuse con quello della patrona di Scoglitti, Santa Maria di Portosalvo.\nLa settecentesca chiesetta di Santa Maria di Portosalvo, venne eretta definitivamente parrocchia con un decreto del 1925 da parte dell'arcivescovo di Siracusa Mons. Giacomo Carabelli, ma risult\u00f2 essere ormai troppo piccola per accogliere la popolazione crescente di Scoglitti.\nPertanto si provvide a costruire una nuova sede parrocchiale in una nuova chiesa omonima alla chiesetta settecentesca che per differenziarla dalla nuova Chiesa Madre oggi viene chiamata (senza dedicarla o intitolarla al santo) \"chiesa di San Francesco\" anche se la vera titolare rimane sempre Santa Maria di Portosalvo.\nNel maggio del 1937 fu completata la nuova Chiesa Madre e il 23 maggio 1937 fu consacrata e intitolata a Santa Maria di Portosalvo dall'arcivescovo di Siracusa S.E.Mons Ettore Baranzini il quale volle che nel pomeriggio, il simulacro della patrona fosse portato in processione, partendo dalla chiesetta di Santa Maria di Portosalvo, fosse portato definitivamente nella nuova chiesa Madre, lasciando per sempre la sua chiesetta.\nDescrizione.\nLa chiesetta al suo interno si presenta ad unica navata con abside semicircolare e un arco a tutto sesto che poggia su due pilastri che dividono l'aula liturgica dal presbiterio.\nLa chiesa anticamente aveva il catino absidale affrescato con un cielo stellato e un altare maggiore dove vi era la statua della patrona Santa Maria di Portosalvo del 1685 (oggi in chiesa Madre) coperta da un quadro raffigurante l'assunzione di Maria (oggi in chiesa Madre) che veniva tolto durante la quindicina dell'Assunta. Nelle altre nicchie si trovavano le statue di: \"San Franciscuzzu\"(oggi in chiesa Madre), San Giuseppe, Il Crocefisso, Santa Lucia e Sant'Antonio di Padova.\nLa chiesetta venne restaurata tra la fine degli anni 90 del 1900 e gli inizi del 2000 togliendo l'affresco ormai rovinato, arricchendola di stucchi, rifacendo interamente il tetto a capriate, collocando un nuovo altare e inserendo nella nicchia centrale la statua di San Francesco di Paola e nelle altre nicchie: l'Addolorata, il Crocefisso, un quadro raffigurante il ritrovamento (a mare) della statua di \"San Franciscuzzu\" e Sant'Antonio di Padova.\nEsterno.\nLa facciata della chiesetta si divide in due ordini divisi da un cornicione.\nAl primo ordine troviamo all'estremit\u00e0 due lesene, al centro il portone con due semicolonne che sorreggono un arco sormontato da un timpano.\nAl secondo ordine troviamo al centro un campanile a vela di gusto barocco sormontato dalla Croce, che ospita due piccole campane, con alle estremit\u00e0 una balaustra in pietra e alle estremit\u00e0 2 piedistalli.\nDopo i restauri, avvenuti tra la fine degli anni 90 del 1900 e gli inizi del 2000, sul lato destro della facciata venne realizzata una composizione in maiolica di Caltagirone raffigurante l'attraversamento di San Francesco di Paola dello stretto di Messina, sul timpano del portone venne collocata una statuetta raffigurante il santo, e sui piedistalli all'estremit\u00e0 del secondo ordine vennero collocate due statuine di angioletti."}
{"id": "5850510", "revid": "486946", "url": "https://it.wikipedia.org/wiki?curid=5850510", "title": "Ricetta medica del Servizio Sanitario Nazionale italiano", "text": ""}
{"id": "5850513", "revid": "767487", "url": "https://it.wikipedia.org/wiki?curid=5850513", "title": "L'ultimo degli ingiusti", "text": "L'ultimo degli ingiusti \"(Le Dernier des injustes)\" \u00e8 un film documentario francese del 2013 diretto da Claude Lanzmann.\nNel 2013 Lanzmann pubblica il film-documentario L'ultimo degli ingiusti. Recuperando la lunga intervista filmata del 1975 al rabbino di Vienna Benjamin Murmelstein, che doveva essere usata nel film Shoah, tratteggia la figura formidabile dell'unico fra i decani dei ghetti d'Europa che fosse sopravvissuto alla Shoah. Il titolo provocatorio attinge alla descrizione che Murmelstein stesso fece di s\u00e9: prima dirigente e poi decano degli anziani, egli si trov\u00f2 ad operare nel campo di concentramento di Theresienstadt - dove morirono di stenti 33.000 ebrei e altri 88.000 furono deportati in altri lager - spacciato dalla propaganda nazista come citt\u00e0 modello per gli ebrei ivi reclusi, negli anni dal 1943 al 1945. Processato per collaborazionismo dopo la guerra dai cecoslovacchi e assolto, si stabil\u00ec a Roma. Nella capitale italiana Murmelstein incontr\u00f2 l'ostilit\u00e0 della comunit\u00e0 ebraica locale.\nLanzmann riabilita il personaggio, che emerge come un acuto, intelligente e smaliziato cronista della politica persecutoria nazista. Il suo ruolo di decano era un \"potere senza potere\": Murmelstein collabor\u00f2 coi nazisti senza potersi rifiutare, ma quantomeno cerc\u00f2 di rallentare la macchina dello sterminio, con una particolare abilit\u00e0 nel temporeggiare, che il decano stesso nel film definisce simile alla tela di Penelope, aspettando la sconfitta della Germania nazista. La sceneggiatura integrale del documentario \u00e8 stata stampata in anteprima mondiale in Italia dall'Editore Skira.\nNel 2014, il film \u00e8 stato candidato per il Premio C\u00e9sar per il miglior documentario."}
{"id": "5850522", "revid": "44876", "url": "https://it.wikipedia.org/wiki?curid=5850522", "title": "Terranova Gela", "text": ""}
{"id": "5850530", "revid": "1543377", "url": "https://it.wikipedia.org/wiki?curid=5850530", "title": "Dokidoki morning", "text": " \u00e8 il singolo di debutto del gruppo musicale di idol giapponesi Babymetal, pubblicato il 24 ottobre 2011 dall'etichetta J\u016bonbu Records, filiale della Toy's Factory. Si tratta del primo singolo estratto dall'album di debutto \"Babymetal\".\nIl disco.\nLancio e promozione.\nIl 28 novembre 2010 le Sakura Gakuin, gruppo idol il cui concept prende spunto dal sistema scolastico giapponese, tenne un concerto durante il quale uno dei suoi sottogruppi, le Babymetal, fece il suo debutto ufficiale eseguendo dal vivo il brano \"Dokidoki morning\". La canzone fu successivamente inclusa nell'album di debutto delle Sakura Gakuin \"\", uscito nell'aprile 2011.\n\"Dokidoki morning\" usc\u00ec in qualit\u00e0 di singolo il 24 ottobre 2011, in formato DVD. Alcuni giorni dopo, il 1\u00ba novembre, il brano fu pubblicato anche in formato digitale. Nell'aprile 2012 fu infine reso disponibile in formato CD, con la vendita limitata al concerto \"15 Minutes One of Them Game!!\" e al mercato online.\nGrazie soprattutto a YouTube e al video musicale del brano, ad opera di Shimon Tanaka, le Babymetal si guadagnarono in poco tempo l'attenzione di media, appassionati e critici, anche al di fuori del Giappone.\nComposizione.\n\"Dokidoki morning\" \u00e8 un brano radiofonico di stampo j-pop con alcuni elementi heavy metal. Il testo tratta il tema della scuola, della pressione a cui devono far fronte gli studenti e dei rapporti tra compagni."}
{"id": "5850531", "revid": "785616", "url": "https://it.wikipedia.org/wiki?curid=5850531", "title": "Doki Doki Morning", "text": ""}
{"id": "5850534", "revid": "110157", "url": "https://it.wikipedia.org/wiki?curid=5850534", "title": "Distretto di Balsapuerto", "text": "Il distretto di Balsapuerto \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 2.839,69 chilometri quadrati.\nIstituito il 2 gennaio 1857, ha per capitale la citt\u00e0 di Balsapuerto."}
{"id": "5850538", "revid": "110157", "url": "https://it.wikipedia.org/wiki?curid=5850538", "title": "Distretto di Jeberos", "text": "Il distretto di Jeberos \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 4.574,11 chilometri quadrati.\nIstituito il 2 gennaio 1857, ha per capitale la citt\u00e0 di Jeberos."}
{"id": "5850539", "revid": "1005847", "url": "https://it.wikipedia.org/wiki?curid=5850539", "title": "Distretto di Lagunas (Loreto)", "text": "Il distretto di Lagunas \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 6.086,29 chilometri quadrati.\nIstituito il 2 gennaio 1857, ha per capitale la citt\u00e0 di Lagunas."}
{"id": "5850540", "revid": "110157", "url": "https://it.wikipedia.org/wiki?curid=5850540", "title": "Distretto di Santa Cruz (Loreto)", "text": "Il distretto di Santa Cruz \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 1.093,61 chilometri quadrati.\nIstituito il 7 febbraio 1866, ha per capitale la citt\u00e0 di Santa Cruz."}
{"id": "5850541", "revid": "110157", "url": "https://it.wikipedia.org/wiki?curid=5850541", "title": "Distretto di Teniente C\u00e9sar L\u00f3pez Rojas", "text": "Il distretto di Teniente C\u00e9sar L\u00f3pez Rojas \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 1.495,91 chilometri quadrati.\nIstituito il 8 settembre 1964, ha per capitale la citt\u00e0 di Shucushuyacu."}
{"id": "5850543", "revid": "767487", "url": "https://it.wikipedia.org/wiki?curid=5850543", "title": "Distretto di Yurimaguas", "text": "Il distretto di Yurimaguas \u00e8 uno dei sei distretti della provincia di Alto Amazonas, in Per\u00f9. Si trova nella regione di Loreto e si estende su una superficie di 2.674,71 chilometri quadrati.\nIstituito il 7 febbraio 1866, ha per capitale la citt\u00e0 di Yurimaguas."}
{"id": "5850544", "revid": "110157", "url": "https://it.wikipedia.org/wiki?curid=5850544", "title": "Distretto di Andoas", "text": "Il distretto di Andoas \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 11.549,8 chilometri quadrati.\nIstituito il 1 agosto 2005, ha per capitale la citt\u00e0 di Alianza Cristiana."}
{"id": "5850546", "revid": "1005847", "url": "https://it.wikipedia.org/wiki?curid=5850546", "title": "Distretto di Barranca (Loreto)", "text": "Il distretto di Barranca \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 6.888,18 chilometri quadrati.\nIstituito il 26 ottobre 1886, ha per capitale la citt\u00e0 di San Lorenzo."}
{"id": "5850547", "revid": "110157", "url": "https://it.wikipedia.org/wiki?curid=5850547", "title": "Distretto di Cahuapanas", "text": "Il distretto di Cahuapanas \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 4.982,93 chilometri quadrati.\nIstituito il 7 febbraio 1866, ha per capitale la citt\u00e0 di Santa Mar\u00eda de Cahuapanas."}
{"id": "5850548", "revid": "767487", "url": "https://it.wikipedia.org/wiki?curid=5850548", "title": "Distretto di Manseriche", "text": "Il distretto di Manseriche \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 3.493,77 chilometri quadrati.\nIstituito il 2 luglio 1943, ha per capitale la citt\u00e0 di Saramiriza."}
{"id": "5850549", "revid": "110157", "url": "https://it.wikipedia.org/wiki?curid=5850549", "title": "Distretto di Morona", "text": "Il distretto di Morona \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 10.777 chilometri quadrati.\nIstituito il 2 luglio 1943, ha per capitale la citt\u00e0 di Puerto Alegr\u00eda."}
{"id": "5850550", "revid": "110157", "url": "https://it.wikipedia.org/wiki?curid=5850550", "title": "Distretto di Pastaza", "text": "Il distretto di Pastaza \u00e8 uno dei sei distretti della provincia di Datem del Mara\u00f1\u00f3n, in Per\u00f9. Si trova nella regione di Loreto e si estende su una superficie di 8.918,24 chilometri quadrati.\nIstituito il 2 luglio 1943, ha per capitale la citt\u00e0 di Ullpayacu."}
{"id": "5850553", "revid": "767487", "url": "https://it.wikipedia.org/wiki?curid=5850553", "title": "Distretto di Nauta", "text": "Il distretto di Nauta \u00e8 uno dei cinque distretti della provincia di Loreto, in Per\u00f9. Si trova nella regione di Loreto e si estende su una superficie di 6.672,35 chilometri quadrati.\nIstituito il 2 gennaio 1857, ha per capitale la citt\u00e0 di Nauta."}
{"id": "5850554", "revid": "767487", "url": "https://it.wikipedia.org/wiki?curid=5850554", "title": "Distretto di Parinari", "text": "Il distretto di Parinari \u00e8 uno dei cinque distretti della provincia di Loreto, in Per\u00f9. Si trova nella regione di Loreto e si estende su una superficie di 12.951,7 chilometri quadrati.\nIstituito il 7 febbraio 1866, ha per capitale la citt\u00e0 di Parinari."}
{"id": "5850556", "revid": "977364", "url": "https://it.wikipedia.org/wiki?curid=5850556", "title": "Sempati Air", "text": "La Sempati Air \u00e8 stata una compagnia aerea con base nella citt\u00e0 di Giacarta, in Indonesia. Fondata il 16 dicembre 1968, ha cominciato la sua attivit\u00e0 nel marzo 1969. Ha chiuso per fallimento nel maggio 1998. Il suo codice IATA \u00e8 stato poi assegnato alla SpiceJet."}
{"id": "5850557", "revid": "110157", "url": "https://it.wikipedia.org/wiki?curid=5850557", "title": "Distretto di Tigre", "text": "Il distretto di Tigre \u00e8 uno dei cinque distretti della provincia di Loreto, in Per\u00f9. Si trova nella regione di Loreto e si estende su una superficie di 19.785,7 chilometri quadrati.\nIstituito il 2 luglio 1943, ha per capitale la citt\u00e0 di Intutu."}
{"id": "5850558", "revid": "110157", "url": "https://it.wikipedia.org/wiki?curid=5850558", "title": "Distretto di Trompeteros", "text": "Il distretto di Trompeteros \u00e8 uno dei cinque distretti della provincia di Loreto, in Per\u00f9. Si trova nella regione di Loreto e si estende su una superficie di 12.246 chilometri quadrati.\nIstituito il 18 giugno 1987, ha per capitale la citt\u00e0 di Villa Trompeteros."}
{"id": "5850559", "revid": "767487", "url": "https://it.wikipedia.org/wiki?curid=5850559", "title": "Distretto di Urarinas", "text": "Il distretto di Urarinas \u00e8 uno dei cinque distretti della provincia di Loreto, in Per\u00f9. Si trova nella regione di Loreto e si estende su una superficie di 15.778,4 chilometri quadrati.\nIstituito il 2 luglio 1943, ha per capitale la citt\u00e0 di Concordia."}
{"id": "5850560", "revid": "767487", "url": "https://it.wikipedia.org/wiki?curid=5850560", "title": "Distretto di Pebas", "text": "Il distretto di Pebas \u00e8 uno dei quattro distretti della provincia di Mariscal Ram\u00f3n Castilla, in Per\u00f9. Si trova nella regione di Loreto e si estende su una superficie di 11.437 chilometri quadrati.\nIstituito il 7 febbraio 1866, ha per capitale la citt\u00e0 di Pebas."}
{"id": "5850562", "revid": "767487", "url": "https://it.wikipedia.org/wiki?curid=5850562", "title": "Distretto di Ram\u00f3n Castilla", "text": "Il distretto di Ram\u00f3n Castilla \u00e8 uno dei quattro distretti della provincia di Mariscal Ram\u00f3n Castilla, in Per\u00f9. Si trova nella regione di Loreto e si estende su una superficie di 7.122,78 chilometri quadrati.\nIstituito il 2 luglio 1943, ha per capitale la citt\u00e0 di Caballococha."}
{"id": "5850564", "revid": "1005847", "url": "https://it.wikipedia.org/wiki?curid=5850564", "title": "Distretto di San Pablo (Loreto)", "text": "Il distretto di San Pablo \u00e8 uno dei quattro distretti della provincia di Mariscal Ram\u00f3n Castilla, in Per\u00f9. Si trova nella regione di Loreto e si estende su una superficie di 5.045,58 chilometri quadrati.\nIstituito il 19 ottobre 1993, ha per capitale la citt\u00e0 di San Pablo de Loreto."}
{"id": "5850565", "revid": "767487", "url": "https://it.wikipedia.org/wiki?curid=5850565", "title": "Distretto di Yavari", "text": "Il distretto di Yavari \u00e8 uno dei quattro distretti della provincia di Mariscal Ram\u00f3n Castilla, in Per\u00f9. Si trova nella regione di Loreto e si estende su una superficie di 13.807,5 chilometri quadrati.\nIstituito il 2 luglio 1943, ha per capitale la citt\u00e0 di Amelia."}
{"id": "5850568", "revid": "110157", "url": "https://it.wikipedia.org/wiki?curid=5850568", "title": "Distretto di Alto Nanay", "text": "Il distretto di Alto Nanay \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 14.290,8 chilometri quadrati.\nIstituito il 2 luglio 1943, ha per capitale la citt\u00e0 di Santa Mar\u00eda de Nanay."}
{"id": "5850569", "revid": "1005847", "url": "https://it.wikipedia.org/wiki?curid=5850569", "title": "Distretto di Bel\u00e9n (Loreto)", "text": "Il distretto di Bel\u00e9n \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 632,8 chilometri quadrati.\nIstituito il 5 novembre 1999, ha per capitale la citt\u00e0 di Bel\u00e9n."}
{"id": "5850571", "revid": "767487", "url": "https://it.wikipedia.org/wiki?curid=5850571", "title": "Distretto di Fernando Lores", "text": "Il distretto di Fernando Lores \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 4.476,19 chilometri quadrati.\nIstituito il 8 giugno 1936, ha per capitale la citt\u00e0 di Tamshiyacu."}
{"id": "5850572", "revid": "767487", "url": "https://it.wikipedia.org/wiki?curid=5850572", "title": "Distretto di Indiana", "text": "Il distretto di Indiana \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 3.297,76 chilometri quadrati.\nIstituito il 21 dicembre 1961, ha per capitale la citt\u00e0 di Indiana."}
{"id": "5850573", "revid": "110157", "url": "https://it.wikipedia.org/wiki?curid=5850573", "title": "Distretto di Iquitos", "text": "Il distretto di Iquitos \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 358,15 chilometri quadrati.\nIstituito il 7 febbraio 1866, ha per capitale la citt\u00e0 di Iquitos."}
{"id": "5850574", "revid": "110157", "url": "https://it.wikipedia.org/wiki?curid=5850574", "title": "Distretto di Las Amazonas", "text": "Il distretto di Las Amazonas \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 6.592,27 chilometri quadrati.\nIstituito il 2 luglio 1943, ha per capitale la citt\u00e0 di Francisco de Orellana."}
{"id": "5850575", "revid": "110157", "url": "https://it.wikipedia.org/wiki?curid=5850575", "title": "Distretto di Maz\u00e1n", "text": "Il distretto di Maz\u00e1n \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 9.922,45 chilometri quadrati.\nIstituito il 2 luglio 1943, ha per capitale la citt\u00e0 di Maz\u00e1n."}
{"id": "5850576", "revid": "110157", "url": "https://it.wikipedia.org/wiki?curid=5850576", "title": "Distretto di Napo", "text": "Il distretto di Napo \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 24.298,1 chilometri quadrati.\nIstituito il 2 luglio 1943, ha per capitale la citt\u00e0 di Santa Clotilde."}
{"id": "5850577", "revid": "110157", "url": "https://it.wikipedia.org/wiki?curid=5850577", "title": "Distretto di Punchana", "text": "Il distretto di Punchana \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 1.573,39 chilometri quadrati.\nIstituito il 16 dicembre 1987, ha per capitale la citt\u00e0 di Punchana."}
{"id": "5850578", "revid": "1005847", "url": "https://it.wikipedia.org/wiki?curid=5850578", "title": "Distretto di San Juan Bautista (Loreto)", "text": "Il distretto di San Juan Bautista \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 3.117,05 chilometri quadrati.\nIstituito il 5 novembre 1999, ha per capitale la citt\u00e0 di San Juan."}
{"id": "5850580", "revid": "110157", "url": "https://it.wikipedia.org/wiki?curid=5850580", "title": "Distretto di Teniente Manuel Clavero", "text": "Il distretto di Teniente Manuel Clavero \u00e8 uno dei quattro distretti A della provincia di Putumayo, in Per\u00f9. Si trova nella regione di Loreto e si estende su una superficie di 8.994,06 chilometri quadrati.\nIstituito il 19 ottobre 2004, ha per capitale la citt\u00e0 di Soplin Vargas."}
{"id": "5850582", "revid": "110157", "url": "https://it.wikipedia.org/wiki?curid=5850582", "title": "Distretto di Torres Causana", "text": "Il distretto di Torres Causana \u00e8 uno dei tredici distretti della provincia di Maynas, in Per\u00f9. Si trova nella regione di Loreto e si estende su una superficie di 7.363,44 chilometri quadrati.\nIstituito il 2 luglio 1943, ha per capitale la citt\u00e0 di Pantoja."}
{"id": "5850583", "revid": "767487", "url": "https://it.wikipedia.org/wiki?curid=5850583", "title": "Distretto di Putumayo", "text": "Il distretto di Putumayo \u00e8 uno dei quattro distretti della provincia di Putumayo, in Per\u00f9. Si trova nella regione di Loreto e si estende su una superficie di 34.942,9 chilometri quadrati.\nIstituito il 2 luglio 1943, ha per capitale la citt\u00e0 di San Antonio del Estrecho."}
{"id": "5850584", "revid": "110157", "url": "https://it.wikipedia.org/wiki?curid=5850584", "title": "Distretto di Rosa Panduro", "text": "Il distretto di Rosa Panduro \u00e8 uno dei quattro distretti della provincia di Putumayo, in Per\u00f9. Si trova nella regione di Loreto e si estende su una superficie di 7.166,65 chilometri quadrati.\nHa per capitale la citt\u00e0 di Santa Mercedes."}
{"id": "5850586", "revid": "110157", "url": "https://it.wikipedia.org/wiki?curid=5850586", "title": "Distretto di Yaguas", "text": "Il distretto di Yaguas \u00e8 uno dei quattro distretti della provincia di Putumayo, in Per\u00f9. Si trova nella regione di Loreto e si estende su una superficie di 18.059,27 chilometri quadrati.\nHa per capitale la citt\u00e0 di Remanso."}
{"id": "5850587", "revid": "767487", "url": "https://it.wikipedia.org/wiki?curid=5850587", "title": "Witness to Apartheid", "text": "Witness to Apartheid \u00e8 un documentario del 1986 diretto da Kevin Harris e Sharon I. Sopher candidato al premio Oscar al miglior documentario."}
{"id": "5850589", "revid": "767487", "url": "https://it.wikipedia.org/wiki?curid=5850589", "title": "Las madres de la Plaza de Mayo", "text": "Las madres de la Plaza de Mayo \u00e8 un documentario del 1985 diretto da Kevin Harris e Sharon I. Sopher sulle madri di Plaza de Mayo, candidato al premio Oscar al miglior documentario."}
{"id": "5850590", "revid": "767487", "url": "https://it.wikipedia.org/wiki?curid=5850590", "title": "Soldiers in Hiding", "text": "Soldiers in Hiding \u00e8 un documentario del 1985 diretto da Malcolm Clarke candidato al premio Oscar al miglior documentario."}
{"id": "5850593", "revid": "767487", "url": "https://it.wikipedia.org/wiki?curid=5850593", "title": "The Statue of Liberty", "text": "The Statue of Liberty \u00e8 un documentario del 1985 diretto da Ken Burns candidato al premio Oscar al miglior documentario."}
{"id": "5850594", "revid": "1442080", "url": "https://it.wikipedia.org/wiki?curid=5850594", "title": "Un sol", "text": "Un sol \u00e8 il primo album ufficiale di Luis Miguel pubblicato il 21 gennaio 1982.\nIl disco.\nLa produzione artistica \u00e8 di Luisito Rey, che figura anche come autore di diversi brani, insieme a Juan Gabriel, King Clave, Javier Santos e Rub\u00e9n amado. Il disco contiene la versione spagnola del brano \"Prendiamo i pattini\" di Guido Morra e Riccardo Fogli. Quattro brani sono state fatte anche in portoghese.\nBrani in spagnolo.\nL'edizione del disco pubblicata in spagnolo, contiene 9 tracce.\nDirezione musicale e arrangiamenti di Chucho Ferrer eccetto (*) Peque Rossino\nBrani in portoghese.\nL'edizione del disco pubblicata in portoghese, contiene 4 tracce"}
{"id": "5850596", "revid": "767487", "url": "https://it.wikipedia.org/wiki?curid=5850596", "title": "Unfinished Business (film 1985)", "text": "Unfinished Business \u00e8 un documentario del 1985 diretto da Steven Okazaki candidato al premio Oscar al miglior documentario."}
{"id": "5850597", "revid": "767487", "url": "https://it.wikipedia.org/wiki?curid=5850597", "title": "High Schools", "text": "High Schools \u00e8 un documentario del 1983 diretto da Charles Guggenheim candidato al premio Oscar al miglior documentario."}
{"id": "5850618", "revid": "155634", "url": "https://it.wikipedia.org/wiki?curid=5850618", "title": "Sporting Club de Gagnoa", "text": "Lo Sporting Club de Gagnoa \u00e8 una societ\u00e0 calcistica ivoriana con sede nella citt\u00e0 di Gagnoa. Milita nella Ligue 1, la massima divisione del campionato ivoriano. La squadra gioca le partite casalinghe allo Stade Victor Biaka Boda."}
{"id": "5850620", "revid": "484362", "url": "https://it.wikipedia.org/wiki?curid=5850620", "title": "Ita finitima sunt falsa veris, ut in pr\u00e6cipitem locum non debeat se sapiens committere", "text": "Ita finitima sunt falsa veris, ut in pr\u00e6cipitem locum non debeat se sapiens committere ovvero \"Il falso \u00e8 cos\u00ec vicino al vero che il saggio non deve arrischiarsi su un passo cos\u00ec pericoloso\". \nMotto contenuto nel \"Academica\" (II, XXI) di Cicerone, che ben descrive i casi incerti dove \u00e8 bene non prendere posizione. Tutta l'opera tratta della Verit\u00e0 e della sua ricerca; Cicerone affronta il problema gnoseologico distaccandosi dallo scetticismo dell'Accademia platonica e introducendo il probabilismo dove difficilmente si potr\u00e0 arrivare ad una Verit\u00e0 assoluta.\nQuesta locuzione \u00e8 stata raccolta da Michel de Montaigne nella sua opera Saggi (1580) importante per i successivi Blaise Pascal, Jean-Jacques Rousseau e Marcel Proust. La troviamo anche successivamente nel racconto \"La sentenza memorabile\" di Leonardo Sciascia."}
{"id": "5850627", "revid": "1442080", "url": "https://it.wikipedia.org/wiki?curid=5850627", "title": "Directo al coraz\u00f3n", "text": "Directo al coraz\u00f3n \u00e8 il secondo album ufficiale di Luis Miguel pubblicato alla fine del 1982.\nIl disco.\nLa produzione artistica \u00e8 di Luisito Rey, che figura anche come autore del brano \"Marcela\" (dedicata alla madre di Luis Miguel). Altri autori hanno partecipato come Javier Santos, Rub\u00e9n Amado, Miguel Tottis, Carlos Gaviola, Oscar Nicolini e Nano Concha.\nBrani.\nL'edizione del disco pubblicata in spagnolo, contiene 10 tracce.\nDirezione musicale e arrangiamenti di Peque Rossino eccetto (*) Chucho Ferrer"}
{"id": "5850644", "revid": "729019", "url": "https://it.wikipedia.org/wiki?curid=5850644", "title": "Cosimo Luigi Miccoli", "text": "Onorificenze.\nAlla sua memoria \u00e8 stato intitolato il 155\u00ba corso Allievi Carabinieri Ausiliari di Torino che hanno prestato giuramento il 10 agosto 1990"}
{"id": "5850646", "revid": "767487", "url": "https://it.wikipedia.org/wiki?curid=5850646", "title": "Principe Eugenio, il nobile cavaliere", "text": "Prinz Eugen, der edle Ritter (il principe Eugenio, il nobile cavaliere) \u00e8 una canzone popolare tedesca che canta la vittoria del principe Eugenio di Savoia nel 1717 durante la guerra austro-turca del 1716-1718.\nLa canzone racconta l'Assedio di Belgrado. Il testo non concorda con la verit\u00e0 storica in due punti. Il giorno dell'assalto finale sui difensori \u00e8 dato come il 21 agosto anche se era il 16 agosto. In secondo luogo, la canzone racconta della morte di uno dei fratelli di Eugenio, Luigi (Principe Ludwig). Eugenio aveva due fratelli di nome Luigi ma nessuno di loro \u00e8 caduto a Belgrado. Il pi\u00f9 giovane, Luigi Giulio (1660-1683) che era entrato servizio imperiale prima di Eugenio \u00e8 stato ucciso da tatari di Crimea a Petronell, mentre il pi\u00f9 anziano, Luigi Tommaso (1657-1702) era morto durante l'assedio di Landau.\nFonti e seguiti.\nL'autore della canzone \u00e8 sconosciuto. La melodia deriva da \"Als das Chursachsen vernommen\" ed \u00e8 stato poi adottato anche per \"Ob wir rote, gelbe Kragen\". Tra gli altri, Josef Strauss (Op. 186) ha poi composto la sua marcia \"Prinz Eugen\" sulla base del canto popolare."}
{"id": "5850650", "revid": "262457", "url": "https://it.wikipedia.org/wiki?curid=5850650", "title": "Nabadwip", "text": ""}
{"id": "5850665", "revid": "468892", "url": "https://it.wikipedia.org/wiki?curid=5850665", "title": "Nan Geng", "text": "Nello \"Shiji\" (\"Memorie di uno storico\") viene indicato da Sima Qian come il diciassettesimo sovrano Shang, succeduto al cugino Zu Ding. Sal\u00ec sul trono nell'anno di Bingchen (\u4e19\u8fb0), stabilendo Bi (\u5e87) come capitale. Nel terzo anno del suo regno, fece trasferire la capitale a Yan (\u5944). Regn\u00f2 per circa 25 anni (secondo altre fonti 29) r gli venne assegnato il nome postumo di Nan Geng e gli succedette il figlio di un cugino, Yang Jia.\nAlcune incisioni oracolari su osso rinvenuti a Yin Xu, invece, lo indicano come il sedicesimo sovrano Shang."}
{"id": "5850667", "revid": "287204", "url": "https://it.wikipedia.org/wiki?curid=5850667", "title": "Cratere Newton (Marte)", "text": "Newton \u00e8 un cratere da impatto sulla superficie di Marte.\n\u00c8 intitolato allo scienziato inglese Isaac Newton."}
{"id": "5850671", "revid": "584834", "url": "https://it.wikipedia.org/wiki?curid=5850671", "title": "Stazione di Onniferi", "text": ""}
{"id": "5850673", "revid": "1782831", "url": "https://it.wikipedia.org/wiki?curid=5850673", "title": "Fotballklubben Bod\u00f8/Glimt 2016", "text": "Questa voce raccoglie le informazioni riguardanti il Fotballklubben Bod\u00f8/Glimt nelle competizioni ufficiali della stagione 2016.\nStagione.\nIl 18 novembre 2015, Jan Halvor Halvorsen ha ufficializzato la propria decisione di lasciare la guida tecnica del Bod\u00f8/Glimt. Aasmund Bj\u00f8rkan \u00e8 stato allora scelto al suo posto. L'11 dicembre \u00e8 stato ufficializzato il calendario per il campionato 2016, con il Bod\u00f8/Glimt che avrebbe cominciato la stagione nel fine settimana dell'11-13 marzo 2016, ospitando il Sogndal.\nIl 1\u00ba aprile \u00e8 stato sorteggiato il primo turno del Norgesmesterskapet 2016: il Bod\u00f8/Glimt avrebbe cos\u00ec fatto visita al Fl\u00f8ya. Al secondo turno, la squadra \u00e8 stata sorteggiata contro il Mo. Superato anche questo ostacolo, nei turni successivi il Bod\u00f8/Glimt ha battuto Alta, Haugesund e Sarpsborg 08, prima dell'eliminazione in semifinale per mano del Rosenborg.\nAl termine della 30\u00aa ed ultima giornata di campionato, in virt\u00f9 della sconfitta per 2-1 sul campo del Rosenborg e della contemporanea vittoria per 3-0 dello Stab\u00e6k sullo Start, il Bod\u00f8/Glimt \u00e8 scivolato al 15\u00ba posto, retrocedendo cos\u00ec in 1. divisjon.\nMaglie e sponsor.\nLo sponsor tecnico per la stagione 2016 \u00e8 stato Diadora, mentre lo sponsor ufficiale \u00e8 stato SpareBank 1. La divisa casalinga era composta da una maglietta completamente giallo ocra, con rifiniture nere. La divisa da trasferta era invece costituita da una maglietta bianca, con pantaloncini e calzettoni celeste chiaro."}
{"id": "5850676", "revid": "270680", "url": "https://it.wikipedia.org/wiki?curid=5850676", "title": "Shang Nan Geng", "text": ""}
{"id": "5850680", "revid": "962319", "url": "https://it.wikipedia.org/wiki?curid=5850680", "title": "60th Street Tunnel Connection", "text": ""}
{"id": "5850681", "revid": "767487", "url": "https://it.wikipedia.org/wiki?curid=5850681", "title": "My Way (Rage)", "text": "My Way \u00e8 un EP pubblicato dal gruppo tedesco Rage nel gennaio 2016. Il disco anticipa l'uscita dell'album \"The Devil Strikes Again\", prevista per il maggio 2016.\nSi tratta della prima pubblicazione con la nuova formazione, a seguito dell'uscita contemporanea di Viktor Smolski e Andr\u00e9 Hilgers."}
{"id": "5850683", "revid": "4175", "url": "https://it.wikipedia.org/wiki?curid=5850683", "title": "Campionato europeo di rugby a 15 femminile", "text": ""}
{"id": "5850685", "revid": "1442080", "url": "https://it.wikipedia.org/wiki?curid=5850685", "title": "Dec\u00eddete", "text": "Dec\u00eddete \u00e8 il terzo album ufficiale di Luis Miguel pubblicato nel 1983.\nIl disco.\nLa produzione \u00e8 di Honorio Herrero e Luisito Rey; figura anche il brano El Brujo un adattamento della canzone di Joey Levine e Arthur Resnick (Yummy Yummy Yummy). Altri autori hanno partecipato come Luis G. Escolar, Julio Seijas e Jos\u00e9 Ram\u00f3n Garc\u00eda Florez.\nBrani.\nL'edizione del disco pubblicata in spagnolo, contiene 10 tracce. "}
{"id": "5850689", "revid": "4175", "url": "https://it.wikipedia.org/wiki?curid=5850689", "title": "Campionato europeo femminile Rugby Europe", "text": ""}
{"id": "5850690", "revid": "15", "url": "https://it.wikipedia.org/wiki?curid=5850690", "title": "Girolamo Branconio", "text": "Fu uno dei pi\u00f9 importanti personaggi della famiglia aquilana dei Branconio.\nBiografia.\nNacque nella seconda met\u00e0 del XVI secolo, probabilmente intorno al 1560, da Fabrizio Branconio e Giulia Porcinari; Fabrizio fu importante esponente politico e, per quattro occasioni, camerlengo cittadino, mentre Giulia era l'erede del nobile casato dei Porcinari.\nEredit\u00f2 dall'antenato Giovanni Battista Branconio il controllo dell'abbazia di San Clemente a Casauria e ne divenne abate e commendatario gi\u00e0 in giovanissima et\u00e0, tra gli anni ottanta e novanta del Cinquecento. Oltre che per gli interessi religiosi, si distinse per abilit\u00e0 amministrativa e spirito mecenatistico, investendo numerose risorse nella cura e nell'abbellimento del patrimonio familiare, tra cui spiccava il palazzo Branconio in piazza San Silvestro. Nella prima met\u00e0 del XVII secolo acquist\u00f2 da Ludovico Organella da Roio alcuni fabbricati posti all'angolo tra piazza San Silvestro e via Garibaldi dove realizz\u00f2 l'edificio oggi noto come palazzo Farinosi Branconi, riunificando in esso una serie di unit\u00e0 edilizie d'origine cinquecentesca ed originariamente autonome.\nNegli anni seguenti commissiona a numerosi artisti, per lo pi\u00f9 di scuola raffaellesca, la decorazione dei possedimenti di famiglia, principalmente la cappella nella chiesa di San Silvestro, commissionata al pittore Giulio Cesare Bedeschini, e alcune sale del nuovo palazzo \u2014 tra cui spicca la Sala di San Clemente \u2014 che, nel 1639, divenne residenza di tutta la famiglia. All'interno del giardino del vecchio Palazzo Branconio realizza inoltre un Casino delle Delizie facendolo affrescare interamente con un ciclo di storie sulla vita di Mos\u00e8, ad oggi quasi completamente perduto.\nPur essendo vicino alla spiritualit\u00e0 oratoriana, fu tra i principali mediatori nel confronto tra la comunit\u00e0 religiosa aquilana ed i Gesuiti, da poco approdati in citt\u00e0; partecip\u00f2 ad alcune esercitazioni poetiche e, all'inizio del XVII secolo, compare nell'opera d'ispirazione boccaccesca \"Delle giornate aquilane\" di Scipione Pisanelli (1602). Fu membro attivo, con l'umanista Salvatore Massonio, dell'Accademia dei Velati che raggruppava l'\u00e9lite cittadina dell'epoca.\nDotato di notevole abilit\u00e0 nella cura del patrimonio, venne scelto come tutore dei nipoti Alessandro Branconio (figlio del fratello Orazio) e Giovambattista Branconio (figlio della sorella Olimpia). Strinse, inoltre, amicizia con il cardinale Alessandro Crescenzi che lo aiut\u00f2 economicamente nella fondazione dell'oratorio aquilano di San Filippo Neri.\nMor\u00ec all'Aquila nel 1629."}
{"id": "5850692", "revid": "1941276", "url": "https://it.wikipedia.org/wiki?curid=5850692", "title": "Discografia di Agnes", "text": "Questa pagina contiene la discografia della cantante svedese Agnes."}
{"id": "5850704", "revid": "247222", "url": "https://it.wikipedia.org/wiki?curid=5850704", "title": "Discografia di Al Bano", "text": "Questa pagina contiene la discografia del cantante italiano Al Bano.\nDiscografia fuori dall'Italia.\nDiscografia fuori dall'Italia da solista.\nAlbum.\nAustralia\nAustria\nBulgaria\nGermania\nGiappone\nGrecia\nSpagna\nDiscografia fuori dall'Italia con Romina Power.\nAlbum.\nArgentina\nBulgaria\nFrancia\nGermania\nPolonia\nRussia\nSpagna\nDiscografia fuori dall'Italia con duetti.\nAlbum.\nRussia"}
{"id": "5850714", "revid": "2226357", "url": "https://it.wikipedia.org/wiki?curid=5850714", "title": "Protocollo internazionale di misura e verifica delle prestazioni", "text": "Il Protocollo internazionale di misura e verifica delle prestazioni, \u00e8 una raccolta delle migliori pratiche oggi disponibili per verificare i risultati di progetti di efficienza energetica, efficienza idrica e fonti rinnovabili in qualsiasi campo, dagli edifici civili ai siti industriali. Questo protocollo \u00e8 stato sviluppato da un insieme di organizzazioni internazionali (guidate dal dipartimento dell'energia degli Stati Uniti) a partire dal 1994.\nL'IPMVP ha assunto diverse forme e una prima versione denominata \"\"North American Energy Measurement and Verification Protocol\"\u201d (NEMVP) fu pubblicata nel 1995. Questa versione \u00e8 stata poi aggiornata, ampliata ed internazionalizzata nel 1997 quando venne pubblicata la prima edizione dell'attuale IPMVP. Successivamente, nel Gennaio 2001 fu pubblicata una terza versione che comprendeva due volumi distinti; nello stesso anno, nel mese di settembre, fu creata la IPMVP Inc., un'organizzazione senza scopo di lucro il cui obiettivo era quello di coinvolgere la comunit\u00e0 internazionale nell'adozione di questo protocollo. I documenti relativi al protocollo IPMVP, infatti, sono liberamente scaricabili dal sito di EVO previa registrazione gratuita. \nNel 2004 l'IPVMP Inc. cambi\u00f2 il suo nome ed assunse la sua attuale forma: EVO \u2013 Efficiency Valuation Organization. \nL'uso di questo protocollo \u00e8 molto diffuso tra le ESCO negli Stati Uniti e sta acquisendo popolarit\u00e0 anche in altri paesi (Cina, India, Sudafrica, Australia, Spagna, Portogallo, Francia, ecc.). Si evidenzia che il Protocollo \u00e8 in continua evoluzione ed \u00e8 attualmente tradotto in 16 lingue.\nA fine 2017 \u00e8 stata pubblicata da EVO la nuova versione del volume \"Concetti base\" che ha introdotto alcune migliorie, ad esempio: \nLe certificazioni.\nDal 2022 EVO offre due certificazioni per professionisti della M&amp;V legate al protocollo IPMVP: Analista della Misura e Verifica delle Prestazioni (PMVA) ed Esperto di Misura e Verifica delle Prestazioni (PMVE).\nFino al 2021, EVO insieme all'AEE (Association of Energy Engineers), hanno collaborato alla certificazione \u201cCertified Measurement &amp; Verification Professional (CMVP)\u201d.\nIPMVP in Italia.\nNel 2003 fu tradotta per la prima volta in Italiano la versione IPMVP relativa all'edizione americana del 2000; dal 2016 \u00e8 disponibile l'ultima edizione in italiano, grazie al contributo di FIRE (training partner italiano di EVO), che ha tradotto i volumi: \u201cConcetti base\u201d e \u201cStatistica e Incertezza per IPMVP\u201d.\nObiettivo.\nQuesto protocollo \u00e8 diventato lo standard in fatto di misura e verifica, sia negli Stati Uniti che in altri paesi. L'IPMVP \u00e8 uno strumento che permette di valutare i reali benefici energetici ed economici degli interventi; \u00e8 quindi molto utile quando si propongono progetti di efficienza energetica e si attua un controllo nel tempo dell'andamento dei risparmi, nei sistemi di incentivazione basati sui risultati ottenuti e nei . Anche nelle diagnosi energetiche \u00e8 necessario indicare come verificare i risultati delle opportunit\u00e0 proposte. Un piano di Misura e Verifica (M&amp;V) secondo l'IPMVP, essendo condiviso dalle parti, si rivela uno strumento fondamentale nei contratti a prestazioni garantite (Energy Performance Contract \u2013 EPC) con le ESCO, minimizzando i costi di transazione legati all'insufficiente conoscenza degli aspetti tecnici, gestionali e comportamentali.\nApprocci ed opzioni dell'IPMVP.\nL'IPMVP prevede due approcci e quattro opzioni che consentono di coprire tutti i possibili scenari, dando un peso differente al risparmio generato dal singolo intervento e agli effetti sinergici con altri interventi, con l'edificio e gli impianti esistenti.\nUn altro aspetto importante \u00e8 l'accuratezza delle valutazioni, che \u00e8 funzione delle risorse: l'IPMVP richiede che l'accuratezza venga valutata, ma lascia ampia flessibilit\u00e0 alle parti di decidere qual \u00e8 l'accuratezza pi\u00f9 appropriata per ogni progetto.\nL'IPMVP fornisce dunque procedure che, se realizzate correttamente, consentono ai diversi attori coinvolti nei progetti di efficienza di individuare parametri e procedure per caratterizzarne i benefici e tenerli sotto controllo nel tempo.\nI risparmi sono determinati tramite la misura sul campo di uno o pi\u00f9 parametri rilevanti delle prestazioni che siano in grado di definire il consumo energetico del sistema o dei sistemi interessati dall'intervento. La frequenza di misura va da breve termine a continuativa, a seconda delle variazioni previste nel parametro misurato e della durata del periodo di rendicontazione (periodo post intervento). I parametri non selezionati per misure sul campo vengono stimati. Le stime possono essere basate su dati storici, specifiche del costruttore o valutazioni tecniche. Viene valutato un plausibile errore sui risparmi derivanti da una stima invece che da misura.\nI risparmi sono determinati dalla misura sul campo del consumo energetico del sistema interessato dall'intervento. La frequenza di misura va da breve termine a continuativa a seconda delle variazioni previste nei risparmi e della durata del periodo di rendicontazione.\nI risparmi sono determinati misurando il consumo di energia a livello dell'intero impianto/struttura o di una sua parte. Per tutto il periodo di rendicontazione vengono prese misure continuative del consumo energetico dell'intero impianto/struttura.\nI risparmi sono determinati misurando il consumo di energia a livello di intero impianto/struttura o di una sua parte. Le prestazioni dell'impianto/struttura vengono modellate e simulate tramite un software specifico."}
{"id": "5850715", "revid": "247222", "url": "https://it.wikipedia.org/wiki?curid=5850715", "title": "Voci Atroci", "text": ""}
{"id": "5850716", "revid": "262457", "url": "https://it.wikipedia.org/wiki?curid=5850716", "title": "Caitanyacarit\u0101m\u1e5bta", "text": ""}
{"id": "5850717", "revid": "404338", "url": "https://it.wikipedia.org/wiki?curid=5850717", "title": "Impianti di scarico", "text": ""}
{"id": "5850718", "revid": "767487", "url": "https://it.wikipedia.org/wiki?curid=5850718", "title": "Gib Dich Nie Auf/Never Give Up", "text": "Gib Dich Nie Auf \u00e8 un EP del gruppo musicale tedesco Rage, pubblicato nel gennaio 2009."}
{"id": "5850721", "revid": "188116", "url": "https://it.wikipedia.org/wiki?curid=5850721", "title": "Ospedale di Marsala Paolo Borsellino", "text": ""}
{"id": "5850723", "revid": "880084", "url": "https://it.wikipedia.org/wiki?curid=5850723", "title": "Cang Jie", "text": ""}
{"id": "5850736", "revid": "1714247", "url": "https://it.wikipedia.org/wiki?curid=5850736", "title": "Discografia di Tori Amos", "text": "Questa pagina contiene la discografia della cantautrice e pianista statunitense Tori Amos."}
{"id": "5850740", "revid": "599013", "url": "https://it.wikipedia.org/wiki?curid=5850740", "title": "Alfredo Calderoni", "text": "Carriera.\nCresciuto nel Ravenna, lui che veniva dalla parrocchia di Borgo San Rocco, dove diciannovenne ha esordito in Serie C a Pistoia il 19 febbraio 1939 nella partita Pistoiese-Ravenna (0-0), ha giocato in Serie B prima con l'Udinese e nella prima stagione del dopoguerra con la maglia del Forl\u00ec, in Serie C ha giocato a Lugo nel Baracca ma \u00e8 stato con il Ravenna che ha disputato buona parte della sua lunga carriera, chiusa nel 1953 con 144 presenze in giallorosso.\nBiografia.\nAlfredo era inseparabile dal suo violino, che accantonava solo per allenarsi o giocare a calcio."}
{"id": "5850743", "revid": "125366090", "url": "https://it.wikipedia.org/wiki?curid=5850743", "title": "Discografia degli Aqua", "text": "Questa pagina contiene la discografia del gruppo musicale danese-norvegese Aqua."}
{"id": "5850745", "revid": "466539", "url": "https://it.wikipedia.org/wiki?curid=5850745", "title": "Rolf Wanka", "text": "Biografia.\nComplessivamente, tra cinema e televisione, partecip\u00f2 ad oltre un centinaio di differenti produzioni, tra l'inizio degli anni trenta e la fine degli anni settanta, lavorando non solo in produzioni tedesche, ma anche ceche e italiane. Tra i suoi ruoli principali, si ricorda, tra l'altro, quello di Padre Vojt\u011bch nel film \"P\u00e1ter Vojt\u011bch\" (1936).\nVita privata.\nFu uno dei mariti dell'attrice Friedl Czepa ed era il padre dell'attrice Irina Wanka e del conduttore televisivo Rudolf Wanka."}
{"id": "5850749", "revid": "79196230", "url": "https://it.wikipedia.org/wiki?curid=5850749", "title": "Giorgia (1941)", "text": ""}
{"id": "5850750", "revid": "79196276", "url": "https://it.wikipedia.org/wiki?curid=5850750", "title": "Giorgia (1971)", "text": ""}
{"id": "5850753", "revid": "1143375", "url": "https://it.wikipedia.org/wiki?curid=5850753", "title": "Film taiwanesi proposti per l'Oscar al miglior film straniero", "text": "Nel corso degli anni, diversi film taiwanesi sono stati candidati al Premio Oscar nella categoria miglior film straniero.\nTaiwan ha vinto in totale una statuetta nel 2001 con \"La tigre e il dragone\" di Ang Lee, regista che aveva gi\u00e0 ricevuto due nomination consecutive in precedenza: nel 1994 con \"Il banchetto di nozze\" e nel 1995 con \"Mangiare bere uomo donna\"."}
{"id": "5850764", "revid": "47767", "url": "https://it.wikipedia.org/wiki?curid=5850764", "title": "Salerno-Reggio Calabria", "text": ""}
{"id": "5850768", "revid": "61051", "url": "https://it.wikipedia.org/wiki?curid=5850768", "title": "Grasshopper Club Z\u00fcrich (femminile)", "text": "Il Grasshopper Club Z\u00fcrich Frauen, citato anche e pi\u00f9 semplicemente come Grasshopper, \u00e8 una squadra di calcio femminile svizzera con sede a Zurigo, capitale dell'omonimo cantone e capoluogo dell'omonimo distretto. A livello societario la squadra, che nella stagione 2015-2016 milita in Women's Super League, massimo livello del campionato svizzero di calcio femminile, affianca l'omonima formazione maschile che milita in Super League.\nLa squadra eredita le tradizioni calcistiche delle precedenti FC Schwerzenbach, FFC United Schwerzenbach e GC/Schwerzenbach.\nStoria.\nFC Schwerzenbach.\nLa squadra viene fondata dopo che la societ\u00e0, l'allora Sport-Club (SC) Schwerzenbach, termin\u00f2 di realizzare il proprio impianto sportivo, lo Sportplatz Zielacher, inaugurato nell'estate 1977. La sezione femminile del Fuss Club (FC) Schwerzenbach riusc\u00ec ad attirare la passione delle ragazze del territorio tanto che nel giro di qualche anno l'organico poteva contare su un numero di atlete tale da creare una squadra riserve.\nDurante gli anni ottanta la squadra ha militato nelle serie inferiori del campionato svizzero scalando il livello fino alla Lega Nazionale B riuscendo a cogliere, nel 1987, la promozione durante lo spareggio di fine campionato ai danni dell'Urdorf.\nDalla stagione 1988-1989 gioca quindi in Lega Nazionale A, livello di vertice del campionato, riuscendo ad essere competitiva e contendendo i primi posto in classifica nelle stagioni che si susseguono. Il primo successo arriva comunque in Coppa Svizzera, conquistata ai supplementari nella finale della stagione 1991-1992 ai danni del Berna per 1-0 sul campo di Baden.\nIl primo successo in LNA arriva al termine della stagione 1998-1999 quando con 42 punti si impone sull'inseguitrice Berna di un solo punto e conquista il suo primo titolo di campione di Svizzera.\nDi seguito conquista nuovamente la Coppa Svizzera imponendosi ancora sul Berna nella finale del 2003, giocata al St. Jakob-Park di Basilea, vincendo ai calci di rigore dopo che i supplementari si conclusero con una rete per parte.\nNegli anni seguenti le prestazioni della squadra subiscono una flessione fino a sfiorare la retrocessione al termine della stagione 2004-2005, 7\u00ba e ultimo posto utile per la salvezza, e pur se la squadra riesce a riprendere le posizioni di alta classifica nella stagione successiva la societ\u00e0 decide di compiere un ulteriore passo.\nFFC United Schwerzenbach.\nNell'estate 2006 la societ\u00e0, intenzionata a investire nella squadra nel tentativo di riconquistare prestigiosi titolo nazionali, decide di fondare un club a parte scorporando il settore femminile dal FC Schwerzenbach dando origine al FFC United Schwerzenbach istituito ufficialmente il 6 ottobre, quando oramai l'iscrizione dal campionato 2006-2007 era stata gi\u00e0 inoltrata con la precedente denominazione.\nCome United Schwerzenbach affronta per la prima volta la stagione 2007-2008, riuscendo a raggiungere il 5\u00ba posto in campionato con 30 punti, ma conquistando per la terza volta la Coppa Svizzera imponendosi nuovamente sul Berna nella finale del 2008 per 4-2, questa volta ai tempi regolamentari.\nCi\u00f2 nonostante la societ\u00e0, che ha traguardi ancora pi\u00f9 ambiziosi, ritiene necessario avviare una collaborazione con un grande club per puntare a risultati ancora pi\u00f9 rilevanti. I contatti che il presidente Hanspeter Thoma ha avviato con il Grasshopper Club Z\u00fcrich gi\u00e0 nell'ottobre 2007 si concretizza in un accordo siglato il 1\u00ba marzo dell'anno seguente con l'acquisizione da parte del Grasshoper del FFC United Schwerzenbach e della creazione della nuova squadra che si iscriver\u00e0 al campionato entrante come GC/Schwerzenbach.\nGC/Schwerzenbach.\nLa squadra viene iscritta al campionato entrante con la denominazione GC/Schwerzenbach, in Lega Nazionale A 2008-2009 riuscendo a conquistare il 3\u00ba posto con 35 punti dietro al Zurigo, campione di Svizzera con 44 punti, e l'Yverdon, 41 punti. In Coppa riesce a raggiungere i quarti di finale, battuto dallo Schlieren ai calci di rigore dopo l'1-1 dei tempi regolamentari. Questa sar\u00e0 l'unica stagione con cui la squadra si presenta come GC/Schwerzenbach in quanto dal 1\u00ba luglio 2009 la vecchia societ\u00e0 cessa di esistere e l'organico viene interamente assorbito dal Grasshopper Club Z\u00fcrich.\nOrganico.\nRosa 2020-2021.\nRosa, ruoli e numeri di maglia per la stagione 2015-2016 come da sito ufficiale, aggiornati al 22 settembre 2021\nRosa 2015-2016.\nRosa per la stagione 2015-2016 come da sito ufficiale e sito Fussballverband Region Z\u00fcrich (FVRZ).\nStaff tecnico.\nStaff tecnico per la stagione 2015-2016 come da sito ufficiale."}
{"id": "5850771", "revid": "767487", "url": "https://it.wikipedia.org/wiki?curid=5850771", "title": "Palazzo Moriggia", "text": "Palazzo Moriggia \u00e8 un edificio storico di Milano situato in via Borgonuovo 23. Ospita il Museo del Risorgimento di Milano.\nStoria.\nPalazzo Moriggia, che dal 1950 ospita il museo risorgimentale, fu edificato nel 1775 su progetto di Giuseppe Piermarini in stile neoclassico a ridosso del vasto complesso di Brera su commissione del marchese Giovanni Battista Moriggia, appartenente alla nobile\ne ricca famiglia dei Morigi originaria del Lago Maggiore.\nPoich\u00e9 il marchese Moriggia mor\u00ec senza eredi, il palazzo pass\u00f2 nel 1787 ai conti Besozzi e poi al generale napoleonico e ministro della Guerra Alessandro Trivulzio (1773-1805). L'edificio fu dimora, in epoca napoleonica, del Ministero degli Esteri e, successivamente, del Ministero della Guerra.\nNel 1816 ne acquis\u00ec la propriet\u00e0 la marchesa Lucia Pallavicini di Cremona, che per\u00f2 non vi abit\u00f2 mai. Dopo altri passaggi di propriet\u00e0, nel 1900 il palazzo pass\u00f2 alla famiglia di De Marchi, quindi fu donato al Comune di Milano da Rosa De Marchi Curioni, rimasta vedova del naturalista e filantropo Marco De Marchi, e da allora destinato a sede del Museo del Risorgimento di Milano.\nL'edificio.\nCostruito su una preesistente propriet\u00e0 dell'ordine monastico degli Umiliati, presenta una facciata di tre piani con la parte centrale scandita da lesene doriche al piano inferiore e ioniche al piano superiore, mentre le estremit\u00e0 sono a bugnato.\nIl portone d'ingresso ad arco \u00e8 delimitato da due colonne che sorreggono un balcone con parapetto a balaustra. Dal portale si accede a un cortile interno rettangolare, con i lati porticati i cui archi sono inframmezzati da semicolonne. le facciate del cortile d'onore sono state restaurate per il 150\u00b0 dell'unita d'Italia dalla Riva impresa restauri Italia di Enzo Medardo Costantini con la sponsorizzazione di Akzo Nobel e la direzione dell'architetto Riccardo Zanetta. Sul lato destro del cortile si trova lo scalone d'onore. Gli interni furono decorati dal pittore Giuseppe Traballesi."}
{"id": "5850777", "revid": "1318658", "url": "https://it.wikipedia.org/wiki?curid=5850777", "title": "Tubi di diffusione", "text": "I tubi di diffusione (in inglese \"annular denuders\") sono dei campionatori passivi utilizzati per il monitoraggio di inquinanti in aree urbane. Consentono di captare le sostanze organiche volatili (VOC, aldeidi, fenoli) attraverso diffusione in una struttura a simmetria radiale.\nIl tubo di diffusione si compone di due parti:\nLe molecole adsorbibili presenti nell'aria penetrano la superficie diffusiva rimanendo intrappolate da quella adsorbente. Alla fine del periodo di rilevamento (che pu\u00f2 essere anche di molti giorni) i campionatori vengono racchiusi nei vials e trasportati in laboratorio, dove vengono conservati in frigo a 4\u00a0\u00b0C fino al momento dell'analisi.\nI composti adsorbiti sono estratti con solvente (solfuro di carbonio) o desorbiti termicamente. Nel caso di desorbimento termico il materiale adsorbente in carbone attivo \u00e8 contenuto in una cartuccia di rete di acciaio inossidabile, concentrica alla superficie diffusiva.\nLe specie gassose inorganiche, ozono ammoniaca, ossidi di azoto o di zolfo, possono essere assorbite mediante tubi di diffusione costituiti da due tubi concentrici, la cui intercapedine \u00e8 riempita con una soluzione con il reattivo per l'analisi colorimetrica da effettuare in laboratorio; l'aria che passa attraverso il tubo interno, permea per diffusione passiva nell'intercapedine tra i due tubi.\nAmmoniaca.\n\u00c8 possibile l'uso di tubi di diffusione per il campionamento di ammoniaca in concentrazione inferiore a 5 \u00b5g m-3. I denuders che catturano l'ammoniaca sono ricoperti internamente da specifici acidi (citrico, ossalico o fosforoso) e sono seguiti da due filtri: il primo \u00e8 costituito da una membrana capace di trattenere i sali d'ammonio, il secondo \u00e8 un filtro impregnato di acido ossalico per catturare l'ammoniaca eventualmente evaporata nel passaggio precedente.\nIl prelievo \u00e8 seguito dall'estrazione dell'ammoniaca che viene eseguita con soluzioni differenti a seconda dell'agente utilizzato nei filtri e nei denuders per legare il composto. I campioni estratti vengono determinati analiticamente attraverso spettrometria UV-VIS o cromatografia ionica."}
{"id": "5850779", "revid": "767487", "url": "https://it.wikipedia.org/wiki?curid=5850779", "title": "La regina indiana (opera)", "text": "La regina indiana (Z. 630), \u00e8 una semi-opera in cinque atti con musica di Henry Purcell, rappresentata per la prima volta nel 1695 al Teatro Reale Drury Lane di Londra. Il libretto \u00e8 una versione riveduta della commedia \"The Indian Queen\" (1664) di John Dryden e del suo fratellastro Sir Robert Howard.\nFu l'ultima semi-opera di Purcell e la storia delle sue rappresentazioni, cos\u00ec come la data esatta della prima sono incerte. Peter Holman ipotizza che la prima sia stata eseguita nel mese di giugno, senza il masque del quinto atto, che sar\u00e0 completato, a novembre, subito dopo la morte di Purcell da suo fratello Daniel.\nStoria.\nLa commedia originale fu rappresentata la prima volta nel 1664. Nel 1694 Thomas Betterton ricevette 50 sterline per trasformarla in un'opera, egli commission\u00f2 a Purcell la composizione della musica.\nLa regina indiana \u00e8 una delle opere teatrali pi\u00f9 raramente eseguite di Purcell. Questo \u00e8 probabilmente pi\u00f9 un riflesso della sceneggiatura incompleta che della qualit\u00e0 della musica.\nNel XXI secolo ci fu una nuova grande produzione del Tchaikovsky Perm Opera e del Ballet Theatre (Perm), Teatro Real di Madrid e l'inglese National Opera (Londra). Peter Sellars riscrisse completamente il testo raccontando la storia della Conquista spagnola. Si ispir\u00f2 ad un libro dello scrittore nicaraguense Rosario Aguilar. Questa versione, con disegni di Gronk, \u00e8 stata presentata in prima al Perm nel 2013. \u00c8 stata eseguita al Teatro Real nel 2014, dove siccome alcuni spettatori avevano risposto negativamente, in particolare alla fine della prima parte, dove gli indiani vengono mitragliati dai soldati spagnoli, Sellars disse \"non capiscono che un lavoro come questo consiste nel cercare di completare un viaggio insieme attraverso problemi difficili e la storia\". Per quanto riguarda la decisione di allungare notevolmente il lavoro originale di Purcell, Sellars spieg\u00f2: \"Questa \u00e8 una storia epica e, a differenza dei partiti politici estremisti che vogliono semplificare tutto, voglio che la gente capisca che le storie lunghe e complesse devono essere intese come tali.\"\nTrama.\nAlcuni anni prima della Conquista spagnola, in America Centrale - La corte e poi vari conflitti fra i re del Per\u00f9 e del Messico.\nL'intera azione si svolge nel Nuovo Mondo, negli anni prima della conquista spagnola. Una ventina di anni prima, Amexia, la Regina del Messico, rimase incinta. La sorella di suo marito, Zempoala, era divorata dall'ambizione, lei stessa aveva un figlio piccolo e tramava per il suo amore per Traxalla di uccidere il re, poi esili\u00f2 la regina legittima e cominci\u00f2 a governare con la forza laddove il fratello invece aveva governato con amore. Tuttavia, nel corso del tempo, anche gli altri gettano occhi invidiosi sul ricco regno del Messico, e poco prima che cominci l'opera, l'Inca del Per\u00f9 invade. I suoi eserciti, guidati dal brillante straniero Montezuma, hanno appena vinto tre battaglie campali."}
{"id": "5850781", "revid": "1573940", "url": "https://it.wikipedia.org/wiki?curid=5850781", "title": "Chaerephon bregullae", "text": "Chaerephon bregullae () \u00e8 un pipistrello della famiglia dei Molossidi diffuso in Melanesia.\nEtimologia.\nLa specie \u00e8 stata dedicata al naturalista ed ornitologo tedesco Heinrich Bregulla, esperto di fauna del Pacifico.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 63 e 67,5\u00a0mm, la lunghezza dell'avambraccio tra 51,3 e 53,6\u00a0mm, la lunghezza della coda tra 39,7 e 45,8\u00a0mm, la lunghezza della tibia tra 20 e 22,3\u00a0mm, la lunghezza delle orecchie tra 16,6 e 20,7\u00a0mm e un peso fino a 22,5\u00a0g.\nAspetto.\nSimile a \"C.jobensis\" ma priva di papille lungo i margini delle orecchie. \nBiologia.\nComportamento.\nSi rifugia in colonie numerose all'interno delle grotte. Forma vivai di migliaia di femmine con i loro piccoli.\nAlimentazione.\nSi nutre di insetti catturati sopra spazi aperti, talvolta anche lungo le coste sopra l'oceano.\nRiproduzione.\nI piccoli nascono generalmente a fine anno e vengono svezzati verso aprile.\nDistribuzione e habitat.\nQuesta specie \u00e8 diffusa sulle isole di Taveuni e Vanua Levu, nelle Isole Figi e su Esp\u00edrito Santo e Malo, nelle Vanuatu. \u00c8 stata sterminata in epoca preistorica sulle Isole Tonga e sull'isola di Viti Levu, nelle Isole Figi.\nVive nelle piantagioni di noci da cocco, nelle fattorie e nelle foreste montane.\nStato di conservazione.\nLa IUCN Red List, considerato l'areale limitato e seriamente frammentato e il continuo declino nell'estensione e nella qualit\u00e0 del proprio habitat, classifica \"C.bregullae\" come specie in pericolo (EN)."}
{"id": "5850783", "revid": "226458", "url": "https://it.wikipedia.org/wiki?curid=5850783", "title": "Can\u00e7ons Tradicionals Catalanes", "text": "Can\u00e7ons Tradicionals Catalanes (Canzoni tradizionali catalane) \u00e8 un album del 1991 di musica tradizionale catalana di Victoria de los \u00c1ngeles accompagnata dal pianista Geoffrey Parsons. Inciso agli Abbey Road Studios, fu originariamente realizzato dalla Collins Classics nel 1992, e successivamente dalla Brilliant Classics.\nLa cantante catalana, in suo disco del 1970 Songs Of Catalonia, realizzato negli USA per la Angel Records, aveva inciso una raccolta di canzoni di tre autori della Catalogna, Eduard Toldr\u00e1, Federico Mompou e Joaqu\u00edn Rodrigo, dove aveva incluso alcune canzoni tradizionali catalane."}
{"id": "5850784", "revid": "1318658", "url": "https://it.wikipedia.org/wiki?curid=5850784", "title": "Cratere Schiaparelli (Marte)", "text": "Schiaparelli \u00e8 un grande cratere da impatto sulla superficie di Marte, di oltre 450 chilometri di diametro.\n\u00c8 intitolato all'astronomo italiano Giovanni Schiaparelli.\nCultura di massa.\nNel romanzo \"L'uomo di Marte\" di Andy Weir, e nel suo adattamento cinematografico del 2015, \"Sopravvissuto - The Martian\", questa regione \u00e8 il sito di atterraggio della missione \"Ares 4\", la 4\u00aa missione con equipaggio umano del programma spaziale. Il protagonista, Mark Watney, un astronauta della missione \"Ares 3\" bloccato su Marte, deve viaggiare dal cratere Acidalia Planitia al cratere Schiaparelli, un itinerario lungo km."}
{"id": "5850785", "revid": "962319", "url": "https://it.wikipedia.org/wiki?curid=5850785", "title": "Linea 63rd Street", "text": "La linea 63rd Street (in inglese \"63rd Street Line\" IPA: ) \u00e8 una linea della metropolitana di New York che collega i borough di Manhattan e Queens passando sotto Roosevelt Island.\nCaratteristiche.\nSi compone di due linee tra di loro interconnesse: la \"linea IND 63rd Street\" che collega le linee IND Queens Boulevard e IND Sixth Avenue e la \"linea BMT 63rd Street\" che collega le linee BMT Broadway e IND Second Avenue.\nLa linea IND 63rd Street, regolarmente in uso dal 1989, \u00e8 utilizzata dalla linea F per espletare il suo servizio metropolitano, mentre la linea BMT 63rd Street, regolarmente in uso solo dal 2017, \u00e8 utilizzata dalle linee N e Q."}
{"id": "5850793", "revid": "767487", "url": "https://it.wikipedia.org/wiki?curid=5850793", "title": "In Vain (EP)", "text": "In Vain \u00e8 un EP del gruppo musicale power metal tedesco Rage, pubblicato nel 1998 dalla GUN Records.\nEdizioni.\nIl disco \u00e8 stato pubblicato in tre edizioni distinte, denominate \"I\", \"II\" e \"III\". Ogni edizione contiene quattro tracce, di cui solo la prima \u00e8 in comune alle tre versioni. Si tratta di \"In Vain (I Won't Go Down)\", registrata con il contributo della \"Lingua Mortis Orchestra\". Le altre nove tracce sono tutte versioni dal vivo, registrate principalmente durante il tour di supporto all'album \"End of All Days\" del 1996."}
{"id": "5850795", "revid": "287204", "url": "https://it.wikipedia.org/wiki?curid=5850795", "title": "Ferdinando Taxis", "text": " Esponente della famiglia Taxis Bordogna Valnigra, fu deputato alla Dieta di Innsbruck, reggente capitolare del principato vescovile di Trento e Ispettore aggiunto alle miniere del Regno d'Italia napoleonico.\nBiografia.\nNato a Trento il 22 gennaio 1756, Ferdinando Vincenzo Taxis (o de Taxis) Bordogna Valnigra era il pi\u00f9 giovane degli undici figli del barone Giovanni Francesco Taxis, che dirigeva le Poste di Trento (la famiglia Tasso-Bordogna-Valnigra \u00e8 un ramo della famiglia Tasso, che ebbe un ruolo fondamentale nella diffusione del servizio postale in Europa) e della baronessa Anna Barbara Crosina.\nFerdinando Vincenzo divenne sacerdote e, a diciotto anni, canonico della Cattedrale di Trento. Fu inoltre deputato alla Dieta di Innsbruck e membro amministrativo dell'Ufficio postale di Trento (che per un certo periodo diresse in sostituzione del nipote).\nFra 1801 e 1802, durante l'assenza da Trento del principe vescovo Emanuele Maria Thun, fu reggente capitolare del principato vescovile assieme Sigismondo Antonio Manci e Giovanni Francesco Spaur.\nFin da giovane appassionato di mineralogia, il Regno d'Italia napoleonico lo nomin\u00f2 Ispettore onorifico del Dipartimento dell'Alto Adige e Ispettore aggiunto alle miniere del Regno. In quegli anni mise insieme una raccolta mineralogica, e organizz\u00f2 delle raccolte private accessibili in qualche misura al pubblico, ma probabilmente non un museo vero e proprio. \nMor\u00ec a Trento il 3 febbraio 1824 all'et\u00e0 di 68 anni. La sua raccolta fu proseguito da don Antonio Scutelli, da cui il nome \"collezione Taxis \u2013 Scutelli\", che entr\u00f2 a far parte prima del patrio Museo trentino dell'Istituto sociale, poi del Museo civico annesso alla Biblioteca comunale e infine nel 1922 del Museo civico di storia naturale di Trento, oggi MUSE."}
{"id": "5850807", "revid": "838137", "url": "https://it.wikipedia.org/wiki?curid=5850807", "title": "Discografia degli Arcade Fire", "text": "Questa pagina contiene la discografia del gruppo musicale canadese Arcade Fire."}
{"id": "5850809", "revid": "1543377", "url": "https://it.wikipedia.org/wiki?curid=5850809", "title": "Cristianesimo in Etiopia", "text": "Il cristianesimo in Etiopia risale al I secolo d.C., e questa lunga tradizione rende l'Etiopia unico tra i paesi dell'Africa sub-sahariana. Il cristianesimo in questo Paese \u00e8 diviso in diversi gruppi, il pi\u00f9 grande e pi\u00f9 antico dei quali \u00e8 la chiesa ortodossa etiope Tewahedo (in lingua amarica: \u12e8\u12a2\u1275\u12ee\u1335\u12eb \u12a6\u122d\u1276\u12f6\u12ad\u1235 \u1270\u12cb\u1215\u12f6 \u1264\u1270\u12ad\u122d\u1235\u1275\u12eb\u1295 Y\u00e4ityop'ya ortodoks t\u00e4wahedo b\u00e9t\u00e4krestyan); questa \u00e8 una delle chiese orientali che faceva parte della Chiesa copta ortodossa fino al 1959, quando gli \u00e8 stato concesso avere un proprio Patriarca dal Papa della Chiesa ortodossa copta e Patriarca di tutta l'Africa Cirillo VI di Alessandria.\nNella sua qualit\u00e0 di unica chiesa cristiana pre-coloniale dell'Africa sub-sahariana, la Chiesa etiopica ha una adesione che va tra i 40 e 45 milioni di fedeli, la maggior parte dei quali vivono in Etiopia, ed \u00e8 quindi la pi\u00f9 grande di tutte le chiese orientali ortodosse. Successive per dimensioni sono le varie congregazioni protestanti, che includono 13,7 milioni di etiopi. Il pi\u00f9 grande gruppo protestante \u00e8 l'etiope Chiesa evangelica etiope Mekane Yesus, con circa 5 milioni di membri. Il cattolicesimo romano \u00e8 presente in Etiopia dal XVI secolo, ed ha un numero di 536,827 credenti. In totale, i cristiani costituiscono circa il 60% della popolazione totale del paese. Secondo una ripartizione dei dati e da informazioni sugli Stati Uniti uno studio 2015 ha rilevato e stimato che almeno 400.000 persone di fede ortodossa etiope vivano negli Stati Uniti."}
{"id": "5850811", "revid": "729019", "url": "https://it.wikipedia.org/wiki?curid=5850811", "title": "Stazione di Santa Vittoria (FAA)", "text": "La stazione di Santa Vittoria \u00e8 stata una stazione ferroviaria posta lungo la ex linea ferroviaria a scartamento ridotto Porto San Giorgio-Fermo-Amandola chiusa il 27 agosto 1956, era a servizio del comune di Santa Vittoria in Matenano."}
{"id": "5850812", "revid": "580", "url": "https://it.wikipedia.org/wiki?curid=5850812", "title": "Buddhismo Theravada", "text": ""}
{"id": "5850814", "revid": "121923253", "url": "https://it.wikipedia.org/wiki?curid=5850814", "title": "Plantago subulata", "text": "La piantaggine a foglie carenate (Plantago subulata ) \u00e8 una pianta erbacea perenne della famiglia delle Plantaginaceae Altre checklist chiamano le piante di questa voce con il nome scientifico di \"Plantago holosteum\" .\nEtimologia.\nIl nome generico \"Plantago\" deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\". L'epiteto specifico \"subulata\" significa \"a forma di punteruolo\".\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 1: 115\" del 1753.\nDescrizione.\nLe piante di questa voce hanno una altezza variabile da 1 a 3 dm. La forma biologica pu\u00f2 essere definita sia come emicriptofita rosulata (H ros), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale, ma anche come camefita suffruticosa (Ch suffr), ossia piante perenni e legnose alla base, con gemme svernanti poste ad un'altezza dal suolo tra i 2 ed i 30\u00a0cm (le porzioni erbacee seccano annualmente e rimangono in vita soltanto le parti legnose). Inoltre sono piante proterogine (gli ovuli maturano prima del polline per evitare l'autofecondazione in quanto sono piante soprattutto anemogame). Possono essere presenti le seguenti sostanze chimiche: glicosidi fenolici, saponine triterpenoidi, flavonoidi e altre sostanze. La pubescenza \u00e8 formata da peli semplici.\nRadici.\nLe radici sono secondarie da una radice legnosa, talvolta sviluppata in brevi rami suffruticosi.\nFusto.\nLa parte aerea della pianta consiste in uno o pi\u00f9 assi fiorali (= scapi) allungati, ascendenti e privi di foglie. La base a volte \u00e8 legnosa.\nFoglie.\nLe foglie sono tutte in rosetta basale con disposizione spiralata. Le rosette sono brevi e le foglie sono tutte inserite alla stessa altezza. La forma \u00e8 strettamente lineare con bordi interi e paralleli fin quasi all'apice che termina in punta. Quelle inferiori sono riflesse, quelle superiori hanno un portamento eretto-patente. La lamina \u00e8 carenata ed \u00e8 solcata tra le nervature. La superficie \u00e8 irsuta con margini cigliati o setolosi; le ciglia sono disposte in modo regolare ed eretto-patente. Dimensione delle foglie: larghezza 1 - 1,5\u00a0mm; lunghezza 2 \u2013 15\u00a0cm.\nInfiorescenza.\nLe infiorescenze sono delle spighe con forme cilindriche. I fiori, riuniti in gran numero, sono sessili, piccoli e ridotti in ogni elemento. Ogni spiga \u00e8 sorretta da uno scapo (= peduncolo) eretto. Nell'infiorescenza sono presenti delle brattee lanceolate che avvolgono e superano il calice. Dimensione delle spighe: diametro 3 \u2013 4\u00a0mm; lunghezza 3 \u2013 8\u00a0cm. Lunghezza delle brattee: 2,7 \u2013 4\u00a0mm.\nFiore.\nI fiori sono ermafroditi, attinomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e tetrameri (4-meri: la corolla e il calice sono pi\u00f9 o meno a 4 parti).\nFrutti.\nI frutti sono delle capsule da ovoidi a ellissoidi con deiscenza trasversale (opercolata, ossia con coperchio) in parte nascoste dai sepali persistenti. I semi hanno la faccia interna piana; il colore \u00e8 giallastro-marrone. I cotiledoni sono paralleli al lato ventrale.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione: l'alleanza \"Alyssion bertolonii\" \u00e8 relativa alle garighe che si sviluppano su rocce ofiolitiche e suoli a pH neutro o basico. L'alleanza include comunit\u00e0 di camefite e nanofanerofite, soprattutto mediterranee ed endemiche. Distribuzione: dal Piemonte alla Toscana.\nAltre alleanze per questa specie sono:\nTassonomia.\nLa famiglia di appartenenza della specie (Plantaginaceae) comprende 113 generi e 1800 specie (114 generi e 2100 specie o anche 90 generi e 1900 specie secondo altre fonti) ha una distribuzione pi\u00f9 o meno cosmopolita ma con molti taxa distribuiti soprattutto nelle zone temperate e nell'areale mediterraneo. Il genere \"Plantago\" si compone di oltre 150 specie, una trentina delle quali sono presenti nella flora spontanea italiana. All'interno della famiglia Plantaginaceae il genere \u00e8 descritto nella trib\u00f9 Plantagineae.\nIl genere Plantago \u00e8 suddiviso in 4 sottogeneri (subg. \"Plantago\"; subg. \"Coronopus\" ; subg. \"Psyllium\" ; subg. \"Bougueria\" ). La specie di questa voce \u00e8 descritta all'interno del sottogenere \"Plantago\" sect. \"Coronopus\" insieme ad altre specie come \"Plantago coronopus\" , \"Plantago alpina\" e \"Plantago maritima\" .\nVariabilit\u00e0.\nL'inquadramento tassonomico della pianta di questa voce \u00e8 controverso. Sandro Pignatti nella \"Flora d'Italia\" descrive questa entit\u00e0 come un insieme di razze completamente isolate sia come distribuzione geografica che ecologica, ma con morfologie molto simili che attendono da un punto di vista tassonomico una sistemazione soddisfacente. Inoltre alcune piante sono diploidi e litorali, mentre altre sono tetraploidi e montane. La tabella seguente descrive la situazione tassonomica della pianta facendo riferimento ad alcune checklist.\nSandro Pignatti nella \"Flora d'Italia\" distingue \"P. holosteum\" da \"P. subulata\" con, per la \"subulata\", una distribuzione pi\u00f9 meridionale e insulare. Analogamente fa la recente (2005) pubblicazione \"An annotated checklist of the Italian Vascular Flora\" che in pi\u00f9 considera valida la specie \"P. humilis\" con una distribuzione pi\u00f9 o meno simile alla \"subulata\". Qui di seguito sono descritte le varie entit\u00e0 collegate alla specie di questa voce cos\u00ec come sono \"circoscritte tassonomicamente\" nella \"Flora d'Italia\" di Sandro Pignatti (le varie descrizioni evidenziano soprattutto le differenze con la descrizione principale).\n\"P. subulata\".\nDescrizione: l'alleanza \"Armerion aspromontanae\" \u00e8 relativa alla vegetazione dominata da emicriptofite e piccole camefite a portamento prostrato (habitus pulvinato), che si rinviene nelle radure delle faggete di quota, caratterizzata dalle specie orofile \"Potentilla calabra\" e \"Lotus corniculatus\". Distribuzione: l'alleanza \"Armerion aspromontanae\" \u00e8 endemica dell'Aspromonte.\nAltre alleanze per questa specie sono:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe specie del genere \"Plantago\" sono difficili da distinguere una dall'altra. La seguente tabella evidenzia i caratteri pi\u00f9 significativi delle due specie pi\u00f9 simili a quella di questa voce:\nLe tre specie sopra descritte hanno in comune le foglie tutte basali a disposizione spiralata (gli scapi fioriferi sono privi di foglie), i sepali dorsali del calice carenati ma non alati, la corolla con il tubo peloso e i lobi glabri e la faccia interna dei semi piana.\nAltre notizie.\nLa \"'piantaggine olostea\" in altre lingue \u00e8 chiamata nei seguenti modi:"}
{"id": "5850816", "revid": "199745", "url": "https://it.wikipedia.org/wiki?curid=5850816", "title": "Piantaggine a foglie carenate", "text": ""}
{"id": "5850818", "revid": "199745", "url": "https://it.wikipedia.org/wiki?curid=5850818", "title": "Plantago holosteum", "text": ""}
{"id": "5850821", "revid": "1442080", "url": "https://it.wikipedia.org/wiki?curid=5850821", "title": "Ya nunca m\u00e1s", "text": "Ya nunca m\u00e1s \u00e8 il quarto album di Luis Miguel pubblicato nel 1984.\nIl disco.\nLa produzione \u00e8 di Jose Enrique Okamura e Luisito Rey; questo album \u00e8 la colonna sonora del film omonimo.\nBrani.\nL'edizione del disco pubblicata in spagnolo, contiene 8 tracce. \nArrangiamento musicale: Chucho Ferrer e Peque Rossino"}
{"id": "5850824", "revid": "729019", "url": "https://it.wikipedia.org/wiki?curid=5850824", "title": "Stazione di Monte San Martino", "text": "La stazione di Monte San Martino \u00e8 stata una stazione ferroviaria posta lungo la ex linea ferroviaria a scartamento ridotto Porto San Giorgio-Fermo-Amandola chiusa il 27 agosto 1956, era a servizio del comune di Monte San Martino."}
{"id": "5850825", "revid": "887364", "url": "https://it.wikipedia.org/wiki?curid=5850825", "title": "Buddismo theravada", "text": ""}
{"id": "5850835", "revid": "729019", "url": "https://it.wikipedia.org/wiki?curid=5850835", "title": "Stazione di Monte Falcone-Comunanza", "text": "La stazione di Monte Falcone-Comunanza \u00e8 stata una stazione ferroviaria posta lungo la ex linea ferroviaria a scartamento ridotto Porto San Giorgio-Fermo-Amandola chiusa il 27 agosto 1956, era a servizio dei comuni di Montefalcone Appennino e di Comunanza."}
{"id": "5850840", "revid": "33689", "url": "https://it.wikipedia.org/wiki?curid=5850840", "title": "Episodi di Best Friends Whenever", "text": ""}
{"id": "5850842", "revid": "729019", "url": "https://it.wikipedia.org/wiki?curid=5850842", "title": "Stazione di Marnacchia", "text": "La stazione di Marnacchia era una fermata ferroviaria posta lungo la linea Porto San Giorgio-Amandola. Serviva il centro abitato di Marnacchia, frazione del comune di Amandola."}
{"id": "5850863", "revid": "112621614", "url": "https://it.wikipedia.org/wiki?curid=5850863", "title": "Del Temps y del Instant", "text": "Del Temps y del Instant (\"Musica\" - Del tempo e dell'istante) \u00e8 un album del 2005 realizzato su supporto SACD, per la Hybrid Recording, dalla famiglia di Jordi Savall e con la partecipazione di Pedro Estevan. Infatti partecipano la moglie Montserrat Figueras, i figli Arianna e Ferran.\nLa raccolta contiene \"musiche del tempo e dell'istante\", che vanno dal X secolo a oggi, dove si incontrano la musica delle tradizioni catalane, ebraiche, afgane, marocchine, greche, francesi, napoletane e messicane. \nCi sono anche delle composizioni originali di Arianna Savall e improvvisazioni di Ferran Savall."}
{"id": "5850865", "revid": "6923", "url": "https://it.wikipedia.org/wiki?curid=5850865", "title": "Strade provinciali della provincia di Matera", "text": "Questo \u00e8 un elenco delle strade provinciali presenti sul territorio della provincia di Matera e di competenza della provincia stessa:"}
{"id": "5850867", "revid": "400694", "url": "https://it.wikipedia.org/wiki?curid=5850867", "title": "Collezione Minici Zotti", "text": ""}
{"id": "5850868", "revid": "6923", "url": "https://it.wikipedia.org/wiki?curid=5850868", "title": "Brooklyn Rapid Transit Company", "text": "La Brooklyn Rapid Transit Company, nota anche con l'acronimo BRT, era una holding di trasporto pubblico nata nel 1896 per acquistare e sviluppare le linee di trasporto a Brooklyn e Queens. Era quotata alla borsa di New York.\nNel 1919, divenne insolvente e dopo una ristrutturazione nacque la Brooklyn-Manhattan Transit Corporation nel 1923."}
{"id": "5850872", "revid": "31886", "url": "https://it.wikipedia.org/wiki?curid=5850872", "title": "Strade provinciali della provincia di Potenza", "text": "Questo \u00e8 un elenco delle strade provinciali presenti sul territorio della provincia di Potenza e di competenza della provincia stessa:"}
{"id": "5850876", "revid": "1800218", "url": "https://it.wikipedia.org/wiki?curid=5850876", "title": "Fudbalski klub Radnik Bijeljina", "text": "Il Fudbalski klub Radnik Bijeljina \u00e8 una societ\u00e0 calcistica bosniaca con sede nella citt\u00e0 di Bijeljina. Milita nella Premijer Liga, la massima divisione del campionato bosniaco. La squadra gioca le partite casalinghe allo stadio municipale di Bijeljina.\nOrganico.\nRosa 2020-2021.\nAggiornata al 9 ottobre 2020.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2019-2020."}
{"id": "5850892", "revid": "2091899", "url": "https://it.wikipedia.org/wiki?curid=5850892", "title": "Asagiri (cacciatorpediniere)", "text": "L', \u00e8 stato un cacciatorpediniere della Marina imperiale giapponese, tredicesima unit\u00e0 appartenente alla classe Fubuki e primo in assoluto, nella Marina nipponica, a non ricevere pi\u00f9 un identificativo numerico anteriore all'assegnazione del nome. Fu varato nel novembre 1929 dal cantiere di Sasebo.\nAppartenente alla 20\u00aa Divisione, form\u00f2 con altre unit\u00e0 la scorta ai convogli impegnati nell'invasione della Malesia e poi dell'isola di Sumatra. Fu quindi presente all'occupazione delle isole Andamane e collabor\u00f2, durante l'incursione giapponese nell'Oceano Indiano, alla distruzione di alcuni mercantili. Segu\u00ec la 1\u00aa Flotta nella decisiva battaglia delle Midway ma in posizione troppo arretrata per parteciparvi. Ad agosto fu inviato nelle isole Salomone per prendere parte alla campagna di Guadalcanal: il 28 agosto, mentre trasportava con altri cacciatorpediniere uno scaglione di fanteria, fu individuato e attaccato da bombardieri Douglas SBD Dauntless, che lo colpirono con un ordigno pesante e lo colarono a picco.\nCaratteristiche.\nL'\"Asagiri\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nL'\"Asagiri\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da due impianti binati dotati di mitragliatrici pesanti Type 93 da 13,2\u00a0mm, posti in prossimit\u00e0 del fumaiolo posteriore.\nServizio operativo.\nCostruzione.\nIl cacciatorpediniere \"Asagiri\" fu ordinato nell'anno fiscale edito dal governo giapponese nel 1927. La sua chiglia fu impostata nel cantiere navale di Sasebo il 12 dicembre 1928 e il varo avvenne il 18 novembre 1929; fu completato il 30 giugno 1930. Fu il primo cacciatorpediniere della Marina imperiale a non ricevere un identificativo numerico prima del completamento, una politica che era stata seguita sino al luglio 1928 e che fu ufficialmente abbandonata il 1\u00ba agosto: a tale data tutti i cacciatorpediniere in servizio ricevettero nuovi nomi. La nave form\u00f2 con il \"Sagiri\", lo \"Yugiri\" e lo \"Amagiri\" la 20\u00aa Divisione, dipendente dalla 3\u00aa Squadriglia della 1\u00aa Flotta. Tra 1940 e 1941 il comando fu assunto dal capitano di corvetta Yasuo Arai.\n1941-1942 e l'affondamento.\nIl 20 novembre 1941 lo \"Asagiri\" segu\u00ec la divisione d'appartenenza e l'intera 3\u00aa Squadriglia da Kure a Samah sull'isola di Hainan, raggiunta il 26. Il 4 dicembre fu assegnato con i cacciatorpediniere gemelli alla scorta di convogli in partenza da questa citt\u00e0 o dalla baia di Cam Ranh nel quadro delle operazioni anfibie collegate alla campagna della Malesia. Il 27 gennaio 1942 contribu\u00ec con il \"Fubuki\", lo \"Shirayuki\", lo \"Yugiri\" e l'ammiraglia dello squadrone alla distruzione del cacciatorpediniere vicino a Endau. Dal 13 al 15 febbraio oper\u00f2 assieme alle formazioni che sbarcarono truppe sull'isola di Bangka e poi a Palembang, venendo coinvolto con il \"Fubuki\" e l'incrociatore leggero nella cattura o affondamento di quattro unit\u00e0 alleate. Dal 21 al 24 vigil\u00f2 alcuni dragamine impegnati a ripulire le acque vicino a Singapore e dello Stretto di Johore, poi il 12 segu\u00ec il resto nella divisione e copr\u00ec gli sbarchi nella Sumatra settentrionale. Subito dopo fu aggregato con i gregari alla formazione del viceammiraglio Jisabur\u014d Ozawa che il 23 occup\u00f2 senza incontrare resistenza le isole Andamane. Alla fine del mese segu\u00ec tale squadra nel Golfo del Bengala, dove nella prima met\u00e0 di aprile esegu\u00ec numerosi affondamenti di navi mercantili; lo \"Asagiri\", di scorta all'incrociatore pesante e poi alla portaerei , collabor\u00f2 alla distruzione di sei vascelli nemici. Rientrato a Singapore, fece ritorno in patria con i cacciatorpediniere gemelli il 22 aprile e a Kure fu revisionato. Intanto la 20\u00aa Divisione era stata trasferita alla 1\u00aa Flotta, che salp\u00f2 a fine maggio per coprire a distanza la 1\u00aa Flotta aerea, punta di lancia della vasta operazione per occupare l'atollo di Midway: nel dettaglio scort\u00f2 la forza distaccata del viceammiraglio Shir\u014d Takasu che, posizionata a met\u00e0 strada tra Midway e le isole Aleutine, non fu coinvolta nel decisivo scontro.\nTornato in patria, lo \"Asagiri\" scort\u00f2 con il resto della divisione un convoglio sino alle isole Amami \u014cshima e dal 2 al 16 condusse in loco pattugliamenti anti-sommergibile; il 17 ebbe ordine di recarsi a Mergui, in Birmania, per future operazioni nell'Oceano Indiano. Raggiunse la destinazione il 31 dopo aver fatto tappa alla base militare di Mako e a Singapore, ma l'8 agosto fu dirottato a Guadalcanal, dove marine statunitensi erano sbarcati d'improvviso il giorno prima. I tre cacciatorpediniere (il \"Sagiri\" era stato affondato alla fine del 1941) navigarono sino a Davao e presero in consegna un gruppo di trasporti che salp\u00f2 il 19 agosto: quattro giorni dopo tutte le navi giunsero alla base aeronavale di Truk. Il 24 lo \"Asagiri\" e i gemelli salparono per difendere un altro convoglio diretto a Guadalcanal, ma il 26 la missione fu modificata: assieme allo \"Yugiri\", allo \"Shirakumo\" e allo \"Amagiri\", lo \"Asagiri\" prese a bordo i soldati dai trasporti e quindi fece rotta per Guadalcanal. Il 28 agosto le quattro unit\u00e0 furono localizzate nello stretto Indispensable (tra le isole Florida e Malaita) da due bombardieri Douglas SBD Dauntless, che avvisarono la Cactus Air Force sull'isola. Nel tardo pomeriggio undici altri Dauntless si lanciarono all'attacco dei cacciatorpediniere, arrivati a 70 miglia da Guadalcanal (): lo \"Asagiri\" fu centrato da una bomba da 500 libbre (circa 227 chili), esplose e affond\u00f2 in pochi minuti. Si ebbero in totale 122 morti compresi una sessantina di militari dell'Esercito imperiale, mentre circa 270 tra marinai e soldati furono tratti in salvo dalle altre navi. Esse si ritirarono subito dopo, lo \"Yugiri\" trainando lo \"Shirakumo\" rimasto senza energia motrice.\nL\"'Asagiri\" fu infine depennato dai ruoli della Marina imperiale il 1\u00ba ottobre 1942."}
{"id": "5850898", "revid": "287204", "url": "https://it.wikipedia.org/wiki?curid=5850898", "title": "Lega Nazionale B 2012-2013 (calcio femminile)", "text": "La Lega Nazionale B 2012-2013, campionato svizzero femminile di seconda serie, si concluse con la promozione del Neunkirch.\nClassifica finale.\nLegenda:\nNote:\nGirone di relegazione.\nLegenda:\nNote:\nGirone di relegazione/promozione.\nLegenda:\nNote:"}
{"id": "5850900", "revid": "380453", "url": "https://it.wikipedia.org/wiki?curid=5850900", "title": "Liga de Voleibol Superior Femenino 2001", "text": "La Liga de Voleibol Superior Femenino 2001 si \u00e8 svolta nel 2001: al torneo hanno partecipato 10 franchigie portoricane e la vittoria finale \u00e8 andata per la quinta volta, la seconda consecutiva, alle Criollas de Caguas.\nRegolamento.\nLa competizione prevede che le dieci squadre partecipanti si sfidino, per circa due mesi, senza un calendario rigido, fino a disputare ventisette partite ciascuna. Le prime otto classificate si classificano ai play-off scudetto: "}
{"id": "5850902", "revid": "729019", "url": "https://it.wikipedia.org/wiki?curid=5850902", "title": "Yakovlev Yak-6", "text": "Lo Yakovlev Yak-6 (in caratteri cirillici \u042f\u043a\u043e\u0432\u043b\u0435\u0432 \u042f\u043a-6), indicato anche con il nome in codice NATO Crib, fu un aereo multiruolo bimotore, monoplano ad ala bassa, progettato dall'OKB 115 diretto da Aleksandr Sergeevi\u010d Jakovlev e sviluppato in Unione Sovietica nei primi anni quaranta.\nDestinato a equipaggiare i reparti della Voenno-vozdu\u0161nye sily (V-VS), l'aeronautica militare sovietica, durante la seconda guerra mondiale, fu utilizzato prevalentemente come aereo da trasporto leggero e bombardiere notturno a corto raggio.\nStoria del progetto.\nNell'aprile del 1942, l'ufficio di progettazione Yakovlev fu incaricato di realizzare un bimotore multiruolo per integrare e sostituire velivoli pi\u00f9 piccoli e monomotore come il Polikarpov U-2. Precisa richiesta fu che il mezzo dovesse essere facile sia da gestire che da costruire. La progettazione e la costruzione dello Yak-6 procedettero in modo estremamente rapido, tanto che il primo prototipo del mezzo vol\u00f2 nel giugno del 1942. Gi\u00e0 a settembre dello stesso anno super\u00f2 i test di accettazione statali e venne avviato rapidamente alla produzione.\nLo Yak-6 fu un monoplano ad ala bassa realizzato interamente in legno e ricoperto in tela, dotato di carrello d'atterraggio triciclo posteriore con le gambe di forza principali che scomparivano dentro le gondole alari dei motori e il ruotino posteriore che veniva retratto in coda tramite un cavo. La Yakovlev aveva previsto in sede progettuale di utilizzare i propulsori M-12 da 190\u00a0hp, ma dato non erano ancora disponibili vennero scelti due radiali Shvetsov M-11F 5 cilindri, i quali muovevano due eliche anche esse in legno, come gi\u00e0 fatto sui velivoli da addestramento Yakovlev UT-2. Per ridurre al minimo l'uso di risorse sempre pi\u00f9 scarse, i serbatoi di carburante del mezzo furono realizzati in compensato reso impermeabile piuttosto che in metallo o gomma. Molti Yak-6 furono dotati di carrello di atterraggio fisso.\nL'aereo venne realizzato in due versioni: una come trasporto leggero, dedicata per il rifornimento dei partigiani, trasporto di feriti, servizi vari di collegamento o come corriere pi\u00f9 generico. In totale poteva trasportare quattro passeggeri o 500\u00a0kg di carico. La seconda versione (\"denominata NBB nochnoy blizhniy bombardirovshchik - bombardiere notturno a corto raggio\") venne adibita a bombardiere leggero notturno a corto raggio, in grado di trasportare fino a 500\u00a0kg di bombe poste sulle rastrelliere nelle sezioni centrali alari e con una mitragliatrice ShKAS in posizione dorsale, come armamento difensivo. In totale vennero realizzati 381 esemplari, fino al 1943, quando la produzione venne arrestata.\nVennero realizzate e volarono alcune versioni con un diverso profilo alare, denominate Yak-6M, da queste modifiche venne poi realizzato il pi\u00f9 grande Yak-8, il quale vol\u00f2 nel 1944.\nImpiego operativo.\nLo Yak-6 venne impiegato con grande efficacia in prima linea durante la Grande guerra patriottica, sia come bombardiere che come trasporto, e venne molto apprezzato dai piloti che lo utilizzavano. Tuttavia il mezzo era soggetto ad entrare in avvitamento incontrollato se il carico era superiore alle specifiche o se non era posizionato correttamente. Pertanto la sua produzione cess\u00f2 nel 1943 e venne sostituito dal Shcherbakov Shche-2. Dal 1944 molte unit\u00e0 operative della Voenno-vozdu\u0161nye sily (V-VS) utilizzavano tale mezzo come trasporto generico. Durante la battaglia di Berlino, lo Yak-6 venne equipaggiato con dei lanciarazzi posti sotto le ali che ospitavano 10 razzi RS-82 da lanciare verso bersagli terrestri. Al termine del conflitto, alcuni Yak-6 vennero forniti agli alleati, e rimasero in servizio nelle forze sovietiche fino al 1950."}
{"id": "5850903", "revid": "1543377", "url": "https://it.wikipedia.org/wiki?curid=5850903", "title": "Red Cloud (album)", "text": "Red Cloud \u00e8 un album del chitarrista italiano Dario Chiazzolino, pubblicato nel 2016.\nIl disco.\nL'album \u00e8 stato registrato a Torino in collaborazione con il pianista italiano Antonio Fara\u00f2, il bassista francese Dominique Di Piazza e il batterista Manhu Roche."}
{"id": "5850909", "revid": "1305772", "url": "https://it.wikipedia.org/wiki?curid=5850909", "title": "Lost in the Jungle (album)", "text": "Lost in the jungle \u00e8 un album della formazione italo-americana Principles Sound, guidata dal chitarrista Dario Chiazzolino, pubblicato nel 2014.\nIl disco.\nL'album jazz-fusion \u00e8 stato registrato a Los Angeles in quintetto composto da chitarra, piano, sassofono, basso e batteria ed \u00e8 stato pubblicato per l'etichetta discografica ."}
{"id": "5850924", "revid": "111433", "url": "https://it.wikipedia.org/wiki?curid=5850924", "title": "John Cunningham virus", "text": ""}
{"id": "5850927", "revid": "111433", "url": "https://it.wikipedia.org/wiki?curid=5850927", "title": "JCV", "text": ""}
{"id": "5850931", "revid": "287204", "url": "https://it.wikipedia.org/wiki?curid=5850931", "title": "Lega Nazionale B 2013-2014 (calcio femminile)", "text": "La Lega Nazionale B 2013-2014, campionato svizzero femminile di seconda serie, si concluse con la promozione del Rapperswil-Jona.\nClassifica finale.\nLegenda:\nNote:\nGirone di relegazione.\nLegenda:\nNote:\nGirone di relegazione/promozione.\nLegenda:\nNote:"}
{"id": "5850933", "revid": "599013", "url": "https://it.wikipedia.org/wiki?curid=5850933", "title": "Li Wei (calciatore)", "text": ""}
{"id": "5850934", "revid": "2050730", "url": "https://it.wikipedia.org/wiki?curid=5850934", "title": "Li Wei", "text": ""}
{"id": "5850936", "revid": "767487", "url": "https://it.wikipedia.org/wiki?curid=5850936", "title": "Bury Your Dead", "text": "I Bury Your Dead sono un gruppo musicale statunitense formatosi a Boston, Massachusetts, nel 2001."}
{"id": "5850937", "revid": "2184720", "url": "https://it.wikipedia.org/wiki?curid=5850937", "title": "Sunshine Reggae", "text": "Sunshine Reggae \u00e8 un singolo del duo danese Laid Back, pubblicato nel 1983 come primo estratto dal secondo album in studio \"Keep Smiling\".\nIl brano \u00e8 stato scritto da Tim Stahl e John Guldberg, prodotto dagli stessi Laid Back e pubblicato in diverse edizioni dalle etichette discografiche Metronome e Atlas.\nHa raggiunto un ottimo successo commerciale in Austria e Germania, dove ha raggiunto la vetta della classifica dei singoli, ma anche in Paesi Bassi, Belgio, Svizzera e Italia, dove il brano \u00e8 noto per essere stato utilizzato in colonne sonore di film, come \"Vacanze di Natale\", oltre che di fiction, come \"Romanzo criminale - La serie\"."}
{"id": "5850938", "revid": "1543377", "url": "https://it.wikipedia.org/wiki?curid=5850938", "title": "European Champions League 2002-2003 (pallavolo maschile)", "text": "La European Champions League di pallavolo maschile 2002-2003 si \u00e8 svolta dal 4 dicembre 2002 al 23 marzo 2003: al torneo hanno partecipato venti squadre di club europee e la vittoria finale \u00e8 andata per la prima volta al Volejbol'nyj klub Lokomotiv-Belogor'e.\nRegolamento.\nFormula.\nLe squadre hanno disputato una prima fase a gironi con formula del girone all'italiana con gare di andata e ritorno; al termine della prima fase la prima classificata di ogni girone e le tre migliori seconde classificate hanno disputato quarti di finale, giocati con gare di andata e ritorno, semifinali, finale per il terzo posto e finale.\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "5850941", "revid": "1442080", "url": "https://it.wikipedia.org/wiki?curid=5850941", "title": "Tambi\u00e9n es rock", "text": "Tambi\u00e9n es rock \u00e8 il quinto album di Luis Miguel pubblicato nel 1984.\nIl disco.\nLa produzione \u00e8 di Luisito Rey; il disco contiene 7 medleys, la maggior parte sono canzoni di Elvis Presley\nBrani.\nL'edizione del disco pubblicata in spagnolo, contiene 7 tracce. "}
{"id": "5850942", "revid": "767487", "url": "https://it.wikipedia.org/wiki?curid=5850942", "title": "Xie Feng", "text": ""}
{"id": "5850956", "revid": "287204", "url": "https://it.wikipedia.org/wiki?curid=5850956", "title": "American Hockey League 1938-1939", "text": "La stagione 1938-1939 \u00e8 stata la 3\u00aa edizione della American Hockey League, a quel tempo nota come International-American Hockey League. La stagione regolare si allung\u00f2 passando da 48 a 54 partite disputate. La stagione vide al via otto formazioni e al termine dei playoff i Cleveland Barons conquistarono la loro prima Calder Cup sconfiggendo i Philadelphia Ramblers 3-1.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5850962", "revid": "547034", "url": "https://it.wikipedia.org/wiki?curid=5850962", "title": "Resist Records", "text": "La Resist Records \u00e8 un'etichetta discografica indipendente australiana, nata da Scott McFadyen (cantante dei Toe to Toe) nel 1996 come negozio a Newtown, a Sydney, per poi essere trasformata in azienda discografica nel 1998 in compropriet\u00e0 con Graham Nixon, che dopo pochi anni ne \u00e8 divenuto l'unico proprietario."}
{"id": "5850963", "revid": "1494169", "url": "https://it.wikipedia.org/wiki?curid=5850963", "title": "Lost in the Jungle (disambigua)", "text": ""}
{"id": "5850964", "revid": "729019", "url": "https://it.wikipedia.org/wiki?curid=5850964", "title": "Stazione di Tortol\u00ec", "text": "La stazione di Tortol\u00ec, gi\u00e0 \"stazione di Arbatax di Tortol\u00ec\" \u00e8 una stazione ferroviaria che serve il comune di Tortol\u00ec, lungo la linea ferroviaria Mandas-Arbatax, dal 1997 utilizzata esclusivamente come ferrovia turistica.\nStoria.\nLa storia dello scalo ha inizio nell'ultima parte dell'Ottocento, con l'affidamento alla Societ\u00e0 italiana per le Strade Ferrate Secondarie della Sardegna del compito di realizzare una rete ferroviaria a scartamento ridotto nell'isola, comprendente tra l'altro una linea ferroviaria per collegare l'Ogliastra con Cagliari. Fu cos\u00ec che tra gli anni ottanta e novanta dell'Ottocento fu costruita la ferrovia che dalle vicinanze della stazione di Mandas (lungo la ferrovia Cagliari-Isili) giungeva sino al porto di Arbatax, passando anche per Tortol\u00ec, la cui stazione fu inaugurata il 1\u00ba aprile 1893, in coincidenza con l'apertura al traffico del tronco ferroviario tra Gairo e Arbatax.\nPassata attraverso varie gestioni (alle SFSS subentrarono le Ferrovie Complementari della Sardegna nel 1921 ed a queste le Ferrovie della Sardegna nel 1989), la stazione assunse il nome di \"Arbatax di Tortol\u00ec\" in epoca fascista e negli anni immediatamente successivi per poi tornare a quello originale. L'impianto nel corso degli anni continu\u00f2 ad essere il principale scalo per il servizio di trasporto pubblico nel territorio del centro ogliastrino, sia per il trasporto su rotaia che per il servizio di autolinee che le FCS (ed in seguito le FdS) iniziarono a espletare in parallelo ai treni nel corso del Novecento. Tuttavia il 16 giugno 1997 la Mandas-Arbatax fu chiusa al traffico ferroviario ordinario e fu destinata all'esclusivo utilizzo turistico nell'ambito del servizio Trenino Verde. Il provvedimento si ripercosse sull'attivit\u00e0 della stazione, che da allora viene impiegata dal punto di vista ferroviario quasi quotidianamente solo nel periodo estivo, periodo in cui la linea \u00e8 in funzione con viaggi a calendario, mentre negli altri periodi dell'anno i treni vi transitano solo in occasione di viaggi organizzati a richiesta dei turisti o su iniziativa delle ex FdS, confluite nel 2010 nell'ARST che \u00e8 quindi subentrata nella gestione della stazione. Sempre nello stesso decennio parte dell'area della stazione \u00e8 stata oggetto di interventi per la realizzazione del nuovo capolinea delle autocorse ARST nel centro ogliastrino.\nStrutture ed impianti.\nLo scalo presenta caratteristiche di stazione di tipo passante ed \u00e8 dotato complessivamente di quattro binari, tutti a scartamento da 950 mm. Di essi uno \u00e8 quello di corsa (il primo) affiancato da una banchina e da due binari passanti di incrocio; ad essi si aggiunge un tronchino in uso in passato per il servizio merci: l'area attrezzata per questa tipologia di traffico comprendeva anche un piano di carico ed un magazzino costruito in legno dotato di tetto spiovente.\nDue ulteriori binari tronchi erano ubicati in passato nella parte nord della stazione e servivano la ex rimessa locomotive dell'impianto, non pi\u00f9 in uso per l'attivit\u00e0 ferroviaria. Adiacente al magazzino merci \u00e8 ubicato il fabbricato viaggiatori, formato da una parte centrale a pianta rettangolare a tre vani e due piani (di cui solo quello inferiore impiegato per l'esercizio ferroviario/automobilistico) affiancato da un corpo laterale con sviluppo sul solo piano terra. L'edificio, riprendente lo stile tipico dei fabbricati viaggiatori realizzati nell'Ottocento dalle SFSS in Sardegna, presenta le pareti con pietra a vista; un ulteriore costruzione ospita invece le ritirate.\nMovimento.\nLa stazione \u00e8 situata lungo la ferrovia Mandas-Arbatax, la pi\u00f9 lunga tra linee turistiche del Trenino Verde. Dato l'utilizzo esclusivamente turistico della ferrovia, dal 1997 nessun servizio ferroviario di trasporto pubblico raggiunge lo scalo di Tortol\u00ec. Tuttavia nel periodo estivo, con riferimento alla stagione turistica 2017 l'impianto \u00e8 collegato sei giorni a settimana nel periodo estivo da corse espletate lungo la tratta Arbatax-Gairo. Nel corso dell'intero anno lo scalo \u00e8 inoltre utilizzabile da eventuali treni organizzati ad hoc su richiesta di comitive di turisti.\nServizi.\nAll'interno del fabbricato viaggiatori \u00e8 presente una sala d'attesa, mentre in una costruzione a parte sono compresi i servizi igienici\nInterscambi.\nL'impianto ospita un deposito autobus dell'ARST e dal 2019 \u00e8 il capolinea cittadino delle relazioni su gomma espletate dalla societ\u00e0. Tali autolinee permettono il collegamento con la frazione di Arbatax, con Nuoro e con vari comuni dell'Ogliastra."}
{"id": "5850981", "revid": "47767", "url": "https://it.wikipedia.org/wiki?curid=5850981", "title": "Santa Beatrice", "text": ""}
{"id": "5850986", "revid": "287204", "url": "https://it.wikipedia.org/wiki?curid=5850986", "title": "Rok Straus", "text": ""}
{"id": "5850990", "revid": "106908", "url": "https://it.wikipedia.org/wiki?curid=5850990", "title": "Arrivabene Valenti Gonzaga", "text": ""}
{"id": "5850996", "revid": "1233442", "url": "https://it.wikipedia.org/wiki?curid=5850996", "title": "D.A. Schretlen &amp; Co", "text": "La D.A. Schretlen &amp; Co era un'azienda siderurgica, produttrice di macchine e general contractor della citt\u00e0 Olandese di Leida, in attivit\u00e0 dal 1834 al 1892. La fabbrica consisteva in una fonderia di ferro, una di rame ed una di metalli vari.\nStoria.\nL'azienda \u00e8 stata fondata nel 1834 da Dominicus Antonius Schretlen (1811-1883), John Mercer e Hendricus Jacobus Hermans sotto il nome di \"Schretlen, Mercer en Comp.\" Con l'uscita di Mercer si decise cambiare il nome in: \"D.A. Schretlen &amp; Co\". Nel 1871 l'azienda fu quotata in borsa con il nome di \"D.A. Schretlen &amp; Comp.\", spesso vi si riferiva con l'aggiunta nel nome di \"De Nijverheid \"(\"in italiano: \"L'industria\")\". Nel 1887 la societ\u00e0 fu venduta e rimase attiva come \"Seret en Barneveld\", dal 1889 si chiam\u00f2 \"W. Barneveld en Co.\", fino alla definitiva liquidazione 1893.\nInizialmente l'azienda era situata sull'Herengracht a Leida. Nel 1856 fu costruita una nuova struttura nel Maresingel, sempre a Leida.\nProdotti.\nLe opere per cui l'azienda si distinse maggiormente sono state la realizzazione di ponti, fari, pale per mulini a vento, depositi treni, pensiline ed arredo urbano in ghisa. Come produttrice di macchine e general contractor la Schretlen era tra le tante aziende ad essere attive nella costruzione, e talvolta manutenzione, di impianti per l'estrazione e produzione di gas. L'azienda forniva anche componenti per la costruzione di navi a vapore e vagoni ferroviari."}
{"id": "5850997", "revid": "1442080", "url": "https://it.wikipedia.org/wiki?curid=5850997", "title": "Apia International Sydney 2016 - Qualificazioni singolare maschile", "text": "Le qualificazioni del singolare maschile dell'Apia International Sydney 2016 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5851040", "revid": "63756", "url": "https://it.wikipedia.org/wiki?curid=5851040", "title": "Salmo 80", "text": "Il salmo 80 (79 secondo la numerazione greca) costituisce l'ottantesimo capitolo del Libro dei salmi.\n\u00c8 tradizionalmente attribuito ad Asaf. \u00c8 utilizzato dalla Chiesa cattolica nella liturgia delle ore."}
{"id": "5851047", "revid": "63756", "url": "https://it.wikipedia.org/wiki?curid=5851047", "title": "Salmo 81", "text": "Il salmo 81 (80 secondo la numerazione greca) costituisce l'ottantunesimo capitolo del Libro dei salmi."}
{"id": "5851052", "revid": "63756", "url": "https://it.wikipedia.org/wiki?curid=5851052", "title": "Salmo 82", "text": "Il salmo 82 (81 secondo la numerazione greca) costituisce l'ottantaduesimo capitolo del Libro dei salmi.\n\u00c8 utilizzato dalla Chiesa cattolica nella liturgia delle ore."}
{"id": "5851053", "revid": "125826773", "url": "https://it.wikipedia.org/wiki?curid=5851053", "title": "Storia del nuovo cognome", "text": "Storia del nuovo cognome \u00e8 un romanzo del 2012 scritto da Elena Ferrante e pubblicato in Italia da E/O. \u00c8 il secondo romanzo della serie \"L'amica geniale\", preceduto da \"L'amica geniale\" del 2011 e seguito da \"Storia di chi fugge e di chi resta\" del 2013 e \"Storia della bambina perduta\" del 2014.\nTrama.\nIl romanzo riprende esattamente da dove aveva lasciato il lettore (il matrimonio di Lila e Stefano) e segue l'intreccio delle vicende delle due ragazze attraverso gli anni Sessanta. La narrazione dal punto di vista di Elena prosegue raccontando i suoi successi scolastici (il conseguimento del diploma di liceo classico, la laurea alla Normale di Pisa) e l'evoluzione delle vite dei personaggi. Dopo il matrimonio Lila capisce di non amare Stefano e di provare ribrezzo per lui, vendutosi ai Solara. Diventa presto infelice, animandosi solo in seguito all'apertura del negozio di scarpe in Piazza dei Martiri, per il quale realizza un cartellone di grande effetto. Intanto Elena ha terminato l'anno scolastico in modo stentato, oppressa da sua madre e dalla gelosia di Antonio, che dopo molti conflitti la lascia. Quando le due amiche si rivedono, Lila le concede di utilizzare casa sua, quasi sempre vuota da quando lei lavora nella salumeria del marito, spingendola a impegnarsi per recuperare. Elena supera il quarto anno brillantemente e dopo aver lavorato in libreria parte con Lila, che secondo i medici ha bisogno di un periodo di mare per rimettersi in forze. Le due si recano ad Ischia con Nunzia, madre di Lila, e la cognata Pinuccia, incinta di suo fratello Rino. Le tre ragazze passano molto tempo in spiaggia con Nino Sarratore e Bruno Soccavo, l'amico che lo ospita. Mentre Pinuccia lega con Bruno, Elena, Nino e Lila passano le giornate a discutere di letteratura e politica. Scoppia l'amore tra Lila e Nino. Elena, affranta, durante una gita cede alle insidie di Donato Sarratore. Dopo la vacanza Elena si rifugia nello studio e nel lavoro, dando una prova eccellente all'esame di maturit\u00e0. Grazie ad un membro esterno tenta l'esame d'ingresso alla Normale di Pisa, per la quale vince una borsa di studio. Poco prima di partire per Pisa, Elena va a trovare Lila, che nel negozio di scarpe del centro ha una relazione clandestina con Nino. \u00c8 incinta, e poco dopo lascia il marito per vivere con l'amante, ma la convivenza dura poco e, aiutata dall'amico d'infanzia Enzo, la ragazza torna al rione. Intanto Elena, dopo un periodo di ambientamento a Pisa e una relazione con Franco Mari, attivista politico, si dedica soprattutto allo studio. Fa amicizia con Pietro, latinista prossimo alla laurea, e confrontando il proprio futuro con il suo si rende conto di non poter aspirare a molto. Mentre prepara la tesi, scrive un racconto vagamente autobiografico, poi riceve una cassetta di lettere e quaderni da parte della sorella della maestra Oliviero, ormai morta. Ritrova il libro \"La fata blu\", scritto da Lila a 10 anni, e riconosce in esso la sua fonte d'ispirazione. \nNel mentre, Lila, ormai madre di Gennaro (Rino, chiamato come suo fratello), stufa delle violenze di Stefano, per dare al figlio un futuro migliore si trasferisce a San Giovanni a Teduccio insieme a Enzo Scanno, da sempre innamorato di lei, che provvede al mantenimento della ragazza e di Gennaro. \nTempo dopo, ormai laureata, Elena d\u00e0 il suo libro a Pietro, ora suo fidanzato, e questi lo consegna a sua madre, che lo fa pubblicare. \nVolendo dare la notizia anche a Lila, Elena va a San Giovanni dove scopre che l'amica lavora nel salumificio di Bruno Soccavo in condizioni pessime: \u00e8 magra, ha le mani gonfie e ferite, il suo salario \u00e8 minimo. Le due amiche si abbracciano e si promettono di non perdersi mai pi\u00f9. \nIn molti lodano l'abilit\u00e0 di scrittura di Elena, ma lei si sente intimorita durante una presentazione, quando un giornalista affermato la attacca. A sorpresa, a difenderla c'\u00e8 Nino Sarratore.\nCritica.\nIl libro, come del resto tutta la saga, \u00e8 stato accolto molto positivamente, soprattutto dalla critica estera. \nIn particolare il critico del New York Times Joseph Luzzi paragona il libro ai \"Promessi Sposi\" di Manzoni, descrivendo il rapporto fra le due protagoniste alla base del romanzo come la metafora della situazione tragica della citt\u00e0 in cui il romanzo \u00e8 prevalentemente ambientato, cio\u00e8 Napoli. \nUna recensione sul \"The Independent\" parla di Elena Ferrante come una delle migliori autrici italiane e giudica il seguito de \"L'amica geniale\" come un lavoro narrativo di prim'ordine. \nJoanna Walsh del \"The Guardian\" loda il volume, descrivendo le pieghe degli eventi come ai limiti di ci\u00f2 che pu\u00f2 essere articolato e nominando l'autrice come scrittrice dell'indicibile."}
{"id": "5851054", "revid": "63756", "url": "https://it.wikipedia.org/wiki?curid=5851054", "title": "Salmo 84", "text": "Il salmo 84 (83 secondo la numerazione greca) costituisce l'ottantaquattresimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5851055", "revid": "287204", "url": "https://it.wikipedia.org/wiki?curid=5851055", "title": "Karel Goeyvaerts", "text": "Biografia.\nDopo gli studi al Conservatorio Reale di Anversa, Goeyvaerts studi\u00f2 composizione a Parigi con Darius Milhaud e analisi musicale con Olivier Messiaen. Studi\u00f2 inoltre le onde Martenot con l'inventore dello strumento, Maurice Martenot.\nNel 1951 frequent\u00f2 i corsi estivi di Darmstadt dove incontr\u00f2 Karlheinz Stockhausen, di cui era di cinque anni pi\u00f9 vecchio. Entrambi devoti cattolici e alla ricerca di fondere la numerologia mistica e la tecnica di composizione seriale, furono scioccati dall'ascolto del secondo movimento (\"Mode de valeurs et d'intensit\u00e9s\") di \"Quatre \u00e9tudes de rythme\" di Messiaen, in cui per la prima volta la tecnica seriale viene estesa a tutti i parametri del suono. Considerata da Pierre Boulez \u00abopera senza sviluppo\u00bb, il suo \"carattere essenzialmente sperimentale indirizz\u00f2 tutti i giovani compositori del dopoguerra verso il campo, estremamente fertile all'inizio, della rigorosa quantificazione di tutti i dati dello spazio sonoro\".\"\nNel 1952 fu eccitato dal fatto che Stockhausen avesse ottenuto l'accesso a un generatore di forme d'onda sinusoidali che si trovava a Parigi. Goeyvaerts vedeva infatti in questo strumento la possibilit\u00e0 di trattare nelle sue composizioni con una forma pi\u00f9 pura di suono. Tale considerazione non era inizialmente condivisa da Stockhausen, che trovava l'apparato inadeguato a causa della difficolt\u00e0 di sovrapporre tra loro diverse frequenze. Solo pi\u00f9 tardi, nel 1953 e nello Studio per la musica elettronica di Cologna dove trov\u00f2 attrezzature pi\u00f9 adatte, Goeyvaerts pot\u00e9 realizzare con l'aiuto dell'amico la sua prima composizione elettronica, \"Nummer 5 met zuivere tonen\" (letteralmente \"Numero 5 con suoni puri\").\nDopo un temporaneo abbandono del mondo musicale, nel 1970 accett\u00f2 un posto all'Istituto di psicoacustica musica elettronica di Gand. I lavori composti dopo il 1975 si orientano verso la musica minimalista, i cui esempi pi\u00f9 noti sono la serie di cinque \"Litanie\" (1979-1982) e la sua ultima opera, \"Aquarius\" (1983-1992). Sebbene il minimalismo sia generalmente ritenuto una reazione contro il serialismo, Goeyvaerts ritiene entrambe le tecniche come differenti aspetti di una comune \"musica statica\" D'altra parte, anche l'analisi di opere giovanili come \"Nummer 4, met dode tonen\" (\"Numero 4 con toni morti\") e \"Nummer 5 met zuivere tonen\", entrambi gli aspetti siano vicini nell'opera dell'autore\nGoeyvaerts mor\u00ec improvvisamente nel 1993."}
{"id": "5851058", "revid": "63756", "url": "https://it.wikipedia.org/wiki?curid=5851058", "title": "Salmo 83", "text": "Il salmo 83 (82 secondo la numerazione greca) costituisce l'ottantatreesimo capitolo del Libro dei salmi."}
{"id": "5851064", "revid": "63756", "url": "https://it.wikipedia.org/wiki?curid=5851064", "title": "Salmo 85", "text": "Il salmo 85 (84 secondo la numerazione greca) costituisce l'ottantacinquesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5851068", "revid": "63756", "url": "https://it.wikipedia.org/wiki?curid=5851068", "title": "Salmo 86", "text": "Il salmo 86 (85 secondo la numerazione greca) costituisce l'ottantaseiesimo capitolo del Libro dei salmi."}
{"id": "5851070", "revid": "63756", "url": "https://it.wikipedia.org/wiki?curid=5851070", "title": "Salmo 87", "text": "Il salmo 87 (86 secondo la numerazione greca) costituisce l'ottantasettesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5851073", "revid": "63756", "url": "https://it.wikipedia.org/wiki?curid=5851073", "title": "Salmo 88", "text": "Il salmo 88 (87 secondo la numerazione greca) costituisce l'ottantottesimo capitolo del Libro dei salmi.\n\u00c8 tradizionalmente attribuito ai figli di Core. \u00c8 utilizzato dalla Chiesa cattolica nella liturgia delle ore."}
{"id": "5851075", "revid": "63756", "url": "https://it.wikipedia.org/wiki?curid=5851075", "title": "Salmo 90", "text": "Il salmo 90 (89 secondo la numerazione greca) costituisce il novantesimo capitolo del Libro dei salmi.\n\u00c8 l'unico salmo attribuito a Mos\u00e8."}
{"id": "5851089", "revid": "15756", "url": "https://it.wikipedia.org/wiki?curid=5851089", "title": "Elezioni parlamentari in Iran del 2016", "text": "Le elezioni parlamentari in Iran del 2016 si tennero il 26 febbraio e il 29 aprile per il rinnovo dell'Assemblea consultiva islamica.\nLa medesima tornata elettorale riguard\u00f2 anche l'Assemblea degli Esperti.\nQuesto \u00e8 stata la prima volta che entrambi gli organi governativi sono stati eletti contemporaneamente.\nGli elettori iscritti sono stati 54.915.024 (in Iran il diritto di voto matura al compimento dei 18 anni), mentre pi\u00f9 di 12.000 persone si sono candidate,\ndi cui 5.200 candidati, per lo pi\u00f9 riformisti,\nsono stati esclusi dal Consiglio dei Guardiani della Costituzione e 612 si sono ritirati.\nIl Consiglio dei Guardiani della Costituzione \u00e8 l'autorit\u00e0 incaricata di supervisionare le elezioni.\nIl Consiglio dei Guardiani interpreta il termine \"supervisione\" contenuto nell'articolo 99 della Costituzione iraniana come \"supervisione di approvazione\" (in lingua persiana: \u0646\u0638\u0627\u0631\u062a \u0627\u0633\u062a\u0635\u0648\u0627\u0628\u06cc), il che implica il diritto di accettare o respingere la legalit\u00e0 delle elezioni e l'eleggibilit\u00e0 dei candidati. Tale interpretazione, tuttavia, \u00e8 in contrasto con l'idea di \"supervisione nelle notifiche\" (in persiano: \u0646\u0638\u0627\u0631\u062a \u0627\u0633\u062a\u0637\u0644\u0627\u0639\u06cc), la quale non implica il menzionato diritto di approvazione.\nLa \"supervisione probatoria\" (Persian: \u0646\u0638\u0627\u0631\u062a \u0627\u0633\u062a\u0646\u0627\u062f\u06cc), che richiede prove per accettare o rifiutare la legalit\u00e0 dell'elezione e la competenza del candidato, \u00e8 un'altra interpretazione della all'articolo 99.\nDurante il giorno dell'elezione, gli osservatori del Consiglio dei Guardiani, gli ispettori del Ministero dell'Interno e i rappresentanti dei candidati hanno partecipato alla supervisione delle operazioni.\nSistema elettorale.\nDei 290 seggi dell'Assemblea consultiva islamica, 285 sono assegnati direttamente ai membri eletti e 5 seggi sono riservati ai rappresentanti degli Zoroastriani, Ebrei, Cristiani Assiri e Caldei, e Armeni (un seggio agli armeni del nord e uno per gli armeni del sud).\nI 285 membri vengono eletti nei 196 circoscrizioni elettorali dell'Iran, che possono eleggere uno o pi\u00f9 membri. Nei collegi uninominali i candidati devono ricevere almeno un terzo dei voti al primo turno: se nessun candidato supera questa soglia, un secondo turno si svolge con i due candidati con pi\u00f9 alto voto. Nei collegi plurinominali, gli elettori possono esprimere tanti voti quanti sono i seggi da eleggere: i candidati devono ricevere i voti da almeno un terzo degli elettori; se non tutti i seggi sono assegnati nel primo turno di votazione, un secondo turno si svolge con il doppio il numero dei candidati in quanto vi sono seggi da assegnare (o tutti i candidati originali se ci sono meno del doppio del numero di posti a sedere).\nGli elettori devono essere cittadini iraniani di et\u00e0 compresa tra 18 anni, e non devono essere stati dichiarati malati di mente.\nRequisiti dei candidati.\nSecondo la legge iraniana, per potersi candidare bisogna:\nUn candidato sar\u00e0 rigettato se si trova ad essere compromesso mentalmente, sostiene lo Sci\u00e0 o partiti politici od organizzazioni dichiarate illegali o sospettate di attivit\u00e0 anti-governativa, convertito ad altra religione o che ha in ogni caso ripudiato la fede islamica, \u00e8 stato ritenuto colpevole di corruzione, tradimento, frode, corruzione, tossicodipendenza o traffico o colpevole di aver violato la legge della Sharia. Inoltre, i candidati devono essere alfabetizzati; i candidati non possono aver preso parte al governo precedente all'anno 1979, essere grandi proprietari terrieri, tossicodipendenti o avere opinioni contro lo Stato o apostasia. I ministri del governo, i membri del Consiglio dei Guardiani e del Consiglio Superiore della Magistratura non possono partecipare alle elezioni, cos\u00ec come il Capo della Corte di giustizia, il Capo della polizia, alcuni funzionari e leader religiosi e tutti i membri delle forze armate..\nEsito.\nAl primo turno delle elezioni, con un tasso di affluenza pari al 62 %, sono stati aggiudicati 217 seggi su 290 (per un totale di 239 circoscrizioni); i risultati hanno visto l'affermazione della \"Coalizione Pervasiva dei \"Riformisti\" con 83 seggi, seguiti dalla \"Grande Coalizione Principalista\" (di orientamento conservatore) con 64 seggi, dai candidati indipendenti (non affiliati a nessuna coalizione) con 55 seggi; la \"Coalizione della Voce del Popolo\" (orientamento conservatore-moderato) ha ottenuto 10 seggi ed, infine, 5 sono stati riservati alle minoranze religiose.\nAl secondo turno, con un tasso di affluenza pari al 59 %, sono stati aggiudicati i restanti 68 seggi; i risultati finali sono dunque i seguenti:"}
{"id": "5851093", "revid": "1677272", "url": "https://it.wikipedia.org/wiki?curid=5851093", "title": "Nazionale di hockey su pista femminile del Messico", "text": "La nazionale di hockey su pista femminile del Messico \u00e8 la selezione femminile di hockey su pista che rappresenta il Messico in ambito internazionale.\nAttiva dal 1994, opera sotto la giurisdizione della Federazione di pattinaggio del Messico."}
{"id": "5851094", "revid": "93556", "url": "https://it.wikipedia.org/wiki?curid=5851094", "title": "Giovanni Soreth", "text": " Fu beatificato, per equipollenza, da papa Pio IX nel 1866.\nBiografia.\nAbbracci\u00f2 la vita religiosa tra i carmelitani del convento di Caen e fu ordinato sacerdote nel 1417. Studi\u00f2 teologia a Parigi, ottenendo la licenza nel 1437 e il magistero il 26 maggio 1438; ottenne un magistero in teologia \"ad honorem\" anche dall'universit\u00e0 di Padova, nel 1452.\nNel 1440 fu eletto superiore della provincia francese dell'ordine e nel 1451 priore generale, carica che ricopr\u00ec sino alla morte.\nAl fine di riformare l'ordine, promosse il ritorno dei carmelitani alla vita di povert\u00e0 e raccoglimento e difese, nonostante i suoi intenti separatisti, il movimento dell'osservanza, favorendo il passaggio di alcuni conventi alla congregazione mantovana dell'ordine.\nRivide le costituzioni e le promulg\u00f2 nel 1462. Compose anche una \"Expositio parenetica in Regulam Carmelitarum\".\nSotto il suo generalato sorse il second'ordine carmelitano, quello delle monache. Accett\u00f2 nell'ordine monasteri femminili gi\u00e0 esistenti e ne fond\u00f2 di nuovi: nel 1468 rivest\u00ec dell'abito carmelitano Francesca d'Amboise, duchessa di Bretagna, che aveva fondato il monastero di Bon-Don.\nCulto.\nIl suo culto fu confermato da papa Pio IX il 3 maggio 1866.\nIn arte, il beato \u00e8 raffigurato con l'abito carmelitano e una pisside, perch\u00e9 durante la devastazione di Liegi da parte di Carlo il Temerario, a rischio della vita, raccolse e riport\u00f2 in chiesa le specie eucaristiche che il popolo aveva disperso a terra.\nIl suo elogio si legge nel Martirologio romano all'8 maggio."}
{"id": "5851097", "revid": "1543377", "url": "https://it.wikipedia.org/wiki?curid=5851097", "title": "Apia International Sydney 2016 - Qualificazioni singolare femminile", "text": ""}
{"id": "5851101", "revid": "171091", "url": "https://it.wikipedia.org/wiki?curid=5851101", "title": "Laurent Martinet", "text": ""}
{"id": "5851107", "revid": "767487", "url": "https://it.wikipedia.org/wiki?curid=5851107", "title": "Phase (album)", "text": "Phase \u00e8 il primo album in studio del cantante britannico Jack Garratt, pubblicato il 19 febbraio 2016."}
{"id": "5851118", "revid": "80030", "url": "https://it.wikipedia.org/wiki?curid=5851118", "title": "Rocca di Narni", "text": ""}
{"id": "5851131", "revid": "380453", "url": "https://it.wikipedia.org/wiki?curid=5851131", "title": "Liga de Voleibol Superior Femenino 2000", "text": "La Liga de Voleibol Superior Femenino 2000 si \u00e8 svolta nel 2000: al torneo hanno partecipato 10 franchigie portoricane e la vittoria finale \u00e8 andata per la quarta volta alle Criollas de Caguas.\nRegolamento.\nLa competizione prevede che le dieci squadre partecipanti si sfidino, per circa due mesi, senza un calendario rigido, fino a disputare ventidue partite ciascuna. Le prime otto classificate si classificano ai play-off scudetto: "}
{"id": "5851138", "revid": "256896", "url": "https://it.wikipedia.org/wiki?curid=5851138", "title": "Qinhuangdao Olympic Sports Centre Stadium", "text": ""}
{"id": "5851151", "revid": "1431409", "url": "https://it.wikipedia.org/wiki?curid=5851151", "title": "P\u0101vels \u0160teinbors", "text": "Carriera.\nClub.\nHa cominciato la sua carriera con lo Skonto: nei primi tre anni di attivit\u00e0, pur senza scendere in campo, ha vinto tre campionati e due coppe nazionali. Pass\u00f2 quindi al J\u016brmala, dove trov\u00f2 progressivamente spazi, collezionando diverse presenze. Nel 2008 pass\u00f2 per quattro mesi in prestito agli inglesi del Blackpool, dove, per\u00f2, non scese mai in campo.\nTorn\u00f2, quindi, in patria al Metalurgs Liep\u0101ja, dove nel 2009 vinse il suo quarto campionato; curiosamente, anche in queste due occasioni non era il portiere titolare designato. Dopo una stagione con i sudafricani del Golden Arrows, dal luglio del 2013 \u00e8 migrato in Polonia con il G\u00f3rnik Zabrze.\nDopo due stagioni in Polonia, nell'estate pass\u00f2 ai ciprioti del Nea Salamis; nell'estate 2016, torna in Polonia, stavolta con l'Arka Gdynia.\nNazionale.\nHa esordito in Nazionale il 13 novembre 2015 nell'amichevole persa contro l', entrando negli ultimi minuti al posto di Andris Va\u0146ins."}
{"id": "5851171", "revid": "709406", "url": "https://it.wikipedia.org/wiki?curid=5851171", "title": "Litorali", "text": ""}
{"id": "5851180", "revid": "767487", "url": "https://it.wikipedia.org/wiki?curid=5851180", "title": "Discografia dei Bee Gees", "text": "Questa pagina contiene la discografia del gruppo musicale britannico Bee Gees."}
{"id": "5851183", "revid": "4175", "url": "https://it.wikipedia.org/wiki?curid=5851183", "title": "Trofeo europeo femminile FIRA 2011", "text": "Il Trofeo europeo femminile FIRA-AER 2011 () fu la 16\u00aa edizione del campionato europeo di rugby a 15 femminile ufficialmente organizzato dalla FIRA - AER.\nSi tenne tra il 30 aprile e il 7 maggio 2011 in Spagna e fu ospitato dalle citt\u00e0 galiziane di Culleredo, Ferrol, Vilagarc\u00eda de Arousa e Coru\u00f1a; quest'ultima fu tra l'altro la sede delle finali per il terzo e il primo posto del torneo.\nIl torneo vide in finale le padrone di casa della e le campionesse europee in carica dell' che si affrontarono a Coru\u00f1a per la finale per il titolo: prevalsero le inglesi 5-3 al termine di un incontro molto chiuso, terminato 0-0 dopo il primo tempo e condotto dalla Spagna fino a pochi minuti dal termine grazie a un calcio piazzato di Patricia Garc\u00eda nella ripresa; a due minuti dal termine il capitano inglese Sarah Hunter realizz\u00f2 la meta che ribaltava il risultato e dava alle britanniche la loro quarta vittoria nel torneo.\nFormula.\nLe partecipanti furono suddivise in due gruppi paritetici da 4 squadre ciascuno e si affrontarono con il metodo del girone all'italiana, in cui ognuna affront\u00f2 le altre in gara di sola andata; la classifica finale fu stilata con il punteggio dell'Emisfero Sud (4 punti per la vittoria, 5 per quella con almeno 8 punti di scarto, un eventuale punto di bonus per la squadra che realizza almeno 4 mete e un altrettanto eventuale punto di bonus per la squadra sconfitta se mantiene lo scarto a non pi\u00f9 di 7 punti).\nAl termine della fase a gironi, la prima classificata di un girone accedette alla finale contro la prima dell'altro girone; alle due seconde classificate fu riservata la finale per il terzo posto, e a scendere per le finali per il quinto e il settimo posto.\nIn tale torneo tutti gli incontri ebbero una durata di 70' con due tempi di 35' ciascuno."}
{"id": "5851184", "revid": "121093791", "url": "https://it.wikipedia.org/wiki?curid=5851184", "title": "EM Client", "text": "eM Client \u00e8 un client di posta elettronica per i sistemi operativi Microsoft Windows (XP e successivi), con funzioni per inviare e ricevere e-mail, gestire calendari, chat, contatti e attivit\u00e0.\nTipo di licenza.\neM Client fornisce due tipi di licenza, gratuita e Pro. La licenza gratuita \u00e8 destinata all'uso non commerciale e supporta due account di posta elettronica. La versione Pro, a pagamento, \u00e8 destinata all'uso commerciale e prevede un numero illimitato di account di posta elettronica e il supporto tecnico.\nSupporto e-mail.\neM Client supporta i protocolli IMAP, POP3 e tutte le principali piattaforme di servizi e-mail e SaaS come: Gmail, Yahoo, Exchange, iCloud, Outlook.com, Microsoft 365, Icewarp e Apple Server; \u00e8 tradotto in 19 lingue con localizzazioni aggiornate periodicamente."}
{"id": "5851185", "revid": "1318621", "url": "https://it.wikipedia.org/wiki?curid=5851185", "title": "Alfabeto Batak", "text": ""}
{"id": "5851188", "revid": "6923", "url": "https://it.wikipedia.org/wiki?curid=5851188", "title": "Canali (azienda)", "text": "Canali SpA \u00e8 un'azienda italiana attiva nella produzione di abbigliamento per uomo.\nStoria.\nL'azienda viene fondata a Triuggio (Provincia di Monza e della Brianza) nel 1934 da Giacomo e Giovanni Canali.\nNegli anni seguenti l\u2019attivit\u00e0 cresce e l'azienda arriva ad avere circa 100 dipendenti, fino allo scoppio della Seconda Guerra Mondiale.\nInizialmente focalizzata sulla produzione di impermeabili, l'azienda decide successivamente di investire nella produzione di abiti sartoriali. Negli anni '50 la guida dell'azienda passa alla seconda generazione di Canali\nNel 1953 nascono la Fratelli Canali S.p.a. e il marchio Cafra.\nNegli anni '80 Canali apre sedi in USA, Inghilterra, Francia. Negli anni '90 i capi Canali sono esportati in Russia, Cina, India e Oceania.\nNel giugno 2013 la gestione di Canali passa alla terza generazione della famiglia. Negli stessi anni viene inoltre introdotta la collezione \"sportswear -\" Black Edition e nasce la Fondazione Canali Onlus, un organismo sociale senza scopi di lucro.\nDal 2012 l'87.5% della produzione totale \u00e8 destinata all'esportazione, il primo mercato di sbocco sono gli Stati Uniti."}
{"id": "5851189", "revid": "1318621", "url": "https://it.wikipedia.org/wiki?curid=5851189", "title": "Scrittura Tamil", "text": ""}
{"id": "5851220", "revid": "767487", "url": "https://it.wikipedia.org/wiki?curid=5851220", "title": "Fiore di Terra Santa", "text": "Il Fiore di Terra Santa \u00e8 un libro di Girolamo Castiglione, pubblicato la prima volta a Roma nel 1491 per i tipi di Eucharius Silber; a questa edizione ne seguirono una realizzata a Messina nello stesso anno dallo stampatore Georg Ricker e una, datata 1499, sempre messinese.\nDescrizione.\nSi tratta di una descrizione del viaggio effettuato dall'autore in Terra Santa dopo il 1486. Castiglione fu, come si evince dalla prefazione dell'opera, frate (non se ne conosce l'Ordine) e predicatore apostolico milanese. \nIl \"Fiore\", \u00e8 il resoconto del suo pellegrinaggio,che lo port\u00f2 anche Egitto, Siria e Libano; il testo, in un italiano con forte inflessioni dialettali, \u00e8 di notevole importanza storica soprattutto per la presenza di descrizioni di chiese e monasteri oggi scomparsi.\nBibliografia.\nMarco Palma, \"Girolamo Castiglione\", in \"Dizionario Biografico degli Italiani\", XXII, Roma, Istituto per l'Enciclopedia, 1979, pp.\u00a091\u201392\nAlessandro Tedesco, \"Itinera ad Loca Sancta. I libri di viaggio delle Biblioteche Francescane di Gerusalemme\", Milano, ETS, 2019, p.\u00a088\nCollegamenti esterni.\n Digitalizzazione dell'esemplare conservato presso la Biblioteca Nazionale Braidense"}
{"id": "5851221", "revid": "63756", "url": "https://it.wikipedia.org/wiki?curid=5851221", "title": "Salmo 138", "text": "Il salmo 138 (137 secondo la numerazione greca) costituisce il centotrentottesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851223", "revid": "63756", "url": "https://it.wikipedia.org/wiki?curid=5851223", "title": "Salmo 139", "text": "Il salmo 139 (138 secondo la numerazione greca) costituisce il centotrentanovesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851225", "revid": "63756", "url": "https://it.wikipedia.org/wiki?curid=5851225", "title": "Salmo 140", "text": "Il salmo 140 (139 secondo la numerazione greca) costituisce il centoquarantesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851227", "revid": "63756", "url": "https://it.wikipedia.org/wiki?curid=5851227", "title": "Salmo 141", "text": "Il salmo 141 (140 secondo la numerazione greca) costituisce il centoquarantunesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851229", "revid": "63756", "url": "https://it.wikipedia.org/wiki?curid=5851229", "title": "Salmo 142", "text": "Il salmo 142 (141 secondo la numerazione greca) costituisce il centoquarantaduesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851231", "revid": "767487", "url": "https://it.wikipedia.org/wiki?curid=5851231", "title": "Campionato messicano di hockey su pista", "text": "Il campionato messicano di hockey su pista \u00e8 il torneo istituito ed organizzato dalla Federazione di pattinaggio del Messico."}
{"id": "5851232", "revid": "63756", "url": "https://it.wikipedia.org/wiki?curid=5851232", "title": "Salmo 143", "text": "Il salmo 143 (142 secondo la numerazione greca) costituisce il centoquarantatreesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851238", "revid": "63756", "url": "https://it.wikipedia.org/wiki?curid=5851238", "title": "Salmo 144", "text": "Il salmo 144 (143 secondo la numerazione greca) costituisce il centoquarantaquattresimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851242", "revid": "63756", "url": "https://it.wikipedia.org/wiki?curid=5851242", "title": "Salmo 145", "text": "Il salmo 145 (144 secondo la numerazione greca) costituisce il centoquarantaquattresimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5851245", "revid": "76963", "url": "https://it.wikipedia.org/wiki?curid=5851245", "title": "Bill Holm", "text": "Biografia.\nNato in una fattoria a nord di Minneota (Minnesota) nel 1943, frequent\u00f2 il Collegio svedese \"Gustavus Adolphus\" a St. Peter (Minnesota) dove si laure\u00f2 nel 1965. In seguito frequent\u00f2 l'Universit\u00e0 del Kansas. Nominato \"Professor Emeritus\" di letteratura e poetica inglese alla Southwest Minnesota State University, vi insegn\u00f2 fino al pensionamento nel 2007.\nBill Holm fu eletto \"McKnight Distinguished Artist of the Year\" nel 2008. Questa onorificenza celebra gli artisti che si sono distinti profondamente nella cultura del Minnesota. Holm era discendente di immigrati islandesi e ogni anno passava parte di tempo presso la sua seconda dimora a Hofs\u00f3s, in Islanda.\nHolm \u00e8 deceduto per polmonite il 25 febbraio 2009, a Sioux Falls (Dakota del Sud) a 65 anni.\nOpere.\nAutore di poesie e saggi, Holm ha pubblicato 12 libri, tradotti anche in altre lingue:\nAudio.\nHolm ha pubblicato 4 libri audio di poesie e saggi su CD:"}
{"id": "5851247", "revid": "63756", "url": "https://it.wikipedia.org/wiki?curid=5851247", "title": "Salmo 149", "text": "Il salmo 149 costituisce il centoquarantanovesimo capitolo del Libro dei salmi.\n\u00c8 utilizzato dalla Chiesa cattolica nella liturgia delle ore."}
{"id": "5851248", "revid": "76963", "url": "https://it.wikipedia.org/wiki?curid=5851248", "title": "Matt McGrath (attore)", "text": "Ha debuttato al cinema nel 1987, a 18 anni, nel film \"Ironweed\".\nMcgrath \u00e8 dichiaratamente gay."}
{"id": "5851250", "revid": "63756", "url": "https://it.wikipedia.org/wiki?curid=5851250", "title": "Salmo 150", "text": "Il salmo 150 costituisce il centocinquantesimo e ultimo capitolo del Libro dei salmi.\n\u00c8 utilizzato dalla Chiesa cattolica nella liturgia delle ore."}
{"id": "5851273", "revid": "767487", "url": "https://it.wikipedia.org/wiki?curid=5851273", "title": "Truth - Il prezzo della verit\u00e0", "text": "Truth - Il prezzo della verit\u00e0 (\"Truth\") \u00e8 un film del 2015 diretto da James Vanderbilt.\nLa pellicola, con protagonisti Cate Blanchett e Robert Redford, \u00e8 l'adattamento cinematografico delle memorie della giornalista Mary Mapes, intitolate \"Truth and Duty: The Press, the President and the Privilege of Power\" e racconta del servizio tv trasmesso nel settembre 2004 dalla CBS nel corso della trasmissione giornalistica \"60 Minutes\" di cui la Mapes era produttrice, noto come \"Killian documents\", sul servizio militare svolto dal futuro presidente George W. Bush nella Guardia Nazionale del Texas, per evitare di partecipare alla guerra del Vietnam.\nTrama.\nA pochi mesi dalle elezioni presidenziali con le quali George W. Bush cercher\u00e0 nel 2004 di confermarsi alla guida del paese, la brillante giornalista Mary Mapes torna ad indagare sull'arruolamento dello stesso Bush nella Guardia Nazionale.\nIl sospetto \u00e8 che nel 1972, Bush, come altri \"figli di pap\u00e0\" texani siano stati raccomandati per essere arruolati nella Guardia Nazionale, evitando l'esercito regolare e quindi la certezza di prendere parte alla guerra del Vietnam.\nA confermare la circostanza \u00e8 Ben Barnes, allora governatore del Texas. Ma il riscontro di un esponente del Partito Democratico non \u00e8 abbastanza per un grande scoop. Cos\u00ec, sostenuta dall'anchorman Dan Rather, Mary e la sua squadra trovano dettagli interessantissimi sull'operato di George W. Bush nella Guardia Nazionale. Grazie a Bill Burkett, un colonnello in pensione, ricevono dei documenti che proverebbero come il soldato Bush fosse tutt'altro che un modello, e in particolare pare che non fosse stato presente per mesi nella sede del suo addestramento.\nSu pressione della rete CBS Mary Mapes deve confezionare in fretta il servizio da inserire nella popolarissima trasmissione giornalistica \"60 Minutes\" condotta da Rather. I documenti chiave, ricevuti solo in copia, hanno origine incerta e la loro autenticit\u00e0 \u00e8 confermata solo parzialmente.\nCos\u00ec, nonostante il servizio faccia sensazione, l'attaccabilit\u00e0 dei documenti si rivela un boomerang.\nNell'inchiesta interna che segue, al termine del dibattimento, la Mapes sottolinea come dovrebbe essere pi\u00f9 importante la sostanza dell'indagine, sulla quale si \u00e8 sorvolato, che non lambiccarsi sull'autenticit\u00e0 di documenti controversi. Cos\u00ec facendo per\u00f2, in qualche modo, lei stessa non fa che confermare le accuse sul suo conto, dando priorit\u00e0 all'interesse politico rispetto alla deontologia professionale. E cos\u00ec \u00e8 licenziata al pari di tutta la sua squadra, collaboratori e superiori responsabili della CBS.\nGeorge W. Bush batte Kerry e apre il suo secondo mandato, mentre Dan Rather conclude amaramente una gloriosa carriera e Mary Mapes, sconfitta, smetter\u00e0 di fare la giornalista.\nProduzione.\nIl budget del film \u00e8 stato di 9,6 milioni di dollari.\nLe riprese si sono svolte in Australia, a Sydney, a partire dall'ottobre 2014 per le successive otto settimane primaverili australiane.\nDistribuzione.\nIl film \u00e8 stato presentato fuori concorso al Toronto International Film Festival il 12 settembre 2015.\nLa pellicola \u00e8 stata distribuita negli Stati Uniti a partire dal 16 ottobre 2015, in numero limitato di copie, e in tutta la nazione dal 30 ottobre, mentre in Italia arriva dal 17 marzo 2016, distribuito dalla Lucky Red."}
{"id": "5851277", "revid": "107851257", "url": "https://it.wikipedia.org/wiki?curid=5851277", "title": "Videogiochi nel 2011", "text": ""}
{"id": "5851282", "revid": "1305772", "url": "https://it.wikipedia.org/wiki?curid=5851282", "title": "Discografia di Birdy", "text": "Questa pagina contiene la discografia della cantante britannica Birdy."}
{"id": "5851284", "revid": "92723", "url": "https://it.wikipedia.org/wiki?curid=5851284", "title": "Salmo 146", "text": "Il salmo 146 costituisce il centoquarantaseiesimo capitolo del Libro dei salmi. Secondo la numerazione greca \u00e8 la prima parte del salmo 147.\nIl verso di \u00e8 citato all'interno di e di ."}
{"id": "5851286", "revid": "92723", "url": "https://it.wikipedia.org/wiki?curid=5851286", "title": "Salmo 147", "text": "Il salmo 147 costituisce il centoquarantasettesimo capitolo del Libro dei salmi. La numerazione dei versetti di questo salmo incomincia da 12, perch\u00e9 secondo la numerazione greca i primi undici versetti sono quelli del salmo 146."}
{"id": "5851291", "revid": "116545435", "url": "https://it.wikipedia.org/wiki?curid=5851291", "title": "Unione Sportiva Carrarese 1981-1982", "text": "Questa voce raccoglie le informazioni riguardanti l'Unione Sportiva Carrarese nelle competizioni ufficiali della stagione 1981-1982."}
{"id": "5851298", "revid": "1573940", "url": "https://it.wikipedia.org/wiki?curid=5851298", "title": "Yang Jia", "text": "Yang Jia (cinese: \u967d\u7532), anche denominato Xiang Jia (\u8c61\u7532) o He Jia (\u548c\u7532), nome personale Zi He (\u5b50\u548c), fu un re della Dinastia Shang. che regn\u00f2 dal 1408 a.C. al 1401 a.C., anno della sua morte.\nNello \"Shiji\" (\"Memorie di uno storico\") viene indicato da Sima Qian come il diciottesimo sovrano Shang, succeduto al cugino di suo padre Nan Geng. Sal\u00ec sul trono nell'anno di Renxu (Cinese: \u58ec\u620c), stabilendo Yan (odierna Qufu) come capitale. Regn\u00f2 per circa 7 anni (secondo altre fonti 17) e gli venne assegnato il nome postumo di Yang Jia. Gli succedette il fratello minore, Pan Geng.\nAlcune incisioni oracolari su osso rinvenuti a Yin Xu, invece, lo indicano come il diciassettesimo sovrano Shang e che il nome postumo sarebbe stato Xiang Jia (Cinese: \u8c61\u7532)."}
{"id": "5851312", "revid": "71155", "url": "https://it.wikipedia.org/wiki?curid=5851312", "title": "Discografia dei Blur", "text": "Questa pagina contiene la discografia del gruppo musicale britannico Blur."}
{"id": "5851318", "revid": "767487", "url": "https://it.wikipedia.org/wiki?curid=5851318", "title": "I trecento della Settima", "text": "I trecento della Settima \u00e8 un film bellico diretto dal regista Mario Baffico ed interpretato da soldati italiani appartenenti alla Divisione Alpina \u201cCuneense\u201d, reduci dal fronte albanese della guerra italo - greca. Ispirato ad un episodio realmente accaduto, fu girato nei mesi estivi del 1942, ma \u00e8 poi uscito sugli schermi nel maggio 1943.\nTrama.\nDurante la guerra tra I'Italia fascista e la Grecia, le truppe italiane sono schierate sul fronte greco - albanese. In questo ambito la Settima compagnia di un reggimento di Alpini, composta da trecento soldati ed al comando di un capitano, viene inviata in prima linea a presidio di una valico montano che costituisce un caposaldo essenziale dello schieramento. Durante la permanenza sulla linea del fronte si sviluppano le tante storie umane e personali dei vari ufficiali e soldati che fanno parte della compagnia. &lt;br&gt;\nSottoposta a numerosi e violenti attacchi da parte delle truppe greche, l'unit\u00e0 riesce a resistere nonostante le gravi perdite e le difficolt\u00e0 di rifornimento. Al momento di ottenere il cambio per poter tornare nelle retrovie, solo 19 dei trecento uomini che componevano l'unit\u00e0 sono riusciti a sopravvivere e saranno costoro a rendere gli onori militari al loro Capitano, perito anch'esso in combattimento.\nRealizzazione del film.\nSoggetto e sceneggiatura.\nNato nell'ambito del filone di pellicole propagandistiche realizzate nel periodo bellico, \"I trecento della Settima\" si proponeva di colmare un vuoto: l'assenza di film sulle gesta delle truppe alpine in un panorama che aveva invece visto numerose opere dedicate alla Marina (\"Uomini sul fondo\" ed \"Alfa Tau!\" di De Robertis), all'Aviazione (\"I 3 aquilotti\" di Mattoli e \"Gente dell'aria\" di Pratelli), alle truppe africane (\"Giarabub\" di Alessandrini e \"Bengasi\" di Genina], alla Sanit\u00e0 (\"La nave bianca\" di Rossellini) e financo ai cappellani militari (\"L'uomo dalla croce\" ancora di Rossellini) mentre una sola si era occupata delle truppe di montagna (\"Quelli della montagna\" di Vergano), peraltro disconosciuta dal mondo degli alpini.\nCos\u00ec, quando Baffico propose all'Istituto \"Luce\" un soggetto sulla Marina, gli fu osservato che sarebbe stato un doppione di quelli gi\u00e0 esistenti ed il regista, studiando le possibili alternative, si indirizz\u00f2 su tale tematica. \u00abL'idea - ha scritto Baffico - venne a me ed a Mario Corsi: in quel tempo tutti i giornali erano pieni di pagine intere sui resoconti di azioni eroiche degli alpini, che erano quindi all'ordine del giorno. Ci recammo da Fantechi, Presidente del \"Luce\", il quale, al termine del nostro colloquio, condivideva il nostro entusiasmo\u00bb. Per dar corso all'idea Baffico e Corsi si recarono due volte in Albania sul fronte italo - greco dove raccolsero materiale, documentazione e testimonianze necessari per la sceneggiatura.\nProduzione.\nLa scelta della produzione fu, anche per ragioni economiche, di non utilizzare attori professionisti. Per questo i protagonisti vennero individuati all'interno dei diversi reggimenti alpini, dove furono selezionati con una serie di provini i militari ritenuti pi\u00f9 idonei ad affrontare la macchina da presa. Alla fine della selezione la produzione ed il regista si trovarono a disposizione l'equivalente di diverse unit\u00e0 pi\u00f9 due batterie di artiglieria ed un aereo militare La lavorazione, iniziata a Cinecitt\u00e0 nel maggio 1942, dur\u00f2 poi per tutti i mesi estivi e si svolse soprattutto in esterni, dapprima nella conca di Limone Piemonte e successivamente, quando si tratt\u00f2 di girare alcune scene su ambienti innevati, ai piedi del Monte Bianco. Con \"I trecento della Settima\" si concluse l'attivit\u00e0 produttiva della \"Nettunia\" che aveva realizzato in precedenza soltanto due altri film e che per questa pellicola fu affiancata dall'Istituto \"Luce\", anche perch\u00e9 una parte del film \u00e8 costituita da spezzoni di documentari girati dagli operatori del \"Luce\" sui fronti del conflitto.\nInterpreti.\nCome s'\u00e8 detto, tutti coloro che presero parte alla realizzazione del film non erano, tranne uno, attori professionisti bens\u00ec veri alpini, di cui molti erano reduci da quello stesso fronte greco in cui era ambientata la vicenda. Dopo aver partecipato alle riprese del film, molti di questi militari, ufficiali e soldati, furono poi destinati ad integrare le fila dell'ARMIR in Russia da dove, come ha ricordato qualche commentatore, molti di essi non tornarono.\nAccoglienza.\nAnche se la lavorazione era terminata alla fine dell'estate 1942, per passare ad ottobre alla fase di montaggio, il film non usc\u00ec sugli schermi che nel maggio dell'anno successivo, in un momento in cui le sorti della guerra erano per l'Italia ormai segnate (in quel mese si arresero le forze italo - tedesche in Africa Settentrionale e nell'inverno precedente c'era stata la catastrofe in Russia, oltre ai crescenti bombardamenti sulle citt\u00e0), causando quindi scarso richiamo per un film che descriveva la realt\u00e0 bellica.\nCritica.\nI commenti del tempo, pur non potendo sottrarsi all'esaltazione dell'eroismo militare descritto nella vicenda, non mancarono in qualche caso di avanzare riserve sul valore artistico del film ed anche un certo fastidio per il suo tono enfatico. \u00abIl regista - scrisse infatti \"Film\" - si \u00e8 fatto sfuggire tra le dita, come sabbia, gli elementi per un film di prim'ordine. Se si eccettuano alcuni tratti anche nobilmente simbolici e poeticamente significativi, il resto \u00e8 cronaca spicciola con le solite infrastrutture retoriche senza le quali, sembra, non si possa concepire un film di guerra\u00bb. Ancora pi\u00f9 duro fu il commento di \"Cinema\" secondo cui \u00abBaffico ci sembra si sia posto di fronte a questi alpini in modo indifferente e distratto. La guerra, gli uomini, la morte, nella suggestivit\u00e0 dell'opera calcolata da un mestiere intelligente, nell'atmosfera calda dell'arte: tutto materiale inutile, di scarto, tutte possibilit\u00e0 da non prendersi in seria considerazione, evidentemente\u00bb.\nMentre su alcuni quotidiani prevalsero i toni di esaltazione (secondo il \"Corriere della sera\", ne \"I trecento della Settima\" \u00absi esprime lo spirito delle truppe alpine con bellissima evidenza, ricco di particolari quanto pi\u00f9 commoventi, quanto pi\u00f9 castigati\u00bb) o di apprezzamento per l'adesione allo spirito di corpo (\u00abLa regia di Baffico, alle prese con questi eccezionali interpreti, \u00e8 sempre sobria, vigilata, consapevole, non teme talvolta di sfiorare l'apparente cronaca\u00bb), il settimanale \"L'Illustrazione italiana\" scelse una vena ironica nel descrivere brevemente \u00abla quieta ed abituale solidariet\u00e0 tra tutti quelli della Settima, muli compresi\u00bb.\nRisultato commerciale.\nIn base ai dati disponibili si desume che il film diretto da Baffico, uscito in un periodo certamente poco propizio per proporre temi legati alla guerra, ebbe un esito economico modesto, con un incasso di circa 860.000 lire dell'epoca, lontano dagli introiti di altre pellicole del tempo che, per quanto uscite negli stessi difficili mesi, registrarono introiti almeno superiori al milione.\nCommenti successivi.\nAlla prova del tempo, il giudizio su \"I trecento della Settima\" \u00e8 stato associato a quello sui (peraltro pochi) film di propaganda prodotti durante i tre anni che portarono alla sconfitta italiana. \u00abNei film del 1943 - ha scritto Cavallo - aleggiava la sensazione di una perdita irrimediabile. Appariva sempre pi\u00f9 evidente come quelle stesse situazioni di manifesta inferiorit\u00e0 dei nostri soldati che nei film servivano a dimostrarne il coraggio, in realt\u00e0 non costituivano il passaggio verso la vittoria, ma precludevano alla sconfitta\u00bb.\nNonostante il Regime chiedesse di realizzare un \"cinema di guerra\" (nel 1941 era stato anche costituito un apposito Comitato, presieduto dal Ministro Pavolini) la cinematografia dell'epoca mir\u00f2 pi\u00f9 a far dimenticare la guerra che ad esaltarla. Un accento che si ritrov\u00f2 anche nei film di pi\u00f9 aperto scopo propagandistico nei quali \u00abi registi fanno sparire qualsiasi alone di gloriosa avventura e la sostituiscono con la rappresentazione dei gesti quotidiani e la valorizzazione dell'aspetto umano rispetto alle armi ed ai mezzi. Nel caso de \"I trecento della Settima\" l'impressione di realt\u00e0 ottenuta all'inizio \u00e8 mantenuta con coerenza e senza concessioni alla propaganda pi\u00f9 trionfalistica\u00bb."}
{"id": "5851319", "revid": "52953", "url": "https://it.wikipedia.org/wiki?curid=5851319", "title": "Acidalia Planitia", "text": "L'Acidalia Planitia \u00e8 una regione pianeggiante della superficie di Marte. Si trova tra la regione vulcanica di Tharsis e l'Arabia Terra a nord delle Valles Marineris, centrata a .\nLa maggior parte di questa regione si trova nel reticolo geografico di Mare Acidalium, ma una piccola parte \u00e8 sul reticolo di Ismenius Lacus. La pianura ospita la famosa Cydonia, una regione al confine con un altopiano pesantemente craterizzato.\nAlcuni luoghi in Acidalia Planitia mostrano strutture a forma di coni che, secondo alcuni ricercatori, sono dovute alla presenza di vulcani di fango.\nLa pianura trae il nome da una corrispondente caratteristica di albedo su una mappa di Giovanni Schiaparelli, che mutu\u00f2 a sua volta il nome dalla mitologica fonte di Acidalia.\nCultura di massa.\nNel romanzo \"L'uomo di Marte\" di Andy Weir, e nel suo adattamento cinematografico del 2015, \"Sopravvissuto - The Martian\", questa regione \u00e8 il sito di atterraggio della missione \"Ares 3\", in cui il protagonista viene abbandonato, erroneamente creduto morto, a seguito di una violenta tempesta di sabbia."}
{"id": "5851327", "revid": "1001457", "url": "https://it.wikipedia.org/wiki?curid=5851327", "title": "Xiang Jia", "text": ""}
{"id": "5851329", "revid": "767487", "url": "https://it.wikipedia.org/wiki?curid=5851329", "title": "Associazione Sportiva Casale 1981-1982", "text": "Questa voce raccoglie le informazioni riguardanti l'Associazione Sportiva Casale nelle competizioni ufficiali della stagione 1981-1982."}
{"id": "5851331", "revid": "110826333", "url": "https://it.wikipedia.org/wiki?curid=5851331", "title": "Paul Rust", "text": "Biografia.\nRust \u00e8 nato a Le Mars, Iowa, figlio di Jeanne e Bob Rust. Fu cresciuto cattolico e frequent\u00f2 la Gehlen Catholic High School . Sua madre era insegnante alla Le Mars Community High School, e suo padre possedeva un negozio di merci e riparazione di stivali occidentali. Si \u00e8 laureato all'Universit\u00e0 dell'Iowa nel maggio del 2004. \nIn un'intervista, Rust ha dichiarato a Marc Maron di aver lottato con il disturbo ossessivo-compulsivo in giovent\u00f9.\nCarriera.\nRust \u00e8 meglio conosciuto come cabarettista e sceneggiatore al Upright Citizens Brigade Theatre (UCB) di Los Angeles. A UCB, \u00e8 attualmente membro dei gruppi di sketch comedy A Kiss From Daddy e Last Day of School. \u00c8 apparso in film come \"Bastardi senza gloria\" , \"Ass Backwards\" , \"Freak Dance\" , \"Paper Heart\" e \"Semi-Pro\" . Ha interpretato il ruolo di attore pi\u00f9 importante nell'estate del 2009, interpretando il ruolo principale nel film \"I Love You, Beth Cooper\" . Rust ha scritto per programmi televisivi come \"Human Giant\"e \"Moral Orel\" . Rust e il comico Charlyne Yiforma formano la band The Glass Beef nel 2006. I due sono apparsi insieme in un video di \"Song Away\" di Hockey . \u00c8 anche il cantante e bassista del duo comico rock Do not Stop o We'll Die con il collega comico Michael Cassady. Fino alla sua morte, la band presentava anche il compianto Harris Wittels alla batteria.\nNel novembre 2010, Rust \u00e8 apparso nella commedia speciale di sketch Comedy Central \"This Show Will Get You High\" , creato da e interpretato da Matt Besser . Lui e Paul Reubens hanno co-sceneggiato il film \"Pee-wee's Big Holiday di\" Pee-Wee Herman, pubblicato nel 2016. \nRust appare come un ospite frequente sul \"Comedy Bang!\" podcast, dove \u00e8 meglio conosciuto per il suo segmento \"New No-No\". Ha scritto per il \"Comedy Bang di\" IFC \"! Scoppio!\" e ha anche lavorato come scrittore e redattore di storie sul revive per la quarta stagione di Netflix \"Arrested Development\" nel 2013.\nRust e Judd Apatow hanno prodotto per Netflix la serie tv \"Love\" , che ha debuttato nel febbraio 2016. Rust ha co-creato lo spettacolo con la moglie, Lesley Arfin .\nVita privata.\nRust ha sposato la scrittrice Lesley Arfin nell'ottobre 2015. Hanno una figlia nata nel 2017."}
{"id": "5851332", "revid": "1001457", "url": "https://it.wikipedia.org/wiki?curid=5851332", "title": "He Jia", "text": ""}
{"id": "5851335", "revid": "287204", "url": "https://it.wikipedia.org/wiki?curid=5851335", "title": "Volume Locale", "text": "Il Volume Locale \u00e8 un insieme di 258 galassie situate in un'area del nostro vicino Universo osservabile compresa entro una distanza di 11 Megaparsec dalla Terra.\nLe galassie sono state censite tramite i dati raccolti dallo Spitzer Local Volume Legacy Survey Team attraverso cicli di osservazioni effettuate dal Telescopio spaziale Spitzer con l'utilizzo della Infrared Array Camera for Spitzer (IRAS) e del Multiband Imaging Photometer for Spitzer (MIPS).\nIl Volume Locale comprende tutte le galassie presenti in un sotto-volume situato entro 3,5 Megaparsec ed un insieme di galassie spirali e irregolari all'interno dell'ambito di 11 Megaparsec.\nGli obiettivi dello studio erano quelli di raccogliere dati sul tasso di formazione stellare, sulla massa stellare nelle popolazioni di stelle pi\u00f9 antiche, sulla polvere interstellare e le interferenze con la luce stellare.\nNel Volume Locale \u00e8 compreso il Gruppo Locale di cui fa parte la nostra Via Lattea e la Galassia di Andromeda, a sua volta inserito nel Foglio Locale, un'area dello spazio di forma appaiattita nella quale circa 60 galassie condividono la medesima velocit\u00e0 peculiare e che si estende per circa 7 Megaparsec per un spessore di circa 0,5 Megaparsec.\nIl Volume Locale a sua volta \u00e8 compreso nel Superammasso della Vergine che di recente \u00e8 divenuto una sottostruttura dell'enorme Superammasso Laniakea.\nNell'elenco sono comprese galassie di grandi dimensioni, maestose o peculiari come ad esempio Centaurus A, la Galassia di Bode, la Galassia Sigaro, la Galassia del Compasso, la Galassia Girandola del Sud, la Galassia Girandola, la Galassia Sombrero, NGC 1512, M51, M74, M66 e M96.\nRecentemente, a seguito di osservazioni del Telescopio spaziale Hubble, sono state identificate due galassie nane, Pisces A e Pisces B, migrate nel Volume Locale dal confinante Vuoto Locale."}
{"id": "5851336", "revid": "767487", "url": "https://it.wikipedia.org/wiki?curid=5851336", "title": "Taubatherium paulacoutoi", "text": "Il taubaterio (Taubatherium paulacoutoi) \u00e8 un mammifero erbivoro estinto, appartenente ai notoungulati. Visse nell'Oligocene superiore (circa 24 milioni di anni fa) e i suoi resti fossili sono stati ritrovati in Sudamerica (Brasile).\nDescrizione.\nI fossili di questo animale indicano che possedeva una corporatura abbastanza robusta, ma non cos\u00ec pesante come alcuni suoi simili (ad esempio \"Scarrittia\" e \"Leontinia\"). Il corpo robusto era sorretto da quattro arti relativamente slanciati ma forti; le dimensioni di \"Taubatherium\" erano tipiche dei rappresentanti della sua famiglia (era lungo circa un metro e ottanta e l'altezza al garrese doveva oltrepassare gli ottanta centimetri). Il peso doveva essere compreso tra 280 e 350 chilogrammi, e la massa corporea poteva equivalere a quella di un odierno cavallo. \nClassificazione.\nQuesto animale venne descritto per la prima volta nel 1983 da Paula Couto, sulla base di resti cranici e frammenti postcranici ritrovati nella formazione Trememb\u00e9 nella zona di Taubat\u00e9, in Brasile. Lo studioso ritenne che i fossili appartenessero al genere gi\u00e0 descritto \"Leontinia\" (\"Leontinia cf. gaudryi\"). Successivamente, nel 1989, questi fossili vennero attribuiti a un nuovo genere di notoungulati, \"Taubatherium\". Oltre alla specie tipo (\"Taubatherium paulacoutoi\"), venne descritta anche un'altra specie proveniente dalla medesima formazione e basata su un singolo molare superiore (\"T. major\"); quest'ultima specie viene attualmente considerata un sinonimo della specie tipo. \n\"Taubatherium\" \u00e8 un rappresentante della famiglia dei leontiniidi, un gruppo di notoungulati di forme pesanti che si svilupparono soprattutto nell'Oligocene; in particolare, \"Taubatherium\" sembrerebbe essere parte di un clade tropicale comprendente anche \"Huilatherium\" e \"Colpodon\".\nPaleoecologia e paleobiologia.\n\"Taubatherium\" doveva essere un animale erbivoro, di abitudini gregarie, che viveva in branchi attorno a un antico lago; i fossili mostrano esemplari dalle notevoli differenze morfologiche, ed \u00e8 probabile che fossero dovute a ontogenesi o a dimorfismo sessuale (do Couto Ribeiro, 2016)."}
{"id": "5851337", "revid": "22356", "url": "https://it.wikipedia.org/wiki?curid=5851337", "title": "Taubatherium", "text": ""}
{"id": "5851338", "revid": "1001457", "url": "https://it.wikipedia.org/wiki?curid=5851338", "title": "Shang King Yang Jia", "text": ""}
{"id": "5851340", "revid": "36426", "url": "https://it.wikipedia.org/wiki?curid=5851340", "title": "Le muse", "text": ""}
{"id": "5851347", "revid": "118369195", "url": "https://it.wikipedia.org/wiki?curid=5851347", "title": "Associazione studentesca", "text": "Una associazione studentesca (o universitaria) consiste in un'organizzazione universitaria gestita dagli studenti, generalmente riservata a studenti e/o alunni. \u00c8 tuttavia possibile che alcune associazioni non siano affiliate ad una specifica universit\u00e0 e/o accettino studenti non universitari.\nAll'interno di queste associazioni si pu\u00f2 promuovere un vasto numero di attivit\u00e0, quali la propaganda di cause di interesse comune, il dibattito ed il confronto intellettuale fra soci, fino alla condivisione e alla pratica di hobbies di vario tipo. Il fine ultimo delle associazioni \u00e8 quello di creare un network universitario all'interno del quale lo studente possa confrontarsi con persone che nutrono interessi comuni, in modo da accrescerne il bagaglio culturale e professionale. Alcuni esempi sono la Debate Society, la International Student Society, la Rock Society, oltre alle associazioni collegate ai vari ambiti di studio (Business Society, Law Society, ecc.).\nLa membership delle associazioni studentesche \u00e8 generalmente aperta, differenziandosi perci\u00f2 dalle \"honor society\" e dalle confraternite, delle quali si pu\u00f2 divenire membri solo su invito. Le iscrizioni alle associazioni vengono aperte all'inizio dell'anno accademico, in seguito alla campagna di presentazione volta al coinvolgimento di nuovi membri. Gli studenti potrebbero dover pagare una quota associativa per diventare membro o per rinnovare la loro membership. Dal momento che le \"society\" sono organizzazioni no-profit, le quote associative hanno lo scopo unico di finanziare gli eventi dell'associazione stessa."}
{"id": "5851365", "revid": "6923", "url": "https://it.wikipedia.org/wiki?curid=5851365", "title": "Tesla Model X", "text": "La Tesla Model X \u00e8 un Crossover SUV a 5 porte di segmento J a propulsione elettrica dotato di batteria agli ioni di litio ricaricabile, prodotto dall'azienda californiana Tesla dal 2015.\nLa Model X \u00e8 stata sviluppata sul pianale della Tesla Model S e si caratterizza per la singolare apertura delle porte posteriori, denominate \"Falcon Wings\", che offre maggiore spazio per l'accesso all'abitacolo rispetto a una porta tradizionale.\nStoria.\nLa commercializzazione della Model X era stata inizialmente prevista da Tesla per i primi mesi del 2014 ma, per permettere di raggiungere l'obiettivo di produrre 20.000 Model S nel 2013, l'inizio della produzione fu rimandato alla fine del 2014. A novembre 2013 fu annunciato che la produzione sarebbe iniziata nel secondo trimestre del 2015 e ancora, a novembre 2014, fu annunciata la consegna delle prime Model X per il terzo trimestre del 2015.\nLe prime vetture sono state consegnate il 29 settembre 2015, in occasione dell'evento di lancio sul mercato statunitense.\nLa Model X avrebbe dovuto essere la base per un minibus a marchio Tesla, secondo le parole di Elon Musk, CEO dell'azienda, ma non \u00e8 mai stato presentato alcun progetto.\nDesign.\nIl design della Model X \u00e8 stato curato da Franz von Holzhausen.\nIl prototipo originale \u00e8 stato esposto per la prima volta nei \"Tesla design studios\" di Los Angeles, il 9 febbraio 2012.\nLe porte posteriori \"Falcon Wings\" sono dotate di sensori di prossimit\u00e0 ad ultrasuoni che rilevano eventuali ostacoli vicini al raggio di azione delle stesse, modificando l'angolo di apertura in caso di ostacoli laterali, oppure limitando l'apertura in caso di ostacoli sopra l'auto, come per esempio il soffitto dei garage.\nL'interno della Model X \u00e8 sostanzialmente lo stesso della sorella Model S, con un design minimalista e il display da 17 pollici montato verticalmente al centro del cruscotto, da cui si gestiscono quasi tutti i comandi dell'auto.\nLa configurazione di serie \u00e8 a 5 posti, opzionale a 6 o 7 posti.\nLa Model X monta il parabrezza pi\u00f9 grande dell'industria automobilistica mondiale.\nCome tutte le auto Tesla, anche Model X ha un bagagliaio anteriore oltre al classico posteriore.\nCaratteristiche tecniche.\nLa Model X \u00e8 dotata di due motori elettrici, uno sull'asse anteriore ed uno su quello posteriore, rendendola una AWD a trazione integrale permanente.\nNelle varianti ad alte prestazioni denominate \"Performance\" \u00e8 proposto come optional il \"Ludicrous Mode\", un aggiornamento software che permette alla batteria di rilasciare la massima potenza erogabile, amplificando le prestazioni in accelerazione e ripresa.\n\u00c8 dotata di un filtro dell'abitacolo certificato HEPA di qualit\u00e0 ospedaliera denominato \"Bioweapon Defense Mode\".\nAl pari delle altre vetture Tesla, anche la Model X \u00e8 dotata di serie dell\"'Autopilot\" in versione base, un sistema di guida autonoma di livello 3, supportato da 1 radar, 8 telecamere e 12 sensori ad ultrasuoni. Opzionale quello avanzato. \u00c8 allo studio un sistema di intelligenza artificiale in grado di portare il livello di guida autonoma a 5, denominato \"Full Self Driving\".\nLa Model X ha la possibilit\u00e0 di ricevere gli aggiornamenti software \"over the air\", come tutte le auto Tesla, grazie alla connettivit\u00e0 4G e Wi-Fi di cui \u00e8 dotata di serie. A settembre 2019 \u00e8 stato rilasciato l'aggiornamento V10.\nReferral Program.\nIl programma \"referral\" di Tesla consiste in premi e regali per chi acquista un nuovo veicolo utilizzando il codice di riferimento di chi gi\u00e0 possiede un'auto Tesla. Anche il donatore del codice viene premiato. Nell'arco degli anni le regole di tale programma hanno avuto rilevanti modifiche, in un caso il premio \u00e8 stato una Model X \"Founder Series.\""}
{"id": "5851366", "revid": "962319", "url": "https://it.wikipedia.org/wiki?curid=5851366", "title": "30th Avenue", "text": "30th Avenue (IPA: ), conosciuta anche con il nome di 30th Avenue-Grand Avenue, \u00e8 una fermata della metropolitana di New York situata sulla linea BMT Astoria. Nel 2015 \u00e8 stata utilizzata da passeggeri.\nStoria.\nLa stazione venne aperta il 1\u00ba febbraio 1917 insieme al resto della linea BMT Astoria, all'epoca diramazione della linea IRT Queensboro. Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della BMT, pi\u00f9 largo di quello dell'IRT che operava in precedenza sulla linea.\nSar\u00e0 una delle 30 stazioni della rete ad essere sottoposta ad importanti lavori di ristrutturazione, che comporteranno la chiusura della stazione per un tempo di circa 6 mesi, come parte del piano di investimenti del 2015-2019 della MTA.\nStrutture e impianti.\n30th Avenue \u00e8 una fermata di superficie con due banchine laterali e tre binari, dei quali solo i due esterni sono utilizzati regolarmente per il servizio metropolitano. Il mezzanino, posto sotto la zona centrale del piano binari, \u00e8 una struttura in legno dove sono posizionati i tornelli, le scale per le banchine e le quattro scale d'ingresso della stazione, che conducono tutte presso l'incrocio tra 30th Avenue e 31st Street.\nMovimento.\nLa stazione \u00e8 servita dai treni di due linee della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus."}
{"id": "5851369", "revid": "599013", "url": "https://it.wikipedia.org/wiki?curid=5851369", "title": "Christian Pulisic", "text": "Primo calciatore statunitense a giocare una finale di UEFA Champions League, nel 2015 \u00e8 stato inserito nella lista dei migliori cinquanta calciatori nati nel 1998 stilata da \"The Guardian\".\nBiografia.\nHa origini croate, essendo il nonno paterno originario dell'isola di Ulbo, in Dalmazia. Nasce in una famiglia di calciatori: in particolare suo padre, Mark Pulisic, gioc\u00f2 per otto anni a livello professionistico con la squadra di soccer indoor dell'Harrisburg Heat, e in seguito continu\u00f2 ad allenare. Suo cugino Will \u00e8 anch'egli un calciatore.\nCaratteristiche tecniche.\nGiocatore dalle notevoli doti tecniche e balistiche, mostra grande maturit\u00e0 e temperamento nonostante la giovane et\u00e0. Pu\u00f2 ricoprire indifferentemente il ruolo di trequartista o esterno offensivo. Si caratterizza per rapidit\u00e0 e visione di gioco (infatti \u00e8 un ottimo assist-man), essendo in grado di abbinare qualit\u00e0 e intelligenza tattica. Abile in dribbling, con le sue finte \u00e8 bravo a disorientare gli avversari.\nCarriera.\nGiovanili.\nQuando Christian era ancora un bambino, sua madre, Kelley, ottenne una borsa di studio Fulbright per insegnare per un anno in Inghilterra. La famiglia si trasfer\u00ec a Tackley, nei pressi della citt\u00e0 di Oxford. Qui Christian approfond\u00ec la sua passione per il calcio, giocando con la squadra giovanile locale del Brackley Town. Quando la famiglia torn\u00f2 in Pennsylvania, Pulisic continu\u00f2 a giocare con la societ\u00e0 locale del PA Classics. Nel 2014, mentre si trovava a disputare un torneo in Turchia con la Nazionale statunitense Under-17, venne notato dagli osservatori del Borussia Dortmund, i quali si trovavano in Turchia per visionare un altro compagno di squadra, Haji Wright, ma gli preferirono Pulisic. Venne ingaggiato nel gennaio del 2015, venendo aggregato alla selezione Under-17 e in seguito Under-19 dei gialloneri.\nBorussia Dortmund.\nIl 30 gennaio 2016 debutt\u00f2 nel calcio professionistico, subentrando ad Adri\u00e1n Ramos nella vittoria casalinga per 2-0 in Bundesliga contro l'Ingolstadt. Il successivo 21 febbraio disput\u00f2 la sua prima gara da titolare sul campo del Bayer Leverkusen. Il 17 aprile 2016 segn\u00f2 la sua prima rete in Bundesliga contro l'Amburgo nella vittoria casalinga per 3-0. Divent\u00f2 il quarto giocatore pi\u00f9 giovane a segnare nel campionato tedesco (il pi\u00f9 giovane tra gli stranieri). Il 23 aprile, esattamente una settimana dopo il suo primo gol, si ripet\u00e9 nella partita vinta 3-0 contro lo Stoccarda, diventando il pi\u00f9 giovane in assoluto a raggiungere quota due reti. Il 23 gennaio 2017 rinnova fino al giugno 2020 il proprio contratto con la squadra giallonera. L'11 aprile 2017, alla vigilia della partita di Champions League contro il , un'esplosione invest\u00ec il pullman su cui viaggiavano lui e la sua squadra.\nChelsea.\nIl 2 gennaio 2019 viene perfezionato il suo passaggio per 64 milioni di euro al Chelsea, che lo lascia in prestito ai gialloneri fino al termine della stagione. Dall'estate 2019 si aggrega al nuovo club, con cui esordisce alla prima giornata l'11 agosto nella sconfitta per 4-0 contro il Manchester United, rilevando al 58' Ross Barkley. Dopo avere giocato poche partite a inizio stagione (e mostrando qualche malumore al riguardo), in ottobre inizia a trovare maggiore spazio, tanto che il 26 del mese stesso va a segno per la prima volta con i \"blues\", realizzando una tripletta (la prima in Premier League) contro il Burnley con il risultato finale di 2-4 per i londinesi; con questo diventa il pi\u00f9 giovane calciatore nella storia del Chelsea ad avere realizzato una tripletta, battendo il precedente record del compagno di squadra Tammy Abraham che lo aveva stabilito un mese prima. Oltretutto lui ha segnato in 3 modi diversi: di destro, di sinistro e di testa. Il 27 novembre segna la sua prima rete in Champions coi \"Blues\" nella trasferta pareggiata 2-2 contro il Valencia. Conclude la sua prima stagione con 11 reti (9 in campionato) in 34 presenze.\nL'anno successivo, in occasione di -Chelsea 0-4 del 28 ottobre 2020, realizza la sua prima rete stagionale, diventando lo statunitense pi\u00f9 prolifico nella storia della Champions League eguagliando DaMarcus Beasley. Nella stessa stagione, il 27 aprile, trova il gol che apre le marcature nella semifinale di andata di Champions League pareggiata 1-1 contro il Real Madrid, diventando il primo giocatore statunitense a segnare in una semifinale di tale competizione. Al ritorno i \"blues\" superano il turno battendo 2-0 i \"blancos\" e approdando alla finale. In finale i londinesi vincono 1-0 contro il , con Pulisic che subentra nella ripresa diventando cos\u00ec il primo calciatore statunitense a giocare una finale della massima competizione continentale, e il secondo a vincerla dopo Jovan Kirovski nel 1997, che per\u00f2 non \u00e8 sceso in campo durante la gara.\nNazionale.\nDal 2013 al 2015, ha giocato nella nazionale Under-17 statunitense, con cui ha messo a segno 20 gol in 34 partite ufficiali. Successivamente, ha capitanato la selezione al Mondiale 2015, segnando una rete in 3 partite del girone eliminatorio.\nIl 29 marzo 2016 debutta nella nazionale maggiore statunitense nei minuti finali del match di qualificazione ai Mondiali 2018 contro il Guatemala. Pochi mesi pi\u00f9 tardi venne convocato per la Copa Am\u00e9rica Centenario, manifestazione tenutasi negli Stati Uniti. Il 29 maggio successivo, prima della competizione realizz\u00f2 la sua prima rete con la nazionale a stelle e strisce in amichevole contro la Bolivia. Il 20 novembre 2018, durante la partita amichevole contro l'Italia, Pulisic con i suoi 20 anni e 63 giorni \u00e8 diventato il giocatore pi\u00f9 giovane a capitanare la nazionale statunitense.\nViene convocato per la Gold Cup 2019, in cui va a segno nei gironi nel 6-0 contro Trinidad e Tobago. Nel corso del torneo risulta decisivo in semifinale contro la Giamaica, realizzando una doppietta per il 3-1 che ha spedito gli USA in finale, poi persa 1-0 contro il Messico.\nNon \u00e8 stato convocato per la Gold Cup 2021.\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "5851373", "revid": "962319", "url": "https://it.wikipedia.org/wiki?curid=5851373", "title": "Broadway (linea BMT Astoria)", "text": "Broadway \u00e8 una fermata della metropolitana di New York, situata sulla linea BMT Astoria. Nel 2015 \u00e8 stata utilizzata da passeggeri, risultando la centododicesima pi\u00f9 trafficata della rete.\nStoria.\nLa stazione venne aperta il 1\u00ba febbraio 1917 insieme al resto della linea BMT Astoria, all'epoca diramazione della linea IRT Queensboro che oggi \u00e8 nota come linea IRT Flushing. Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della Brooklyn-Manhattan Transit Corporation, pi\u00f9 largo di quello dell'Interborough Rapid Transit Company, che operava in precedenza sulla linea.\nStrutture e impianti.\nBroadway \u00e8 una stazione di superficie con tre binari e due banchine laterali, simile alla stazione di 30th Avenue. Il binario centrale espresso non viene utilizzato per il servizio passeggeri, ma \u00e8 regolarmente usato per altri scopi dal 2002.\nNel mezzanino, una struttura in legno posta sotto il piano binari, sono posizionati i tornelli. Fuori da questi sono presenti tre scale che scendono al livello stradale, presso l'incrocio tra Broadway e 31st Street.\nMovimento.\nLa stazione \u00e8 servita dai treni di due \"services\" della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus."}
{"id": "5851375", "revid": "767487", "url": "https://it.wikipedia.org/wiki?curid=5851375", "title": "Novara Calcio 1981-1982", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 1981-1982."}
{"id": "5851378", "revid": "486946", "url": "https://it.wikipedia.org/wiki?curid=5851378", "title": "Unione Sportiva Civitanovese", "text": ""}
{"id": "5851379", "revid": "628767", "url": "https://it.wikipedia.org/wiki?curid=5851379", "title": "Collibo", "text": "Il collibo () era, nell'antica Atene, una moneta di piccolissimo valore citata da alcuni commediografi a partire dagli anni 420 a.C.; secondo Teofrasto il suo peso era intermedio tra quello del grano () e quello del quarto di obolo ()."}
{"id": "5851380", "revid": "287204", "url": "https://it.wikipedia.org/wiki?curid=5851380", "title": "Arcadia Planitia", "text": "L'Arcadia Planitia \u00e8 una formazione geologica della superficie di Marte."}
{"id": "5851383", "revid": "962319", "url": "https://it.wikipedia.org/wiki?curid=5851383", "title": "36th Avenue", "text": "36th Avenue (IPA: ), conosciuta anche con il nome di 36th Avenue-Washington Avenue, \u00e8 una fermata della metropolitana di New York situata sulla linea BMT Astoria. Nel 2015 \u00e8 stata utilizzata da passeggeri.\nStoria.\nLa stazione venne aperta il 1\u00ba febbraio 1917 insieme al resto della linea BMT Astoria, all'epoca diramazione della linea IRT Queensboro. Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della BMT, pi\u00f9 largo di quello dell'IRT che operava in precedenza sulla linea.\nSar\u00e0 una delle 30 stazioni della rete ad essere sottoposta ad importanti lavori di ristrutturazione, che comporteranno la chiusura della stazione per un tempo di circa 6 mesi, come parte del piano di investimenti del 2015-2019 della MTA.\nStrutture e impianti.\n36th Avenue \u00e8 una fermata di superficie con due banchine laterali e tre binari, dei quali solo i due esterni sono utilizzati regolarmente per il servizio metropolitano. Il mezzanino, posto sotto la zona centrale del piano binari, \u00e8 una struttura in legno dove sono posizionati i tornelli, le scale per le banchine e le tre scale d'ingresso della stazione, che conducono tutte presso l'incrocio tra 36th Avenue e 31st Street.\nMovimento.\nLa stazione \u00e8 servita dai treni di due linee della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus."}
{"id": "5851385", "revid": "287204", "url": "https://it.wikipedia.org/wiki?curid=5851385", "title": "Eridania Planitia", "text": "L'Eridania Planitia \u00e8 una formazione geologica della superficie di Marte."}
{"id": "5851387", "revid": "663330", "url": "https://it.wikipedia.org/wiki?curid=5851387", "title": "Ella Purnell", "text": "\u00c8 conosciuta principalmente per aver preso parte ai film \"Non lasciarmi,\" \"Miss Peregrine - La casa dei ragazzi speciali\" e \"Churchill.\" Attualmente recita nel ruolo principale della serie televisiva americana Sweetbitter, basata sul romanzo omonimo.\nBiografia.\nElla Purnell \u00e8 nata a Londra, dove attualmente risiede con la madre. Ha tre fratelli pi\u00f9 piccoli dalla parte del padre. Ha frequentato la City of London School for Girls e la Forest School. Nel mentre ha seguito le lezioni della Sylvia Young Theatre School, studiando recitazione, canto e danza. Ha studiato, inoltre, anche alla Young Actors' Theatre Islington.\nPer quanto riguarda l'ambito teatrale, nel 2008 Purnell ha battuto centinaia di altre aspiranti attrici per un ruolo nello spettacolo teatrale \"Oliver!\" al Drury Lane di Londra. Nel 2010 ha debuttato al cinema nel dramma fantascientifico \"Non lasciarmi\", adattamento cinematografico dell'omonimo romanzo di Kazuo Ishiguro. Nella prima parte del film, Purnell veste i panni di una giovane versione di Ruth, personaggio interpretato nel resto della narrazione da Keira Knightley. Nell'anno successivo ha preso parte al film horror \"Intruders\", interpretando la figlia del protagonista Clive Owen. Sempre nel 2011 la rivista di cinema \"Screen International\" l'ha compresa tra le 10 star inglesi del domani pi\u00f9 promettenti.\nNel 2013 \u00e8 apparsa nel sequel \"Kick-Ass 2\", al fianco di Aaron Taylor-Johnson e Chlo\u00eb Grace Moretz. Nell'anno seguente ha preso parte al film \"Maleficent\", remake/spin-off del classico Disney \"La bella addormentata nel bosco\", con protagonista Angelina Jolie. Purnell ha interpretato il ruolo di una Malefica adolescente nella prima parte del film, prima che il personaggio diventasse cattivo.\nNel 2016 ha preso parte al film di Tim Burton \"Miss Peregrine - La casa dei ragazzi speciali\", riadattamento del celebre libro di Ransom Riggs, nel ruolo di Emma.\nNel 2018 ha preso parte al cast della serie TV \"Sweetbitter\", riadattamento del romanzo \"Il sapore dei desideri\" scritto da Stephanie Danler. Dopo la sua prima stagione andata in onda all'inizio dell'anno, \"Sweetbitter\" \u00e8 stato rinnovato per una seconda stagione.\nVita privata.\nDal 2018 ha una relazione con l'attore Rob Raco.\nRiconoscimenti.\nAnnie Award\nLos Angeles Independent Film Festival Awards\nDoppiatrici italiane.\nNelle versioni in italiano delle opere in cui ha recitato, Ella Purnell \u00e8 stata doppiata da:\nDa doppiatrice, \u00e8 stata sostituita da:"}
{"id": "5851388", "revid": "962319", "url": "https://it.wikipedia.org/wiki?curid=5851388", "title": "39th Avenue (metropolitana di New York)", "text": "39th Avenue, conosciuta anche con il nome di 39th Avenue-Beebe Avenue, \u00e8 una fermata della metropolitana di New York, situata sulla linea BMT Astoria. Nel 2015 \u00e8 stata utilizzata da passeggeri.\nStoria.\nLa stazione venne aperta il 1\u00ba febbraio 1917 insieme al resto della linea BMT Astoria, all'epoca diramazione della linea IRT Queensboro che oggi \u00e8 nota come linea IRT Flushing. Nel 1949, insieme alle altre stazioni della linea, fu sottoposta ad una serie di lavori per permettere il passaggio del materiale rotabile della Brooklyn-Manhattan Transit Corporation, pi\u00f9 largo di quello dell'Interborough Rapid Transit Company, che operava in precedenza sulla linea.\nStrutture e impianti.\n39th Avenue \u00e8 una fermata di superficie con tre binari e due banchine laterali, come le altre fermate della linea. Il binario centrale espresso non viene utilizzato per il servizio passeggeri, ma \u00e8 regolarmente usato per altri scopi dal 2002.\nSu entrambe le banchine sono posizionate due scale che portano al mezzanino, una struttura in legno posta sotto il piano binari, dove si trovano i tornelli e un'edicola. Fuori dai tornelli sono presenti le due scale che scendono al livello stradale, presso l'incrocio tra 39th Avenue e 31st Street.\nMovimento.\nLa stazione \u00e8 servita dai treni di due \"services\" della metropolitana di New York:\nInterscambi.\nLa stazione \u00e8 servita da diverse autolinee gestite da MTA Bus."}
{"id": "5851390", "revid": "287204", "url": "https://it.wikipedia.org/wiki?curid=5851390", "title": "Arabia Terra", "text": "L'Arabia Terra \u00e8 una formazione geologica della superficie di Marte."}
{"id": "5851405", "revid": "155634", "url": "https://it.wikipedia.org/wiki?curid=5851405", "title": "Senior League AFP 2006", "text": "La AFP Senior League 2006 \u00e8 stata la 9\u00aa edizione del campionato di flag football organizzato dalla AFP. La stagione \u00e8 terminata il 1\u00ba ottobre con la disputa del IX Finalbowl, vinto dai Cleavers Cavriago.\nPlayoff.\nFinalbowl.\nIncontri.\nIX Finalbowl.\nLa partita finale, chiamata IX Finalbowl si \u00e8 giocata il 1\u00ba ottobre 2006 a Maiolo (PU)."}
{"id": "5851413", "revid": "287204", "url": "https://it.wikipedia.org/wiki?curid=5851413", "title": "Mare Sirenum", "text": "Il Mare Sirenum (in latino \"Mare delle sirene\") \u00e8 una caratteristica di albedo della superficie di Marte."}
{"id": "5851419", "revid": "1332049", "url": "https://it.wikipedia.org/wiki?curid=5851419", "title": "Aegidianae Constitutiones", "text": ""}
{"id": "5851423", "revid": "287204", "url": "https://it.wikipedia.org/wiki?curid=5851423", "title": "Acheron Fossae", "text": "Le Acheron Fossae sono una formazione geologica della superficie di Marte.\nSono intitolate all'Acheronte, fiume dell'oltretomba greco."}
{"id": "5851425", "revid": "36426", "url": "https://it.wikipedia.org/wiki?curid=5851425", "title": "Santuario della Madonna di Pompei", "text": ""}
{"id": "5851426", "revid": "1305637", "url": "https://it.wikipedia.org/wiki?curid=5851426", "title": "Il re leone III - Hakuna Matata", "text": ""}
{"id": "5851427", "revid": "1305637", "url": "https://it.wikipedia.org/wiki?curid=5851427", "title": "Lilli e il vagabondo 2 - Il cucciolo ribelle", "text": ""}
{"id": "5851429", "revid": "3115", "url": "https://it.wikipedia.org/wiki?curid=5851429", "title": "Giovanni Brighenti", "text": "Biografia.\nGiovanni nacque in una famiglia di pittori, era figlio del pittore Antonio Brighenti nato nel 1782 e padre dell'altro Antonio Brighenti, anche lui pittore e nato nel 1810. Frequent\u00f2 l'Accademia Carrara di Bergamo sotto l'insegnamento di Giuseppe Diotti. Spos\u00f2 Giuseppina Cresci, dalla quale ebbe Antonio, anch'egli pittore, e con il quale collabor\u00f2, rimanendo comunque difficile attribuire alcune opere all'uno piuttosto che all'altro.\nOpere.\nDipinse la pala d'altare della chiesa di Ganda di Aviatico nel 1819, intitolata a \"Ges\u00f9 crocifisso, la Vergine e i Santi Giovanni e Sebastiano\".\nLasci\u00f2 numerosi affreschi nelle chiese della Val Seriana, di Bergamo fino a Lecco, tanto che egli stesso riteneva d'essere migliore nella pittura dell'affresco, che in altre tecniche.\nNel 1832 dipinse due tele ad olio per la chiesa di Castione della Presolana intitolate \"Ester ed Assuero\" e \"la cacciata di Eliodoro dal tempio\"; nel 1836 esegu\u00ec per la parrocchia di Gazzaniga (\"Nativit\u00e0 di Ges\u00f9\" e \"Presentazione al Tempio\"), mentre per la cappella del cimitero di Clusone realizz\u00f2 la pala raffigurante \"Cristo crocifisso e l'Addolorata\".\nDel pittore ci rimane l'immagine da lui impressa in un autoritratto, notevolmente realistico; Giovanni si dipinge affetto da un leggero strabismo, avvolto in un manto rosso, con la tavolozza e i pennelli in mano, con una libreria sullo sfondo su cui sono visibili testi di letteratura classica.\nLa lista da lui redatta, intitolata \"Li principali miei dipinti a fresco\"' elenca le seguenti opere:"}
{"id": "5851430", "revid": "84184", "url": "https://it.wikipedia.org/wiki?curid=5851430", "title": "Antonio Brighenti", "text": "Biografia.\nFiglio di Giovanni Brighenti (1782-1861) e di Giuseppina Crespi, frequent\u00f2 come il padre l'Accademia Carrara di Bergamo, vinse il terzo premio al concorso per la copia della \"Testa di Napoleone dell'immortale Casanova\".\nFu un pittore molto attivo nella bergamasca, e non solo: numerosissimi sono gli affreschi da lui realizzati nelle santelle delle vie di campagna, ma la sua collaborazione con il padre, di cui sicuramente condivideva la bottega, non sempre rende possibile attribuirne con certezza le opere.\nAntonio si dedic\u00f2 maggiormente alla ritrattistica. Ritrasse i membri della sua famiglia e non solo: la sua vicinanza con i suoi compaesani lo porta a fare di loro ritratti dalla notevole resa sia fisica che psicologica. Ricevette la commissione per la realizzazione dei ritratti dei benefattori del paese, persone che con i loro lasciti sostenevano i bisognosi, dipinti sono ora visibili al Museo Arte Tempo di Clusone. Ritrasse anche prelati, parroci e sacerdoti, in dipinti conservati, come da usanza, nelle sagrestie.\nIl pittore esegu\u00ec anche un paio di autoritratti e si ritrasse in un due affreschi, nella pala della \"Deposizione\" ad Abbiategrasso nella Basilica di Santa Maria Nuova, opera eseguita con il padre Giovanni, e nello Stendardo della Confraternita di Santa Maria del Suffragio, ora conservato presso il museo della Basilica di Clusone, nel quale \u00e8 riconoscibile proprio dai suoi particolari baffi girati all'ins\u00f9.\nOpere.\nSegue un elenco dei ritratti con la collocazione:"}
{"id": "5851446", "revid": "287204", "url": "https://it.wikipedia.org/wiki?curid=5851446", "title": "333P/LINEAR", "text": "333P/LINEAR \u00e8 una cometa periodica: il suo periodo ed i suoi elementi orbitali la porterebbero ad essere inserita nella famiglia delle comete gioviane ma a causa della sua inclinazione retrograda \u00e8 inserita nella famiglia delle comete halleidi. L'11 gennaio 2068 la cometa giunger\u00e0 a circa 27 milioni di km dalla Terra, quasi la minima distanza teorica (MOID)."}
{"id": "5851449", "revid": "182193", "url": "https://it.wikipedia.org/wiki?curid=5851449", "title": "Dublin Arena", "text": ""}
{"id": "5851450", "revid": "962319", "url": "https://it.wikipedia.org/wiki?curid=5851450", "title": "Dual Contracts", "text": "I Dual Contracts, firmati il 19 marzo 1913 e noti anche come Dual Subway System, furono dei contratti sottoscritti con lo scopo di costruire o ristrutturare alcune delle linee metropolitane della citt\u00e0 di New York. La maggior parte delle linee dell'attuale metropolitana di New York sono state costruite proprio tramite questi contratti, che erano \"dual\", cio\u00e8 \"doppi\", poich\u00e9 furono sottoscritti tra la citt\u00e0 di New York e due societ\u00e0 private separate, l'Interborough Rapid Transit Company e la Brooklyn Rapid Transit Company, che avrebbero lavorato insieme per rendere possibili questi lavori.\nLinee IRT.\nLe nuove linee o nuove tratte costruite per l'Interborough Rapid Transit Company furono le seguenti:\ne furono invece ristrutturate le seguenti:\nLinee BMT.\nLe nuove linee o nuove tratte costruite per la Brooklyn Rapid Transit Company furono le seguenti:\ne furono invece ristrutturate le seguenti:"}
{"id": "5851452", "revid": "1305772", "url": "https://it.wikipedia.org/wiki?curid=5851452", "title": "Conquest of the Crystal Palace", "text": " \u00e8 un videogioco a piattaforme sviluppato da Quest e pubblicato nel 1990 per Nintendo Entertainment System.\nTra gli autori del gioco figurano Yasumi Matsuno e Masaharu Iwata che in seguito hanno collaborato in Square.\nTrama.\nIl protagonista Farron deve introdursi all'interno del Crystal Palace, aiutato dal cane Zap, per sconfiggere il malvagio Zaras."}
{"id": "5851453", "revid": "22475", "url": "https://it.wikipedia.org/wiki?curid=5851453", "title": "Matendo Douji", "text": ""}
{"id": "5851455", "revid": "1543377", "url": "https://it.wikipedia.org/wiki?curid=5851455", "title": "Acido okadaico", "text": "L'acido okadaico \u00e8 una tossina prodotta da alcune specie di dinoflagellate, in particolare quelle appartenenti ai generi \"Dinophysis\" e \"Prorocentrum\", che si accumula nelle spugne e nei molluschi. \u00c8 causa della sindrome diarroica da molluschi bivalvi (DSP), dovuta appunto all'ingestione di molluschi contaminati. Deve il suo nome alla spugna \"Halichondria okadaic\", organismo da cui venne isolato in Giappone nel 1981.\nChimicamente l'acido okadaico \u00e8 un polietere, con propriet\u00e0 ionofore, derivato da un acido grasso C38. Si presenta allo stato solido con colorazione bianca ed \u00e8 solubile in solventi organici.\nTossine DSP.\nL'acido okadaico \u00e8 la principale causa della sindrome diarroica da molluschi bivalvi (in inglese \"Diarrhetic Shellfish Poisoning\") e rientra nel cosiddetto \"gruppo uno\" delle tossine responsabili di questa sintomatologia. All'interno di questo gruppo rientrano anche una serie di composti correlati definiti tossine DTX (\"Dinophysis Toxin\"), essi sono: DTX-1, DTX-2 e la forma acilata DTX-3. Gli altri due gruppi comprendono invece, rispettivamente, le pectenotossine e le yessotossine.\nLe tossine DSP sono stabili al calore, sebbene l'ebollizione prolungata pu\u00f2 diminuire la concentrazione di acido okadaico all'interno dei molluschi.\nTossicologia.\nL'acido okadaico \u00e8 un noto inibitore della protein-fosfatasi 1 (PP1) e della protein-fosfatasi 2A (PP2A), due classi di fosfatasi che agiscono sui residui di serina e di treonina. Questi enzimi regolano molti processi importanti tra cui il metabolismo del glicogeno, la contrazione muscolare, l'attivit\u00e0 cellulare e neuronale, lo splicing dell'RNA, l'apoptosi, la sintesi proteica e la regolazione dei recettori e dei canali di membrana.\nProvoca la sindrome diarroica da molluschi bivalvi agendo in modo simile alla tossina del colera, stimolando la fosforilazione di una proteina che controlla la secrezione del sodio a livello intestinale. La tossina, che tende a concentrarsi principalmente nell'epatopancreas dei molluschi, comincia a esercitare i suoi effetti sugli esseri umani adulti gi\u00e0 in dose di circa 40 \u00b5g provocando diarrea, nausea, vomito e dolore addominale. I sintomi iniziano a manifestarsi da 30 minuti fino ad alcune ore dopo l'ingestione di molluschi contaminati, per scomparire spontaneamente nell'arco di 3 giorni.\nL'acido okadaico si \u00e8 dimostrato essere un potente promotore di tumore in esperimenti sulla pelle di topo, probabilmente a causa del suo effetto inibitore su PP1 e PP2A che non riescono a defosforilare i substrati della protein-chinasi C."}
{"id": "5851456", "revid": "287204", "url": "https://it.wikipedia.org/wiki?curid=5851456", "title": "Scultura in filo", "text": "Scultura in filo si riferisce alla creazione di sculture o gioielli, (spesso conosciuti come gioielli in filo). L'uso del filo metallico in gioielleria risale alla II dinastia egizia e all'et\u00e0 del Bronzo e del Ferro in Europa. Nel XX secolo, le opere di Alexander Calder, Ruth Asawa, ed altri praticanti svilupparono la tecnica della scultura in filo come forma d'arte.\nAlexander Calder.\nAlexander Calder (1898\u20131976), uno scultore statunitense, svilupp\u00f2 considerevolmente l'impiego del filo come mezzo per la scultura con il suo \"Cirque Calder\", un'opera basata sul movimento e la cinetica, cos\u00ec come oggetti d'arte, ad esempio \"Two Acrobats, Romulus and Remus, and Hercules and Lion.\"\nNel 1926, dopo un tentativo mal riuscito di produrre giocattoli su richiesta di un commerciante Serbo di Parigi, Calder inizi\u00f2 a creare il suo \"Cirque Calder\", un circo in miniatura con modelli mobili di vari artisti circensi, come mangiaspade e domatori di leoni. Successivamente, Calder cre\u00f2 opere complete solo usando filo e nel 1927 espose le sue sculture alla Weyhe Gallery a New York. Nel 1930 fece una personale di sculture in filo a Parigi nella Galleria Billiet.\nLe sculture in filo di Calder furono per lo pi\u00f9 ritratti, caricature e rappresentazioni stilizzate di persone ed animali. Mentre in origine le sculture in filo furono ritenute semplicemente espressione di abilit\u00e0 e giocosit\u00e0, come il suo lavoro prese a svilupparsi, Calder inizi\u00f2 a comprendere come la scultura in filo ebbe un ruolo importante nella storia dell'arte ed intravide le grandi possibilit\u00e0 offerte dal mezzo.\nRuth Asawa.\nRuth Asawa ebbe notoriet\u00e0 quando le sue sculture furono esposte sia al Whitney Museum of American Art che alla Biennale d'Arte di San Paolo del 1955. Asawa apprese l'uso di materiali comuni da Josef Albers, il suo insegnante al Black Mountain College, ed inizi\u00f2 a sperimentare con il filo usando varie tecniche.\nNegli anni '50 Asawa speriment\u00f2 con sculture all'uncinetto di forme astratte che appaiono come disegni tridimensionali. Acquis\u00ec le tecniche base a Toluca, Messico, dove gli abitanti del villaggio usavano un metodo simile per costruire cesti mediante filo galvanizzato.\nNel 1962 Asawa inizi\u00f2 a sperimentare sculture in filo intrecciato di immagini tratte dalla natura, geometriche ed astratte.\nPraticanti moderni delle sculture in filo.\nTra gli artisti del filo moderni:\nGioielleria.\nPoich\u00e9 gli utensili necessari sono semplici, le tecniche per creare gioielli in filo intrecciato possono essere apprese e messe in atto in casa propria da artisti per hobby. Gli utensili sono normalmente pinze, lime, trochesi e mandrini.\nIl filo usato pu\u00f2 essere costituito da una variet\u00e0 di metalli decorativi variamente intersecanti. La gioielleria pu\u00f2 essere integrata da perline (bigiotteria) o da gemme per impreziosirne il design.\nMetalli impiegati.\nAgli artisti che iniziano con il filo non conviene farlo utilizzando materiali preziosi come l'argento o l'oro. In alternativa si possono impiegare materiali meno costosi e pi\u00f9 duttili, come ottone, rame, alluminio, oppure oro a 14K gold filled. L'artista generalmente acquisisce esperienza lavorando vari soggetti ed apprendendo dimestichezza con il filo. Esistono molti modi per trattare e intrecciare il filo. Successivamente si pu\u00f2 passare a metalli pi\u00f9 nobili come l'argento 925 e l'oro gold filled 14K.\nL'oro 14k gold filled wire \u00e8 una sorta di tubo capillare che ha un'anima di ottone da gioielliere. Quindi non si tratta di oro placcato, poich\u00e9 contiene una quantit\u00e0 d'oro circa 100 volte superiore.L'oro gold filled marchiato 14/20 significa che almeno il 20% del filo \u00e8 costituito da oro 14 carati. Come l'oro pieno, il gold filled pu\u00f2 presentarsi almeno nelle tonalit\u00e0 rosata e dorata, consentendo di espandere la gamma dei gioielli producibili."}
{"id": "5851458", "revid": "599013", "url": "https://it.wikipedia.org/wiki?curid=5851458", "title": "Giuseppe Pezzella", "text": "Caratteristiche tecniche.\nGioca come terzino sinistro. Le sue principali doti consistono nel tiro dalla distanza e nel saltare l\u2019uomo. Oltre ad essere molto veloce, possiede una buona capacit\u00e0 di corsa.\nCarriera.\nClub.\nInizi e giovanili.\nCresce nelle giovanili del Monterusciello, scuola calcio di Pozzuoli venendo scartato dal dopo una settimana di prova. Nel 2013, all'et\u00e0 di 15 anni, viene acquistato dal Palermo, fortemente voluto da Dario Baccin, responsabile del settore giovanile rosanero.\nEsordio in Serie A con il Palermo.\nDopo aver fatto tutta la trafila nel settore giovanile dagli Allievi Nazionali alla Primavera, viene aggregato alla prima squadra a partire dalla stagione 2015-2016. Esordisce in Serie A il 6 dicembre 2015, a 18 anni, in occasione della partita -Palermo (3-0), entrando al 65' al posto di Mato Jajalo. Chiude la stagione collezionando 9 presenze in campionato e 1 in Coppa Italia.\nLa stagione successiva, che termina con la retrocessione del Palermo in Serie B, ottiene 10 presenze in campionato.\nUdinese e prestito al Genoa.\nIl 30 giugno 2017 passa a titolo definitivo all', firmando un contratto quinquennale. La prima presenza con la maglia dell'Udinese coincide con la prima giornata di campionato della Serie A 2017-2018 dove viene schierato titolare nella partita contro il Chievo Verona terminata con il risultato di 1-2.\nL'11 gennaio 2019, passa in prestito al Genoa, trasferimento resosi ufficiale soltanto il 21, giorno stesso in cui il giocatore poche ore dopo scende in panchina nella sconfitta per 0-2 contro il Milan. La settimana successiva esordisce con la maglia rossobl\u00f9 subentrando nel secondo tempo a Rol\u00f3n in occasione della trasferta di Empoli.\nParma e prestito all'Atalanta.\nIl 27 agosto 2019 firma un contratto quinquennale con il Parma. Arriva con la formula del prestito con obbligo di riscatto fissato a 4.5 milioni di euro.\nIl 17 aprile 2021 sigla il suo primo gol in Serie A e in generale nella sua carriera professionistica, nella sconfitta per 4-3 in casa del Cagliari.\nIl 27 luglio dello stesso anno, dopo la retrocessione dei \"ducali\", passa in prestito annuale con diritto di riscatto, che pu\u00f2 diventare obbligo al verificarsi di determinate condizioni, all'. Con gli orobici fa il suo esordio in UEFA Champions League ed in generale nelle competizioni europee il 29 settembre 2021, sostituendo nei minuti di recupero Davide Zappacosta nella partita vinta in casa con lo Young Boys per 1-0.\nNazionale.\nNel 2016 viene convocato per l'Europeo Under-19, concluso al secondo posto.\nNel 2017 viene convocato dal commissario tecnico Alberico Evani per il Mondiale Under-20 tenutosi in Corea del Sud. Nel corso della manifestazione \u00e8 tra i protagonisti della vittoria agli ottavi contro i pari et\u00e0 della Francia, servendo ad Orsolini l'assist per il primo gol.\nSubito dopo il mondiale sudcoreano, terminato con la conquista della medaglia di bronzo, viene convocato anche per l'Europeo Under-21 2017, in sostituzione dell'infortunato Nicola Murru. Non viene mai impiegato nel torneo, nel quale l'Italia viene eliminata in semifinale dalla Spagna.\nEsordisce con la Nazionale Under-21 il 1\u00ba settembre 2017, nella partita amichevole contro la Spagna disputata a Toledo. Nel giugno 2019 viene convocato anche per l\u2019Europeo Under-21 in Italia.\nStatistiche.\nPresenze e reti nei club.\n\"Statistiche aggiornate al 30 settembre 2021.\""}
{"id": "5851472", "revid": "180559", "url": "https://it.wikipedia.org/wiki?curid=5851472", "title": "Alberto Alderisio", "text": "Biografia.\nLe poche informazioni biografiche sull'autore riportano i natali nella met\u00e0 del XVII secolo a Morcone, nell'attuale provincia di Benevento, ove poi studi\u00f2 diritto civile e diritto canonico. Scrisse il \"Tractatus de symbolicis contractibus\", che fu stampato per la prima volta a Napoli nel 1675 e a Ginevra nel 1678 curato da Andrea Oldenburger. Il volume \u00e8 dedicato al feudatario di Morcone, Domenico Carafa Pacecco, e affronta in particolare il contratto di assicurazione. Una copia del testo \u00e8 conservata presso la Fondazione Mansutti di Milano."}
{"id": "5851477", "revid": "110157", "url": "https://it.wikipedia.org/wiki?curid=5851477", "title": "Partito del Popolo di Panama", "text": "Il Partito del Popolo di Panama (, PPP) \u00e8 un partito politico comunista panamense fondato il 4 aprile 1930 come Partito Comunista di Panama (PCP) in seguito alla fuoriuscita dei comunisti panamensi dal Partito del Lavoro.\nI primi leader del PCP furono Eliseo Ech\u00e9vez e Crist\u00f3bal Segundo, il PCP entr\u00f2 nell'Internazionale Comunista e raggiunse l'apogeo della sua popolarit\u00e0 durante la Seconda guerra mondiale.\nNel 1943 il PCP cambi\u00f2 nome nell'attuale Partito del Popolo di Panam\u00e1."}
{"id": "5851478", "revid": "1305772", "url": "https://it.wikipedia.org/wiki?curid=5851478", "title": "Discografia di Bruno Mars", "text": "Questa pagina contiene la discografia del cantautore statunitense Bruno Mars. Include 3 album in studio e 1 EP e 27 singoli e 3 singoli promozionali."}
{"id": "5851479", "revid": "125942647", "url": "https://it.wikipedia.org/wiki?curid=5851479", "title": "L'amica geniale (serie di romanzi)", "text": "L'amica geniale \u00e8 una serie di quattro romanzi dell'autrice italiana Elena Ferrante. La serie \u00e8 composta da \"L'amica geniale\" (2011), \"Storia del nuovo cognome\" (2012), \"Storia di chi fugge e di chi resta\" (2013) e da \"Storia della bambina perduta\" (2014). Tutti i romanzi sono stati pubblicati in Italia da edizioni e/o. La serie \u00e8 stata categorizzata come romanzo di formazione (Bildungsroman) o come romanzo di maturit\u00e0; l'autrice stessa, in un'intervista rilasciata a \"Harper's Magazine\", afferma di concepire la serie come un unico romanzo, pubblicato in maniera seriale per ragioni di lunghezza e durata dell'opera complessiva.\nTematiche.\nCome nelle altre opere della Ferrante, il tema principale \u00e8 la donna in tutte le sue declinazioni: il rapporto tra donna e uomo, la condizione femminile nel corso del tempo e il suo cambiamento. Ma ci\u00f2 che pi\u00f9 interessa l'autrice \u00e8 il rapporto fra le donne: l'essere donna e figlia, donna e madre, oppure semplicemente donna e amica di un'altra donna, prendendo in considerazione anche la competizione e la gelosia tipica di questo rapporto. La protagonista stessa, nel terzo libro, scrive un saggio sulla costruzione dell'idea di donna nella letteratura, dalla Bibbia fino alle proteste studentesche del sessantotto e ai successivi anni di piombo. Altri temi sono il ruolo sociale della letteratura e quello dell'intellettuale in mezzo ai disordini e ai movimenti di protesta, l'inizio della computerizzazione, le proteste in fabbrica degli anni settanta, il conflitto di classe, la permanenza del passato, l'ascesa sociale correlata al contesto di provenienza.\nAdattamento televisivo.\nNel 2017 la televisione statunitense HBO annunci\u00f2 la produzione di una serie in otto puntate basate sul romanzo della Ferrante. Si tratta di una serie prodotta con Rai Cinema e Fandango, girata in Italia e recitata principalmente in dialetto napoletano, intitolata proprio \"L'amica geniale\", come il primo romanzo della tetralogia letteraria. Negli Stati Uniti d'America (dove il titolo \u00e8 \"My Brilliant Friend\") la trasmissione \u00e8 iniziata il 18 novembre 2018, mentre in italia \u00e8 stata trasmessa da Rai 1 e TIMvision dal 27 novembre al 18 dicembre. La regia \u00e8 di Saverio Costanzo; i due personaggi principali sono interpretati da Elisa Del Genio (Elena) e Ludovica Nasti (Lila) bambine e Margherita Mazzucco (Elena) e Gaia Girace (Lila) adolescenti.\nAdattamento teatrale.\nNel 2017 una riduzione teatrale dei quattro romanzi and\u00f2 in scena al Rose Theatre di Londra, per la regia di Melly Still. April De Angelis cur\u00f2 l'adattamento e la pi\u00e8ce, intitolata \"L'amica geniale\", era divisa in due parti, per un totale di quattro atti e una durata complessiva di circa cinque ore e mezza. Catherine McCormack interpretava Lila."}
{"id": "5851480", "revid": "46291", "url": "https://it.wikipedia.org/wiki?curid=5851480", "title": "Helianthemum caput-felis", "text": "L'eliantemo testa di gatto (Helianthemum caput-felis ) \u00e8 una pianta perenne appartenente alla famiglia delle Cistaceae.\nDescrizione.\n\u00c8 una pianta erbacea che raggiunge i 30\u00a0cm di altezza. Le foglie hanno una forma lanceolata o largamente ellittica e misurano circa 1,5\u00a0cm di lunghezza. Sono di colore chiaro, quasi biancastro, e tomentose su entrambe le pagine. Sono presenti anche delle stipole, che tuttavia cadono precocemente. I fiori, di colore giallo intenso, hanno petali lunghi circa 1\u00a0cm e peduncoli lunghi da 5 a 7\u00a0cm; i sepali sono pelosi e due di essi, quelli pi\u00f9 esterni, sono pi\u00f9 corti e diritti degli altri. Il frutto \u00e8 una capsula loculicida di forma ovoidale ed \u00e8 composto da tre valve. Il periodo di fioritura va da marzo ad aprile.\nDistribuzione e habitat.\nLa pianta \u00e8 diffusa lungo le coste del Mediterraneo sudoccidentale, in Nordafrica e alle isole Baleari; in Italia \u00e8 presente nella parte costiera della Sardegna occidentale. \u00c8 tipica di ambienti costieri e cresce prevalentemente nei pascoli aridi litoranei e nelle garighe."}
{"id": "5851481", "revid": "107831", "url": "https://it.wikipedia.org/wiki?curid=5851481", "title": "ASB Classic (ATP) 2016", "text": "L'ASB Classic 2016 \u00e8 stato un torneo di tennis giocato sul cemento, facente parte della categoria ATP World Tour 250 series nell'ambito dell'ATP World Tour 2015. \u00c8 stata la 49\u00aa edizione dell'ASB Classic. Si \u00e8 giocato nell'ASB Tennis Centre di Auckland in Nuova Zelanda, dall'11 al 16 gennaio 2016.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni: \nCampioni.\nSingolare.\n Roberto Bautista Agut ha conquistato il titolo a seguito del ritiro di Jack Sock sul punteggio di 6-1, 1-0.\nDoppio.\n Mate Pavi\u0107 / Michael Venus hanno sconfitto in finale Eric Butorac / Scott Lipsky per 7\u20135, 6\u20134."}
{"id": "5851484", "revid": "1543377", "url": "https://it.wikipedia.org/wiki?curid=5851484", "title": "About You", "text": "About You \u00e8 un brano musicale del cantante statunitense Trey Songz pubblicato il 18 maggio del 2015 come secondo singolo della ristampa dell'album \"Trigga\"."}
{"id": "5851503", "revid": "843466", "url": "https://it.wikipedia.org/wiki?curid=5851503", "title": "Ognina (Siracusa)", "text": "\u00d2gnina \u00e8 una localit\u00e0 costiera del libero consorzio comunale di Siracusa. Situata 15 chilometri a sud del capoluogo, rientra nei suoi confini amministrativi.\nEtimologia.\nL'etimologia rimane incerta, sebbene siano state avanzate diverse ipotesi. Il nome greco del capo omonimo, che domina la pianura costiera circostante, era \u039c\u03b1\u03ba\u03c1\u00f2v \u00c0\u03ba\u03c1\u03bf\u03bd (Makr\u00f2n \u00c0kron), quello latino, che traduce il precedente, era \"Longum Promontorium\". In effetti, l'impressione che si ricava osservando le balze rocciose che si estendono fino al capo \u00e8 proprio quella di un promontorio che si protende dalla pianura costiera verso il mare.\nStoria.\nOgnina: luogo dello sbarco degli Alleati nel 1943.\nIntorno alle ore 3:00 del mattino del 10 luglio 1943, la prima truppa del 3\u00b0 Army Commando, parte dei British Commandos, sbarc\u00f2 presso Scoglio Imbiancato: tra Capo Ognina e Fontane Bianche: essi misero a terra 180 commandos, seguiti alle ore 4:00 da una seconda truppa del medesimo Commando, mentre una terza loro ondata sarebbe giunta prima dell'alba nella spiaggia di Fontane Bianche.\nIl compito del 3\u00b0 Army Commando era conquistare i capisaldi di Torre Cuba e la batteria di masseria Cafici (detta 81\u00aa): il primo caposaldo era nei pressi dell'insenatura di Ognina, dove oggi vi \u00e8 il suo porticciolo e un'altra antica torre, presa anch'essa di mira, la Torre Ognina, e il secondo caposaldo si trovava in contrada Spinagallo (nelle immediate vicinanze di Fontane Bianche), non distante da Santa Teresa Longarini; sita poco pi\u00f9 a nord.\nNel primo pomeriggio del 10 luglio, alla spiaggia \"George Beach\", tra Ognina e Fontane Bianche, sbarcarono i soldati della 13\u00aa brigata (5\u00aa divisione), la quale rivers\u00f2 nel settore di \"Acid\" (ce si divideva in \"North\", \"Center\" e \"South\") 3 battaglioni: il 2\u00b0 Cameronians (Scottish Rifles), il 2\u00b0 Royal Inniskilling Fusiliers e il 2\u00b0 Wiltshire Regiment, che presero la via per Floridia. Il loro comandante era il brigadiere Lorne MacLaine Campbell.\nTopografia.\nIl territorio di Ognina \u00e8 compreso tra le localit\u00e0 costiere e balneari di Arenella a nord e Fontane Bianche a sud. La contrada Cuba lo delimita ad ovest. Alla sua estremit\u00e0 orientale si trova l'isola di Ognina, originariamente unita alla terraferma. La costa \u00e8 rocciosa con diverse cale in cui \u00e8 possibile fare il bagno.\nLa localit\u00e0.\nOggi Ognina \u00e8 una localit\u00e0 balneare a sud di Siracusa. Nell'area \u00e8 presente un porticciolo e un quartiere residenziale estivo.\nA sud della localit\u00e0, nella lingua di terra compresa tra Ognina e Fontane Bianche sono presenti alcuni punti di interesse storico archeologico. Sulla punta si trova la torre di Ognina, una torre di avvistamento di epoca spagnola. A sud della stessa, lungo la costa sono visibili delle vasche circolari legate all'antico processo della calcificazione. \nLa zona di Ognina ha antiche frequentazioni anche in epoca preistorica. Alcuni dei reperti trovati in zona presentano consonanze con la Cultura di Cetina (2200 a.C. circa) proveniente dall'area della Dalmazia, ma sono gli importanti legami con la cultura di Stentinello e le analogie con quelle di Malta a suscitare maggior interesse dell'archeologia in questa zona.\nCuriosit\u00e0.\nNel tratto di costa a sud dell'Arenella, in contrada Asparano nel febbraio 2019 il fotografo Dario Giannobile ha ripreso un allineamento tra Luna, Venere e Giove che ha avuto la menzione del giorno sul sito della NASA \"Astronomy Picture of The Day\"."}
{"id": "5851504", "revid": "1442080", "url": "https://it.wikipedia.org/wiki?curid=5851504", "title": "ASB Classic (ATP) 2016 - Qualificazioni singolare", "text": ""}
{"id": "5851505", "revid": "71155", "url": "https://it.wikipedia.org/wiki?curid=5851505", "title": "Discografia di Michael Bubl\u00e9", "text": "Questa pagina contiene la discografia del cantante canadese Michael Bubl\u00e9."}
{"id": "5851509", "revid": "1543377", "url": "https://it.wikipedia.org/wiki?curid=5851509", "title": "Can't Be Friends", "text": "Can't Be Friends \u00e8 un brano musicale del cantante statunitense Trey Songz pubblicato il 28 settembre del 2010 come secondo singolo estratto dall'album \"Passion, Pain &amp; Pleasure\". Il brano \u00e8 stato scritto da Trey Songz insieme a Mario Winans.\nIl brano ha raggiunto la prima posizione della Hot R&amp;B/Hip-Hop Songs, rimanendoci 13 settimane, diventando la seconda numero 1 nella classifica del cantante dopo \"I Invented Sex\", diventando il suo maggior successo nella classifica, nonch\u00e9 uno dei brani pi\u00f9 di successo nella classifica nel decennio."}
{"id": "5851510", "revid": "121124036", "url": "https://it.wikipedia.org/wiki?curid=5851510", "title": "Gary Yershon", "text": "Ha composto le colonne sonore di alcuni film di Mike Leigh tra cui \"La felicit\u00e0 porta fortuna - Happy Go Lucky\", \"Another Year\", \"Turner\" (per cui ebbe la nomination all'Oscar alla migliore colonna sonora), e \"Peterloo\"."}
{"id": "5851511", "revid": "1315817", "url": "https://it.wikipedia.org/wiki?curid=5851511", "title": "Encyclop\u00e9die ou Dictionnaire raisonn\u00e9 des sciences, des arts et des m\u00e9tiers", "text": ""}
{"id": "5851512", "revid": "830939", "url": "https://it.wikipedia.org/wiki?curid=5851512", "title": "Lorenzino Sossio", "text": "Lorenzino Sossio \u00e8 il nome tardivamente attribuito al bambino il cui cadavere fu rinvenuto nel 1485 nei pressi di Marostica. La tradizione popolare ne fece un martire ucciso dagli ebrei di Bassano. \u00c8 noto anche con il nome di Lorenzino da Marostica. Il suo culto come beato fu confermato nel 1867 da papa Pio IX, ma venne abbandonato dopo il Concilio Vaticano II.\nStoria.\nNell'aprile del 1485, nelle campagne tra Bassano e Marostica, fu rinvenuto il cadavere di un bambino, deceduto in circostanze ignote, a cui fonti tardive attribuiscono il nome di Lorenzino Sossio.\nLa popolazione ritenne il bambino vittima di un infanticidio rituale attribuito agli ebrei di Bassano e tale accusa port\u00f2 all'espulsione degli ebrei da Vicenza e dal suo territorio, decretata dal doge Marco Barbarigo il 21 aprile 1486.\nCulto.\nDai verbali della visita pastorale condotta il 14 ottobre 1488 nella chiesa di San Sebastiano a Marostica da Pietro Barozzi, vescovo di Padova, risulta che vi si conservava il corpo di un bambino anonimo che la popolazione riteneva martire: il vescovo esamin\u00f2 il corpo e ne disapprov\u00f2 il culto, ma la proibizione non ebbe effetti sulla devozione del popolo, che continu\u00f2 a venerare il bambino con il consenso tacito dei vescovi di Padova e poi di Vicenza.\nSoppresso il convento di San Sebastano nel 1810, il corpo del bambino fu trasferito in una ricca cappella della chiesa di Santa Maria Assunta a Marostica.\nNella bolla \"Beatus Andreas\" del 22 febbraio 1755, confermando il culto del beato Andrea di Rinn, papa Benedetto XIV ricord\u00f2 anche il nome di Lorenzino; il 31 agosto 1867 la congregazione dei riti conferm\u00f2 il culto del beato Lorenzino.\nLa festa liturgica del beato Lorenzino si celebrava nelle diocesi di Padova e Vicenza il 15 aprile. A Marostica la festa esterna del beato si celebrava la seconda domenica dopo Pasqua.\nIl culto liturgico del beato fu abbandonato a norma delle disposizioni postconciliari."}
{"id": "5851513", "revid": "76963", "url": "https://it.wikipedia.org/wiki?curid=5851513", "title": "Wayne Pygram", "text": "\u00c8 noto per aver interpretato un giovane Wilhuff Tarkin in \"\" e l'antagonista principale Scorpius nella serie televisiva \"Farscape\" dal 2001 al 2004.\nDoppiatori italiani.\nNelle versioni in italiano dei suoi film, Wayne Pygram \u00e8 stato doppiato da:"}
{"id": "5851514", "revid": "76963", "url": "https://it.wikipedia.org/wiki?curid=5851514", "title": "Bruce Broughton", "text": "Ha composto le colonne sonore di alcuni film Disney tra cui \"Bianca e Bernie nella terra dei canguri\" (1990), \"In fuga a quattro zampe\" (1993) e il suo sequel, \"Quattro zampe a San Francisco\" (1996), oltre che dei western \"Silverado\" (1985) \"e Tombstone\" (1993) e del film cult \"Scuola di mostri\" (1987). Per \"Silverado\" ottenne la nomination all'Oscar alla migliore colonna sonora. Per la TV ha composto le musiche della serie d'animazione \"Tiny Toon Adventures\" (1990), prodotta da Steven Spielberg."}
{"id": "5851517", "revid": "1442080", "url": "https://it.wikipedia.org/wiki?curid=5851517", "title": "ASB Classic (ATP) 2016 - Singolare", "text": "Ji\u0159\u00ed Vesel\u00fd era il detentore del titolo ma ha perso al primo turno da Roberto Bautista Agut.\nBautista Agut ha conquistato il titolo dopo il ritiro in finale di Jack Sock sul punteggio di 6\u20131, 1\u20130.\nTeste di serie.\nLe prime quattro teste di serie ricevono un bye per il secondo turno. "}
{"id": "5851524", "revid": "1543377", "url": "https://it.wikipedia.org/wiki?curid=5851524", "title": "Chiesa di San Michele Arcangelo (Busseto)", "text": "La chiesa di San Michele Arcangelo \u00e8 un luogo di culto cattolico dalle forme barocche situato in piazza Giovannino Guareschi 65 a Roncole Verdi, frazione di Busseto, in provincia di Parma e diocesi di Fidenza.\nStoria.\nL'originario luogo di culto fu innalzato nel 1004 per volere del marchese Adalberto Pallavicino, originario di Massa; la consacrazione avvenne per\u00f2 solo l'8 maggio del 1094. All'epoca la chiesa era conosciuta con il nome di San Michele dei Ronchi e dipendeva dalla diocesi di Parma.\nLa chiesa fu in seguito modificata in pi\u00f9 riprese, tanto da non conservare pi\u00f9 alcuna traccia dell'originario edificio; la zona absidale fu interamente ricostruita nel 1509.\nNel 1601, con la nascita della diocesi di Fidenza, l'edificio fu aggregato alla nuova entit\u00e0 ecclesiastica e divenne per circa trecento anni sede di vicariato foraneo.\nLa facciata fu ricostruita in stile barocco nel 1610, mentre gli interni furono modificati in pi\u00f9 riprese.\nNumerosi eventi legarono i primi anni di vita di Giuseppe Verdi alla chiesa: il 11 ottobre del 1813 vi ricevette il battesimo; nella primavera del 1814, come ricordato da una lapide commemorativa posta alla base del campanile, sua madre Luigia Uttini, col piccolo in braccio, si rifugi\u00f2 in cima alla torre, per scampare alla razzie compiute dalle truppe russe e austriache in seguito alla sconfitta dell'esercito napoleonico; il 25 luglio del 1819 il futuro Maestro vi fu cresimato dal vescovo Luigi Sanvitale. Inoltre, per anni Giuseppe Verdi bambino si esercit\u00f2 suonando l'organo della parrocchiale.\nNel 1964 gli interni dell'edificio furono nuovamente restaurati, riportando alla luce parte degli affreschi originari.\nDescrizione.\nLa chiesa si sviluppa su un impianto a tre navate, con l'ingresso principale rivolto ad ovest ed il presbiterio ad est.\nLa facciata a salienti, interamente intonacata, \u00e8 caratterizzata dalla semplicit\u00e0 dei tratti; l'ampio portale centrale, con cornice e cimasa in aggetto, \u00e8 sormontato da una trifora, con apertura mediana ad arco a tutto sesto; ai lati sono collocati i due ingressi secondari, sovrastati da piccole finestre rettangolari. A coronamento del prospetto principale un timpano triangolare racchiude un piccolo rosone.\nLa zona absidale e la torre campanaria, interamente in laterizio, costituiscono le parti pi\u00f9 antiche dell'edificio; l'abside poligonale cinquecentesco \u00e8 caratterizzato dalla presenza di contrafforti e di un'alta monofora sul lato opposto alla canonica. Il campanile, alto 27\u00a0m, fu edificato probabilmente pochi anni prima del 1000 in stile romanico; sulla cella campanaria si aprono sulle quattro fronti altrettante bifore racchiuse da archi a tutto sesto; sul lato posteriore \u00e8 collocato un grande orologio, di epoca remota; a coronamento un tetto a quattro falde sostituisce l'originario pinnacolo circolare, abbattuto da un fulmine nel XVIII secolo.\nAll'interno la navata centrale coperta da volta a botte \u00e8 separata dalle laterali da una serie di arcate a tutto sesto, sostenute da grandi pilastri a base quadrangolare.\nIn controfacciata sono appesi due grandi dipinti ad olio. Il primo, collocato a destra dell'ingresso principale, raffigura \"San Pellegrino Laziosi\"; risalente al XVII secolo, il quadro proviene dalla non pi\u00f9 esistente casa religiosa dei Servi di Maria di Soragna. Il secondo, posizionato sul lato opposto rispetto all'accesso centrale, rappresenta \"L'Immacolata e i santi Sebastiano, Rocco, Antonio da Padova e Margherita da Cortona\"; l'opera, dipinta dal pittore Pietro Balestra nel 1787, raffigura sullo sfondo la chiesa di San Michele Arcangelo.\nLa navata destra presenta alcune tracce degli affreschi cinquecenteschi, riapparse durante i restauri novecenteschi; nei pressi del battistero \u00e8 raffigurato un lacunoso \"Ecce homo\"; pi\u00f9 avanti campare una pregevole immagine della \"Piet\u00e0\", gi\u00e0 riaffiorata e restaurata nel 1800; sono poi raffigurati l\"'Adorazione dei Magi\", \"San Giovanni Battista\", la \"Madonna in trono col Bambino\" e la \"Madonna col Bambino e i santi Francesco d'Assisi Antonio di Padova\".\nIl pilastro di destra tra la seconda e la terza arcata conserva contrapposti altri due affreschi risalenti agli inizi del XVI secolo, che raffigurano rispettivamente la \"Vergine col Bambino\" e \"San Lorenzo diacono e martire\".\nPresbiterio.\nIl presbiterio ospita dal 2006 l'antico altare maggiore in legno dipinto, interamente restaurato, che era stato rimosso nel 1932. Sul retro campeggia al centro dell'abside la pala raffigurante \"San Michele Arcangelo\", dipinta dal pittore Pietro Balestra nella seconda met\u00e0 del XVIII secolo.\nDietro all'altare ogni anno viene innalzata il giorno del venerd\u00ec santo una grande tela, che abbraccia l'intero arco della zona absidale, rappresentante il \"Calvario\", dipinta da Girolamo Magnani nel XIX secolo.\nSulla parete destra del presbiterio sono presenti vari affreschi risalenti prevalentemente al XVI secolo, riaffiorati durante i restauri novecenteschi ma profondamente lacunosi in varie parti. In basso \u00e8 raffigurata una serie di personaggi, tra i quali un vescovo ed un nobile, realizzata in epoca anteriore rispetto ai dipinti adiacenti; non lontano sono rappresentati all'interno di un arco a festoni i \"Santi Sebastiano e Rocco\", la cui immagine \u00e8 ripresa anche in un altro affresco dipinto in posizione sottostante, molto danneggiato; pi\u00f9 in alto campeggia una grande raffigurazione, quasi intatta, della \"Crocifissione\", in cui compaiono anche san Giovanni Apostolo e la Madonna; \u00e8 infine raffigurata all'interno di un arco a festoni la \"Madonna Regina e Madre\", rappresentata col Bambino ed alcuni angeli sul contorno.\nSulla fronte opposta uno dei pilastri \u00e8 decorato con le tracce di un affresco rappresentante la \"Vergine Madre che allatta Ges\u00f9 Bambino\".\nLa parete sinistra \u00e8 dominata dalla cantoria lignea con parapetto mistilineo, che ospita un grande organo, realizzato nel 1797 da Francesco Bossi in sostituzione dell'originario strumento all'epoca ormai inservibile.\nCappelle laterali.\nAl termine della navata sinistra si apre la cappella del Santissimo Sacramento, che accoglie dal 2006 l'altare neoclassico in marmo rosso di Verona, con profili in marmo bianco di Carrara e formelle in marmi policromi; al di sopra \u00e8 collocata la statua raffigurante il \"Sacro Cuore\"; l'altare proviene dal presbiterio, ove era stato innalzato nel 1932 in sostituzione di quello ligneo d'epoca remota.\nSul lato opposto, \u00e8 collocata una piccola cappella al termine della navata destra, interamente ricoperta da affreschi risalenti al XVI secolo, riscoperti durante i restauri novecenteschi. Sulla parete di fondo, sopra all'altare, sono raffigurati, all'interno di una struttura trilitica rinascimentale, la \"Vergine Madre con i santi Donnino, Sebastiano, Rocco e Michele\" e, superiormente, la \"Colomba dello Spirito Santo\"; l'opera, restaurata anche se marginalmente lacunosa, costituisce una delle pi\u00f9 antiche immagini di san Donnino. Sulla destra un arco racchiude un affresco coevo del precedente, rappresentante la \"Nativit\u00e0\", parzialmente danneggiata nella parte centrale.\nBattistero.\nIl battistero \u00e8 collocato all'inizio della navata destra, in una cappella innalzata intorno alla met\u00e0 del XVIII secolo; fino ad allora il fonte battesimale era collocato nella piccola cappella al termine della navata.\nNel 1963, per commemorare il 150\u00ba anniversario della nascita di Giuseppe Verdi, che aveva ricevuto il battesimo nella chiesa, il battistero fu completamente restaurato e vi fu apposta una lapide in ricordo dell'evento.\nOrgano a canne.\nL'organo a 736 canne, realizzato nel 1797 dal bergamasco Francesco Bossi, conserva ancora oggi la struttura originaria.\nL'unica modifica alla fonica originale di Bossi risale al 1821, quando allo strumento i fratelli Giovanni e Stefano Cavalletti aggiunsero i registi di \"Fagotto bassi\" e \"Oboe soprani\"; successivamente l'organo fu riparato nel 1839 e nel 1849 e risistemato nel 1871.\nLo strumento fu poi restaurato interamente nel 1900 da Filippo Tronci con la supervisione di Giuseppe Verdi, che proprio su quello strumento aveva studiato da bambino. Fu nuovamente riparato nel 1924 da Giuseppe Rotelli, nel 1955 da Pasta, nel 1964 dalla ditta Tamburini e infine nel 2000 da Daniele Giani.\nL'organo a trasmissione meccanica ha una tastiera di 50 note ed una pedaliera di 13; dispone di 21 registri."}
{"id": "5851526", "revid": "76963", "url": "https://it.wikipedia.org/wiki?curid=5851526", "title": "Leo Robin", "text": "Biografia.\nDopo gli studi, effettuati al University of Pittsburgh Law School ed al Carnegie Tech's Drama School, con l'aspirazione di diventare un drammaturgo, svolse svariati lavori, dall'agente pubblicitario al giornalista.\nTrasferitosi a New York all'inizio degli anni venti, scopr\u00ec la sua dote di autore per canzoni cogliendo il suo primo successo con \"Looking Around\" su musiche composte da Richard Myers.\nDal 1930 inizi\u00f2 una prolifica collaborazione assieme al compositore Ralph Rainger, la coppia sotto contratto con la Paramount di Hollywood firmarono canzoni e colonne sonore conosciutissime ed eseguite regolarmente in ogni epoca successiva.\nDopo la morte di Rainger (1942), Robin lavor\u00f2 con altri compositori di primissimo piano, come Jerome Kern, Arthur Schwartz, Harold Arlen, Harry Warren, Richard Whiting.\nNel 1938 vinse (con Ralph Rainger) il premio Oscar per il brano \"Thanks for the Memory\" colonna sonora del film \"The Bog Broadcast of 1938\".\nNomination per l'Oscar ricevute nel 1934 (\"Love in Bloom\"), 1937 (\"Whispers in the Dark\"), 1939 (\"Faithful Forever\"), 1945 (\"So in Love\"), 1947 (\"A Gal in Calico\"), 1948 (\"For Every Man There's a Woman\"), 1952 (\"Zing a Little Zong\"), 1953 (\"My Flaming Heart\")."}
{"id": "5851527", "revid": "31886", "url": "https://it.wikipedia.org/wiki?curid=5851527", "title": "Laura Minici Zotti", "text": "Biografia.\nFormatasi all'Accademia delle Belle Arti di Venezia, si cimenta inizialmente nell'arte astratta ma abbandona il mondo dell'arte per intraprendere negli anni '70 la carriera di lanternista. Il suo contributo fondamentale riguarda la ricerca nell'ambito dell'intrattenimento precinematografico, costituendo una tra le poche collezioni riconosciute a livello internazionale per l'importanza del materiale raccolto.\nTutto nasce in seguito al ritrovamento, negli anni '70, di una lanterna magica nella soffitta della propria casa veneziana.\nDa l\u00ec inizia la collezione di litofanie, prassinoscopi, stereoscopi, zootropi, vetri fotografici o disegnati a mano che raccontano storie narrate con le tecniche del precinema. Dopo le prime proiezioni domestiche con la lanterna ritrovata, nel 1975 Laura Minici Zotti inizia ad intrattenere il pubblico mondiale con le sue rappresentazioni di lanterna magica. Per i suoi spettacoli ha adoperato una lanterna magica di J.H. Steward a doppio obiettivo, unitamente a vetri ottocenteschi dipinti a mano spesso animati da piccoli meccanismi. In questo modo riusciva realizzare vere e proprie rappresentazioni in tutto simili a quelle originali dell'epoca vittoriana.\nNel 1998 il suo lavoro viene raccolto nel Museo del Precinema di Padova.\nL'ultima proiezione con lanterne magiche intitolata \"Lanterna magica: la grande arte della luce e dell'ombra\" di Laura Minici Zotti si \u00e8 tenuta il 7 ottobre 2010 presso il Teatro Verdi di Pordenone durante la XXIX edizione delle Giornate del Cinema Muto. La lampada della lanterna si \u00e8 spenta per una \"standing ovation\" in una delle sue migliori \"performance\".\nL'attivit\u00e0 di ricerca viene proseguita da Carlo Alberto Zotti Minici, figlio di Laura, che si occupa dello studio di dispositivi ottici, immaginario scientifico e spettacolo nel XVII e XVIII secolo.\nRiconoscimenti.\nNel dicembre 2007 le viene conferito il Sigillo della Citt\u00e0 di Padova e nel 2008 alle Giornate del Cinema Muto di Pordenone, riceve il prestigioso premio Jean Mitry per il costante impegno culturale e la diffusione del precinema.\nNel 2010 vince il premio Donna Eccellente.\nNel 2011 le \u00e8 stato consegnato al Quirinale dal Presidente della Repubblica Italiana il premio Vittorio De Sica per la sezione Cultura."}
{"id": "5851528", "revid": "79255901", "url": "https://it.wikipedia.org/wiki?curid=5851528", "title": "Dual use", "text": ""}
{"id": "5851541", "revid": "481349", "url": "https://it.wikipedia.org/wiki?curid=5851541", "title": "Ronny Alte", "text": "Le sue posizioni sono contro l'islam e l'immigrazione.\nAttivit\u00e0.\nNell'estate del 2011 Ronny Alte fu il portavoce del gruppo di protesta norvegese Norwegian Defence League (NDL). In seguito fu designato come leader della NDL, e nel settembre del 2011 ha cercato di partecipare ad una manifestazione a Londra organizzata dalla English Defence League (EDL), ma \u00e8 stato fermato dalla polizia britannica.\nNell'aprile del 2012 Ronny Alte fu chiamato come testimone difensore nel processo al terrorista Anders Behring Breivik. La Norvegian Defense League ha affermato che Breivik \u00e8 stato tra i suoi membri fino al febbraio 2011 con il soprannome di \"Sigurd Crociato\". In un interrogatorio Breivik ha per\u00f2 contraddetto queste parole e non ha ammesso di aver avuto 600 amici del tale gruppo su facebook.\nNel 2015 Alte fu anche tra i principali esponenti per il movimento Pegida in Norvegia.\nNel febbraio del 2016 \u00e8 apparso come portavoce della sezione norvegese dei Soldati di Odino, non solo, ma ne \u00e8 anche divenuto il leader. Il gruppo \u00e8 una critica all'immigrazione che sta avvenendo in Europa, ed in particolar modo a quella in paesi nordici come la Finlandia e si riferisce a s\u00e9 come ad una comunit\u00e0 di destra capace di farsi giustizia autonomamente.\n\u00c8 residente a Stokke, Vestfold og Telemark. In precedenza \u00e8 stato un docente presso il liceo F\u00e6rder."}
{"id": "5851543", "revid": "767487", "url": "https://it.wikipedia.org/wiki?curid=5851543", "title": "Kilmuir", "text": "Kilmuir (in lingua gaelica scozzese: \"Cille Mhoire\") \u00e8 un villaggio della costa occidentale della penisola Trotternish, nel nord dell'isola di Skye. Si trova nell'area delle Highland ed \u00e8 l'unico luogo in Scozia (ad eccezione delle Ebridi Esterne) dove la lingua gaelica scozzese \u00e8 parlata da circa la met\u00e0 della popolazione. Flora MacDonald, che assistette Carlo Edoardo Stuart nella fuga dalla Scozia dopo la sua sconfitta alla battaglia di Culloden, \u00e8 sepolta a Kilmuir.\nStoria.\nAll'interno della parrocchia sorge \"Bl\u00e0r a' Bhuailte\", il \"campo dei colpiti\", dove i Vichinghi tennero la loro estrema difesa su Skye presso Loch Leum na Luirginn."}
{"id": "5851545", "revid": "116790547", "url": "https://it.wikipedia.org/wiki?curid=5851545", "title": "Same Damn Time", "text": "Same Damn Time \u00e8 un brano musicale del rapper statunitense Future, estratto come quarto singolo dal suo album di debutto \"Pluto\".\nRegistrazione e produzione.\nIl brano fu originariamente registrato nel 2011, ed era stato pubblicato nel mixtape \"Streetz Calling\", ma fu successivamente rimasterizzato con una differente base musicale per essere incluso nell'album \"Pluto\", e infine fu rilasciato come brano il 24 marzo del 2012."}
{"id": "5851547", "revid": "709406", "url": "https://it.wikipedia.org/wiki?curid=5851547", "title": "Movimenti tellurici", "text": ""}
{"id": "5851549", "revid": "1573940", "url": "https://it.wikipedia.org/wiki?curid=5851549", "title": "Zelotibia angelica", "text": "Zelotibia angelica \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino angelica, che significa angelico, simile ad un angelo, in riferimento all'aspetto esteriore dell'epigino che mostra due fenditure laterali larghe e slanciate dalla forma di ali d'angelo.\nCaratteristiche.\nL'olotipo femminile rinvenuto ha lunghezza totale \u00e8 di 6,00mm; la lunghezza del cefalotorace \u00e8 di 2,00mm; e la larghezza \u00e8 di 1,68mm.\nDistribuzione.\nLa specie \u00e8 stata reperita in Burundi centrale: l'olotipo femminile \u00e8 stato rinvenuto nel Parc National de la Kibira, nel comprensorio del monte Musumba, appartenente alla provincia di Bubanza.\nTassonomia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5851552", "revid": "39884", "url": "https://it.wikipedia.org/wiki?curid=5851552", "title": "Pan Geng", "text": "Nello \"Shiji\" (\"Memorie di uno storico\") viene indicato da Sima Qian come il diciannovesimo sovrano Shang, succeduto al fratello Yang Jia. Sal\u00ec sul trono nell'anno di Bingyin (\u4e19\u5bc5), stabilendo Yan (\u5944) come capitale. Nel quattordicesimo anno del suo regno, fece trasferire la capitale a Beimeng (\u5317\u8499) che fece ribattezzare Yin (\u6bb7). A partire da questo momento, si cominci\u00f2 a denominare la dinastia: dinastia Shang-Yin. Regn\u00f2 per circa 28 anni (dato confermato anche dagli Annali di bamb\u00f9) e gli venne assegnato il nome postumo di Pan Geng. Gli succedette il fratello minore, Xiao Xin.\nAlcune incisioni oracolari su osso rinvenuti a Yin Xu, invece, lo indicano come il diciottesimo sovrano Shang.\nNello \"Shujing\" (\"Libro della storia\": una raccolta di documenti storici), esiste un capitolo intitolato \"Pan Geng\", che la tradizione vuole essere stato un discorso di questo re; tuttavia, la lingua in cui \u00e8 redatto \u00e8 cos\u00ec diversa da quella del tempo di Pan Geng che \u00e8 molto probabile che non sia un prodotto della sua epoca."}
{"id": "5851574", "revid": "287204", "url": "https://it.wikipedia.org/wiki?curid=5851574", "title": "Fran\u00e7ois G\u00e9ny", "text": "Docente presso l'Universit\u00e0 di Nancy, introdusse il concetto di libera ricerca scientifica nell'interpretazione del diritto positivo.\nNoto per la sua critica al metodo d'interpretazione basato unicamente sull'esegesi dei testi giuridici, G\u00e9ny mostr\u00f2 la forza creativa della consuetudine proponendo di lasciare ampio spazio alla libera ricerca scientifica nell'ambito dei metodi interpretativi.\nLa sua fiducia nella discrezione dei giudici per l'interpretazione della legge ebbe notevole influenza a livello europeo. G\u00e9ny inoltre fu un sostenitore dell'importanza dei fattori economici e sociali ai fini dell'emissione delle sentenze.\nBiografia.\nFran\u00e7ois G\u00e9ny era il quarto dei dodici figli di Alfred G\u00e9ny e Marie-Eug\u00e9nie Huin. Il nonno materno era un notaio; il nonno paterno, il commerciante Alexandre-Esprit G\u00e9ny, contribu\u00ec ad influenzare tutta la famiglia con la spiritualit\u00e0 propria dei padri domenicani con i quali era in contatto, tanto che alcuni fratelli di Fran\u00e7ois divennero dei religiosi.\nFran\u00e7ois G\u00e9ny studi\u00f2 diritto a Nancy tra il 1878 ed il 1887 e pubblic\u00f2 la tesi di dottorato nel 1885. Fino al 1889 insegn\u00f2 il diritto romano ad Algeri, dove redasse le prime annotazioni a sentenze: attivit\u00e0 cui si dedic\u00f2 anche in seguito, \"quasi a sottolineare il suo approccio tecnico, e non astratto, al diritto\". Nel 1890 venne incaricato di un corso di diritto civile presso l'universit\u00e0 di Digione, dove conobbe Raymond Saleilles, docente di diritto civile a Parigi, che si autoproclamava allievo di Savigny. Dalla filosofia giuridica del collega ed amico Saleilles, G\u00e9ny riconobbe di essere stato in parte influenzato.\nNel 1894 spos\u00f2 Antonie Busquet, da cui ebbe otto figli. Uno di questi venne ucciso al fronte durante la prima guerra mondiale.\nA Digione insegn\u00f2 diritto internazionale fino al 1900. Dal 1901 fino al 1931 fu titolare della cattedra di diritto civile a Nancy, dove dal 1919 al 1925 venne nominato preside della facolt\u00e0 di diritto. Con tale titolo nel 1923 ristabil\u00ec l'insegnamento del diritto naturale, ribattezzandolo \u00abIntroduzione filosofica allo studio del diritto\u00bb.\nTra le due guerre G\u00e9ny continu\u00f2 l'insegnamento a Nancy e l'annotazione di sentenze, cui aggiunse alcuni articoli e prefazioni. Gli ultimi contributi furono privi del vigore che aveva caratterizzato le opere maggiori.\nImpegno politico.\nNel 1936 G\u00e9ny, insieme ad altri giuristi di Nancy, prese parte al \"Gruppo nazionale lorenese\" (\"Rassemblement national lorrain\", RNL), che contribu\u00ec a sostenere anche economicamente. L'associazione firm\u00f2 due manifesti che invitavano i patrioti lorenesi a riunirsi per lottare contro il Front populaire.\nG\u00e9ny era difensore della Dichiarazione dei diritti dell'uomo, e si sforzava di renderla tecnicamente pi\u00f9 efficace, come \"freno agli eccessi possibili della legge scritta\". Parallelamente difendeva i diritti individuali ed associativi contro il \"dirigismo\" dello Stato.\nRiconoscimenti e celebrazioni.\nDal 28 al 30 novembre 1934 venne celebrato il \"giubileo universitario\" di Fran\u00e7ois G\u00e9ny, decano onorario della Facolt\u00e0 di diritto dell'Universit\u00e0 di Nancy, cui parteciparono molti docenti ed allievi provenienti anche da altre facolt\u00e0 e da altri Atenei. Nel corso della celebrazione venne consegnato a G\u00e9ny il \"Recueil d'\u00c9tudes sur les sources du droit en honneur de Fran\u00e7ois G\u00e9ny\", una raccolta di saggi scritti in suo onore da studiosi di tutto il mondo.\nSempre nel 1934 G\u00e9ny fu insignito della Legion d'onore; in varie occasioni, inoltre, gli vennero conferite nove lauree honoris causa presso diverse universit\u00e0 straniere: Groninga (1914), Lovanio (1927), Varsavia (1929), Bruxelles (1929), Ginevra (1930), Jassy (1934), Losanna (1935), Basilea (1936) ed Atene (1937).\nNel 1933 l'Accademia statunitense delle Arti e delle Scienze di Boston lo elesse membro straniero d'onore.\nNell'ottobre del 1962 si tenne un secondo festeggiamento in onore di G\u00e9ny, a pochi anni dalla sua morte. A G\u00e9ny vennero inoltre dedicati l'anfiteatro della Facolt\u00e0 di diritto e di scienze economiche di Nancy, con una lapide commemorativa, e quello della Facolt\u00e0 di diritto \"Jean Moulin Lyon III\" di Lione.\nL'opera pi\u00f9 nota di G\u00e9ny, la \"M\u00e9thode d'interpr\u00e9tation et sources en droit priv\u00e9 positif (Metodo d'interpretazione e fonti del diritto privato positivo)\" ottenne un impatto da molti considerato rivoluzionario sulla cultura giuridica francese di fine Ottocento.\nLa dottrina di G\u00e9ny.\nIl nucleo della dottrina fu maturato fra il 1897 ed il 1924, e consegnato alle opere maggiori di G\u00e9ny: la \"M\u00e9thode d\u2018interpr\u00e9tation et sources en droit priv\u00e9 positif (Metodo d'interpretazione e fonti del diritto privato positivo)\" e la \"Science et technique en droit priv\u00e9 positif (Scienza e tecnica del diritto privato positivo)\". Negli altri scritti, infatti, venivano ribaditi i concetti elaborati nelle opere maggiori.\nAlcuni punti essenziali caratterizzavano la dottrina di G\u00e9ny:\nLa teoria ermeneutica.\nA differenza di altri popoli, che conferivano ai giudici il potere di emendare e creare leggi, i francesi derivavano il diritto dalla convinzione rousseauiana, ripresa dai rivoluzionari, in base alla quale \"la legge \u00e8 l'espressione della volont\u00e0 generale (La loi est l'expression de la volont\u00e9 g\u00e9n\u00e9rale)\". Tale convinzione in Francia impregnava il codice civile del 1804, dominato inoltre dall'autorit\u00e0 di Montesquieu, che aveva decretato come i giudici dovessero essere semplici portavoce della legge, derivando qualsiasi decisione da un ordine giuridico preesistente.\nIn tale contesto Fran\u00e7ois G\u00e9ny analizz\u00f2 a fondo l'idea di un ordine preesistente, evidenziando come l'applicazione della legge portasse uno scollamento tra teoria e pratica. G\u00e9ny individu\u00f2 quindi un secondo tipo di fonti del diritto, affiancando alle fonti formali, autoritarie, ossia alla legge scritta, le direttive per l'interpretazione. Queste ultime, considerate fonti non autoritarie, comprendevano la tradizione e la libera ricerca scientifica, la \"libre recherche scientifique\".\nIn particolare nella \"M\u00e9thode\", \"con una certa prudenza nella prima edizione (1899), con maturata convinzione nella seconda, pi\u00f9 ampia, edizione (1919)\", G\u00e9ny propose il principio della \"libre recherche scientifique\", ossia la \"libert\u00e0 per l'interprete di ricercare la soluzione pi\u00f9 appropriata\", quale \"fonte sussidiaria, suppletiva\", cui ricorrere unicamente \"nel caso in cui il diritto positivo difetti\".\nLa libera ricerca scientifica costituiva una metodologia alternativa al tradizionale metodo esegetico, basato sulla \"pretesa sufficienza dell'ordinamento legale\". Essa, \"involgendo sia la teoria sia la pratica del diritto\", consentiva di armonizzare i \"principi di giustizia, suggeriti dalla coscienza e verificati dalla scienza, alle esigenze della vita sociale\", rappresentando uno \"sforzo di rifondazione ermeneutica\".\nNella sua teoria ermeneutica G\u00e9ny dimostr\u00f2 l'inutilit\u00e0 e la pericolosit\u00e0 della ricerca ad ogni costo di soluzioni nella legge scritta, pur onorandone la superiorit\u00e0; G\u00e9ny riteneva preferibile \"riconoscere le inevitabili lacune del sistema\" per fornire all'interprete la facolt\u00e0 di ricercare con i propri mezzi la \"soluzione di diritto\".\nLa prassi del legislatore propugnata da G\u00e9ny prevedeva anzitutto la ricerca di una soluzione nel testo legale, ed un eventuale successivo ricorso alla consuetudine (la \"coutume\"); qualora n\u00e9 la legge n\u00e9 la consuetudine fossero in grado di fornire soluzioni, subentrava la libera ricerca, che l'interprete avrebbe dovuto condurre in maniera scientifica e non arbitraria. G\u00e9ny trov\u00f2 la \"consacrazione ufficiale della sua teoria nella formula del Codice civile svizzero.\nNell'opera \"Science et technique en droit priv\u00e9 positif (Scienza e tecnica del diritto privato positivo)\", pubblicata dal 1914 al 1924, Fran\u00e7ois G\u00e9ny tent\u00f2 di scoprire la fonte stessa dalla quale hanno origine principi e regole, ossia il diritto in se stesso (\"le droit en soi\"), e di raggiungerla \"attraverso le strade unite della conoscenza e dell'azione\".\nG\u00e9ny trov\u00f2 infatti nella \"distinzione tra \"scienza\" e \"tecnica\" il principio euristico del rinnovamento nella metodologia giuridica\": la \"libre recherche\" diventava in tal modo \"il punto di partenza di una investigazione\".\nAttraverso la ricerca scientifica G\u00e9ny individu\u00f2 i \"quattro dati fondamentali\" del diritto positivo: il dato reale (\"donn\u00e9 r\u00e9el\"), il dato storico (\"donn\u00e9 historique\"), il dato razionale (\"donn\u00e9 rationnel\") ed il dato ideale (\"donn\u00e9 id\u00e9al\").\nIl dato reale era costituito da realt\u00e0 naturali quali il clima, il sentimento religioso, la costituzione anatomica e fisiologica; il dato storico era l'insieme di istituzioni, dottrine, precetti acquisiti dal passato ed entrati a far parte del patrimonio contemporaneo. Il dato razionale, il pi\u00f9 importante nella teoria di G\u00e9ny, era l'insieme dei precetti immutabili, necessari ed universali derivanti direttamente dalla natura umana. Il dato ideale, infine, era costituito dal complesso di aspirazioni umane, di credenze e di sentimenti che, pur non rappresentando un criterio universale a causa della soggettivit\u00e0, veniva comunque utilizzato come \"strumento dello sviluppo giuridico\".\nIl diritto naturale necessitava poi di strumenti tecnici per entrare in contatto con la realt\u00e0 sociale: i dati dovevano venire sostanziati attraverso l'elaborazione tecnica, \"opera di volont\u00e0 e non di conoscenza\" dell'interprete, libero di adottare artifici da adeguare alle esigenze del momento, come pure di dismetterne l'utilizzo all'occorrenza, facendo appello al buon senso.\nAl di sopra dei risultati dei dati oggettivi restava comunque la \"prevalenza della legge positiva scritta\", la cui \"egemonia\" era giustificata dal \"mantenimento dell'ordine, 'principio superiore ad ogni altro'.\"\nNello scritto \"La la\u00efcit\u00e9 du droit naturel\" G\u00e9ny vedeva nel carattere \"puramente laico\" del diritto naturale la condizione indispensabile a ci\u00f2 che egli definiva \"il suo ruolo di regolatore di ogni organizzazione giuridica\".\nIl linguaggio giuridico.\nPartendo dal presupposto della semi-artificialit\u00e0 del linguaggio giuridico, dal vocabolario e dalla sintassi basate sul linguaggio corrente ma da essi stessi trasformato, nella \"Science et technique\" G\u00e9ny ne considerava il rigore assimilabile ai \"simboli algebrici\", unito alla duttilit\u00e0 necessaria \"al gioco sottile e complicato della vita sociale\".\nIn tal modo venivano equilibrati due obiettivi parzialmente opposti: cogliere la vita sociale nella sua complessit\u00e0 e nella sua instabilit\u00e0, disciplinare questo dato nei riguardi dei principi giuridici in numero ridotto e dotati di una relativa stabilit\u00e0.\nG\u00e9ny inoltre rilev\u00f2 \"l'impronta giuridica impressa ai termini tratti dal linguaggio corrente\", considerando come il linguaggio giuridico fosse in grado di alterare i termini del linguaggio comune che esso stesso riprendeva, riducendone la polisemia, trattenendo soltanto uno dei significati possibili, o talvolta addirittura aggiungendo un significato nuovo.\nLe fonti.\nMolto distante dal pensiero di Kelsen, in generale G\u00e9ny preferiva non basarsi su fonti autorevoli quali San Tommaso o Hobbes, malgrado la somiglianza fra le tesi. Lo stesso Locke veniva citato di sfuggita, mentre G\u00e9ny si appoggi\u00f2 ad autori meno noti quali il conte di Vareilles-Sommi\u00e8res per sostenere le proprie affermazioni.\nCon Chamberlain G\u00e9ny aveva in comune la tesi sulla pratica giurisprudenziale, giudicata strumento pratico da entrambi i pensatori, mentre G\u00e9ny prese le distanze dai sistemi dell\"Ecole sociologique (Scuola sociologica)\", pur accettando il metodo sociologico. A propria volta alcuni esponenti della Scuola sociologica furono tra i critici delle teorie di G\u00e9ny.\nPer fondare la propria teoria, G\u00e9ny prefer\u00ec ancorarsi alle metafisiche di filosofi estranei alla cultura giuridica, ispirandosi in particolare al pragmatismo di William James.\nFra le fonti del giusnaturalismo, fu soprattutto a Raymond Saleilles che G\u00e9ny attribu\u00ec il \"merito di avere offerto alla scienza giuridica un nuovo metodo\", se pure approfond\u00ec maggiormente gli scritti di Jhering.\nNei confronti della filosofia del diritto italiana G\u00e9ny prese invece le distanze, malgrado alcune affinit\u00e0 con Del Vecchio e con Rav\u00e0."}
{"id": "5851575", "revid": "804", "url": "https://it.wikipedia.org/wiki?curid=5851575", "title": "Giornata della donna", "text": ""}
{"id": "5851578", "revid": "80629993", "url": "https://it.wikipedia.org/wiki?curid=5851578", "title": "Saint Augustine's Prayer Book", "text": "Il Saint Augustine's Prayer Book \u00e8 un libro devozionale anglo-cattolico pubblicato dall'Ordine della Santa Croce, un ordine monastico anglicano."}
{"id": "5851580", "revid": "247222", "url": "https://it.wikipedia.org/wiki?curid=5851580", "title": "Sanremo 1972", "text": ""}
{"id": "5851581", "revid": "247222", "url": "https://it.wikipedia.org/wiki?curid=5851581", "title": "Sanremo 1971", "text": ""}
{"id": "5851582", "revid": "716642", "url": "https://it.wikipedia.org/wiki?curid=5851582", "title": "Tom Lawrence", "text": "Carriera.\nClub.\nHa giocato nella prima e nella seconda divisione inglese.\nNazionale.\nNel 2015 ha esordito nella nazionale gallese."}
{"id": "5851589", "revid": "1442080", "url": "https://it.wikipedia.org/wiki?curid=5851589", "title": "ASB Classic (ATP) 2016 - Doppio", "text": "Raven Klaasen e Leander Paes erano i detentori del titolo ma Klaasen ha deciso di non partecipare mentre Paes ha scelto di partecipare al torneo di Sydney.\nMate Pavi\u0107 e Michael Venus hanno sconfitto in finale Eric Butorac e Scott Lipsky per 7\u20135, 6\u20134."}
{"id": "5851590", "revid": "363629", "url": "https://it.wikipedia.org/wiki?curid=5851590", "title": "Quirinus Harder", "text": "Ha lavorato come ingegnere strutturale per la Loodswezen, l'organizzazione olandese che supervisiona tutti i piloti di porto. I fari di Harder erano fatti in ghisa, all'epoca un materiale innovativo, che consentiva la fabbricazione e costruzione segmentate.\nLista dei fari di Harder.\nHa anche progettato la parte superiore del Faro alto di Renesse e l'IJzeren Kaap."}
{"id": "5851611", "revid": "74801", "url": "https://it.wikipedia.org/wiki?curid=5851611", "title": "Metodi Andonov", "text": "\u00c8 ricordato soprattutto per aver diretto uno dei film pi\u00f9 popolari del suo paese, \"Il corno di capra\". "}
{"id": "5851612", "revid": "767487", "url": "https://it.wikipedia.org/wiki?curid=5851612", "title": "La rosa dei venti", "text": "La rosa dei venti \u00e8 un film docu-drama a episodi del 1957 diretto da Joris Ivens, Yannick Bellon, Alberto Cavalcanti, Sergej Gerasimov, Gillo Pontecorvo e Alex Viany, sotto la supervisione di Cavalcanti e Ivens.\nProdotto dalla DEFA, documenta la condizione delle lavoratrici in Italia, Brasile, Unione Sovietica, Cina e Francia e celebrare la Giornata Internazionale della Donna.\n\u00c8 composto di cinque segmenti, ambientati nelle suddette nazioni, e un prologo, diretti in uno stile che risente dell'influenza del Neorealismo."}
{"id": "5851615", "revid": "47767", "url": "https://it.wikipedia.org/wiki?curid=5851615", "title": "Gattuccio maggiore", "text": ""}
{"id": "5851616", "revid": "73843", "url": "https://it.wikipedia.org/wiki?curid=5851616", "title": "Hristo Hristov", "text": "Diresse 19 film tra il 1969 e il 1997."}
{"id": "5851619", "revid": "767487", "url": "https://it.wikipedia.org/wiki?curid=5851619", "title": "Dimit\u0103r Petrov", "text": "Diresse oltre 10 film tra il 1955 e il 1991, distinguendosi in particolare per la realizzazione di popolari film sull'infanzia."}
{"id": "5851626", "revid": "6923", "url": "https://it.wikipedia.org/wiki?curid=5851626", "title": "Jaroslav Bal\u00edk", "text": "Ha diretto 26 film tra il 1952 e il 1987.\nNel 1984 lo Stato gli confer\u00ec il titolo di Artista nazionale."}
{"id": "5851628", "revid": "1305772", "url": "https://it.wikipedia.org/wiki?curid=5851628", "title": "Mircea Dr\u0103gan", "text": "Il regista romeno Mircea Dr\u0103gan \u00e8 stato autore di diversi lungometraggi come \"Setea\", la serie \"Brigada Diverse\", \"Columna\" e \"Neamul \u015eoim\u0103re\u015ftilor\".\nBiografia.\nMircea Dr\u0103gan nasce il 3 ottobre 1932 a Gura Ocni\u021bei. Terminati gli studi all'Institutul de Art\u0103 Teatral\u0103 \u015fi Cinematografic\u0103 nel 1955, specializzandosi in regia.\nDebutt\u00f2 in un lungometraggio nel 1957 con \"Dincolo de brazi\", in coregia di Mihai Iacob, e realizz\u00f2 poi \"Setea\" e \"Lupeni 29\". \nInsegn\u00f2 regia dal 1964 presso l'Institutului de Art\u0103 Teatral\u0103 \u015fi Cinematografic\u0103, divenendo poi Rettore. \nHa diretto 23 film tra il 1952 e il 1992 tra i quali \"Columna\" (titolo in italiano \"La colonna di Traiano\"), \"BD \u00een ac\u0163iune\", \"BD \u00een alert\u0103\", \"BD la munte \u015fi la mare\", \"Fra\u0163ii Jderi\", \"\u015etefan cel Mare - Vaslui 1475\", \"Explozia\", \"Cuibul salamandrelor\", \"Aurel Vlaicu\" e la serie televisiva \"Vla\u015finii\".\nIl film del 1961 \"Thirst\" partecip\u00f2 al Festival cinematografico internazionale di Mosca 1961 dove vinse la medaglia d'argento. Due anni pi\u00f9 tardi, il film \"Lupeni 29\" partecip\u00f2 alla Festival cinematografico internazionale di Mosca 1963 e vinse sempre il secondo premio. Fu membro della giuria del Festival cinematografico internazionale di Mosca 1965. \nIl film del 1973 \"Explosion\" partecip\u00f2 al Festival cinematografico internazionale di Mosca 1973.\nMuore a R\u00e2mnicu V\u00e2lcea all'et\u00e0 di 85 anni."}
{"id": "5851629", "revid": "270680", "url": "https://it.wikipedia.org/wiki?curid=5851629", "title": "Shang Pan Geng", "text": ""}
{"id": "5851631", "revid": "1573940", "url": "https://it.wikipedia.org/wiki?curid=5851631", "title": "Astrapia", "text": "Astrapia \u00e8 un genere di uccelli passeriformi della famiglia Paradisaeidae.\nDescrizione.\nSi tratta di uccelli di medie dimensioni, che ricordano nell'aspetto dei merli o degli storni dalla colorazione vivace: le dimensioni del corpo vanno fra i 32 e i 40\u00a0cm, cui nel maschio vanno sommati fino a 90\u00a0cm di coda, in particolare le due copritrici centrali nastriformi. La colorazione dei maschi varia a seconda della specie, mantenendosi generalmente scura su dorso, ali e testa e pi\u00f9 chiara su petto e ventre, dove non di rado sono presenti aree di colorazione sgargiante (verde, blu o arancio a seconda della specie): sul vertice sono presenti delle penne allungate ed erettili che continuano sulla nuca e sulla parte posteriore del collo, di colore nero o azzurro, mentre le lunghe penne caudali sono bianche nell'astrapia dalla coda a fiocco e nere in tutte le altre (tranne che nell'astrapia splendida dove presentano ambedue i colori). Le femmine hanno invece colorazione sobria e piuttosto mimetica, nella quale predominano i toni del bruno e del nero, mentre sono assenti le penne caudali estremamente allungate e gli altri ornamenti.\nDistribuzione e habitat.\nTutte le specie di astrapia sono endemiche della Nuova Guinea e in tal senso rappresentano un classico esempio di speciazione allopatrica, occupando ciascuna una porzione dei sistemi montuosi dell'isola, partendo dai monti Arfak (astrapia degli Arfak) e continuando attraverso i monti Maoke (astrapia splendida), i monti Bismarck (astrapia festonata) e i monti Owen Stanley (astrapia della Principessa Stefania) lungo la Cordigliera Centrale, con una specie (astrapia di Huon) diffusa anche nella penisola di Huon.\nL\"'habitat\" di questi uccelli \u00e8 rappresentato dalla foresta pluviale montana e dalla foresta nebulosa, fino a oltre 2000 m di quota.\nBiologia.\nEssendo uccelli piuttosto schivi e diffusi in ambienti impervi, a tutt'oggi si conosce ancora piuttosto poco riguardo alle abitudini delle astrapie: esse paiono essere uccelli diurni e solitari, dalla dieta largamente frugivora ma comprendente anche insetti e altri invertebrati e persino piccoli vertebrati, e dalle abitudini riproduttive poligine, coi maschi che si esibiscono in parate nuziali allo scopo di accoppiarsi col maggior numero di femmine possibile, salvo lasciare completamente a loro carico la costruzione del nido, la cova e l'allevamento della prole.\nTassonomia.\nSe ne conoscono cinque specie:\nUna sesta specie, \"Astrapia barnesi\" della provincia degli Altopiani Occidentali, si \u00e8 dimostrata in realt\u00e0 essere un ibrido fra astrapia della Principessa Stefania e astrapia festonata.\nNell'ambito della famiglia Paradisaeidae, le astrapie sono vicine alle paradigalle (un tempo ascritte al loro stesso genere) e agli uccelli del paradiso dal becco a falce del genere \"Epimachus\", coi quali vanno a formare un clade.\nIl nome scientifico di questi uccelli deriva dal greco \"\u1f00\u03c3\u03c4\u03c1\u03b1\u03c0\u03ae\" (\"Astrap\u1e17\", personificazione del fulmine e attendente di Zeus), ad indicare le lunghe code dei maschi, la colorazione splendente degli stessi e le abitudini schive."}
{"id": "5851634", "revid": "1573940", "url": "https://it.wikipedia.org/wiki?curid=5851634", "title": "Xiao Xin", "text": "Xiao Xin (\u5c0f\u8f9b), nome personale Zi Song (\u5b50\u980c), fu un re della Cina della Dinastia Shang. che regn\u00f2 dal 1373 a.C. al 1352 a.C., anno della sua morte.\nNello \"Shiji\" (\"Memorie di uno storico\") viene indicato da Sima Qian come il ventesimo sovrano Shang, succeduto al fratello Pan Geng. Sal\u00ec sul trono nell'anno di Jiawu (\u7532\u5348), stabilendo Yin (\u6bb7) come capitale. Regn\u00f2 per circa 21 anni (ma gli Annali di bamb\u00f9 affermano che avrebbe regnato solo 3 anni) e gli venne assegnato il nome postumo di Xiao Xin. Gli succedette il fratello minore, Xiao Yi.\nAlcune incisioni oracolari su osso rinvenuti a Yin Xu, invece, lo indicano come il diciannovesimo sovrano Shang."}
{"id": "5851635", "revid": "2051852", "url": "https://it.wikipedia.org/wiki?curid=5851635", "title": "Sarah Poewe", "text": "Specializzata nella rana ha vinto 3 medaglie alle Olimpiadi, due individuale ad Sydney 2000 nei 100\u00a0m e 200\u00a0m rana gareggiando per il Sudafrica e una medaglia di bronzo nella Staffetta mista ad Atene 2004 gareggiando per la Germania."}
{"id": "5851648", "revid": "79257355", "url": "https://it.wikipedia.org/wiki?curid=5851648", "title": "Miracolo! Ultimo round", "text": ""}
{"id": "5851650", "revid": "124770910", "url": "https://it.wikipedia.org/wiki?curid=5851650", "title": "Sante da Urbino", "text": " Fu beatificato, per equipollenza, da papa Clemente XIV nel 1770.\nBiografia.\nNacque a Montefabbri da Giandomenico Brancorsini (di nobile famiglia) ed Eleonora Ruggeri. Frequent\u00f2 i corsi di grammatica e diritto a Urbino, ma non concluse gli studi e intraprese la carriera militare.\nIn seguito all'uccisione accidentale di un famigliare, si ritir\u00f2 come frate converso nel convento di Santa Maria di Scotaneto, presso Mombaroccio, distinguendosi per la vita di preghiera e penitenza: fu anche maestro dei novizi.\nIn spirito di espiazione, preg\u00f2 affinch\u00e9 potesse soffrire i dolori che aveva provocato al parente di cui aveva causato la morte: sulla sua gamba destra comparve una piaga ulcerata da cui non guar\u00ec mai.\nAmava gli uffici umili, prediligeva i bambini, e operava prodigi con la sua crocetta.\nCulto.\nNel 1769 Domenico Monti, arcivescovo di Urbino, fece la ricognizione delle reliquie del beato Sante e le depose sotto l'altare della cappella a lui dedicata.\nIl suo culto fu confermato da papa Clemente XIV l'11 agosto 1770 e il 22 settembre 1822 il culto fu esteso alle diocesi di Pesaro, Urbino e Fano.\nIl suo elogio si legge nel Martirologio romano al 14 agosto."}
{"id": "5851651", "revid": "1048993", "url": "https://it.wikipedia.org/wiki?curid=5851651", "title": "Quella coppia felice", "text": "Quella coppia felice (\"Esa pareja feliz \") \u00e8 un film spagnolo del 1953 diretto da Luis Garc\u00eda Berlanga e Juan Antonio Bardem."}
{"id": "5851652", "revid": "298229", "url": "https://it.wikipedia.org/wiki?curid=5851652", "title": "Yeman Crippa", "text": ""}
{"id": "5851654", "revid": "270680", "url": "https://it.wikipedia.org/wiki?curid=5851654", "title": "Shang Xiao Xin", "text": ""}
{"id": "5851656", "revid": "1439131", "url": "https://it.wikipedia.org/wiki?curid=5851656", "title": "Spark-ABT Schaeffler FE01", "text": "La Spark-ABT Schaeffler FE01 \u00e8 una monoposto da competizione costruita dal Team ABT\nper partecipare al campionato di Formula E 2015-2016.\nVettura.\nLivrea.\nLa livrea della monoposto \u00e8 caratterizzata dalla presenza dei colori verde, giallo e rosso, con la scritta \"schaeffler\" riposrtata in verde sulle fiancate gialle.\nMeccanica.\nLa vettura \u00e8 caratterizzata dalla trasmissione a 3 marce e dalla presenza di un singolo motore.\nStagione.\nLa vettura si rivela competitiva, al punto che Lucas Di Grassi riesce a giungere a podi in tutte le prime 4 gare della stagione vincendo anche a Buenos Aires. Il rendimento della monoposto migliora ulteriormente nel resto del campionato con di Grassi che vince altre 2 gare e rimane in lotta per il titolo fino alla fine, perdendo per un punto."}
{"id": "5851658", "revid": "1876595", "url": "https://it.wikipedia.org/wiki?curid=5851658", "title": "Sinistro Mietitore", "text": "Il Sinistro Mietitore (\"Grim Reaper\"), il cui vero nome \u00e8 Eric Williams, \u00e8 un personaggio dei fumetti creato da Roy Thomas (testi), John Buscema (disegni) e Vince Colletta (schizzi), pubblicato dalla Marvel Comics. La sua prima apparizione avviene in \"Avengers\" (vol. 1) n. 52 (maggio 1968).\nSanguinario e problematico fratello maggiore di Simon Williams (Wonder Man), il Sinistro Mietitore \u00e8 uno degli avversari pi\u00f9 ricorrenti dei Vendicatori essendo, nel corso della sua vita editoriale, morto e resuscitato in molteplici occasioni.\nBiografia del personaggio.\nOrigini.\nNato a Paterson, New Jersey, dai magnati dell'industria bellica Sanford e Martha Williams, Eric cresce in una famiglia disfunzionale segnata da una madre disturbata che, considerandolo la \"pecora nera\" della famiglia in quanto \"nato cattivo\", riversa tutto il suo affetto sul figlio minore, Simon, nonch\u00e9 da un padre rigido ma troppo pigro per inculcare la disciplina al proprio primogenito il quale, con gli anni, diviene quindi tanto ribelle e sadico da dar fuoco all'intera casa per diletto. Una volta adulto, Eric intraprende la carriera criminale trasferendosi a Las Vegas e affiliandosi al Maggia mentre Simon eredita la societ\u00e0 di famiglia scoprendola sull'orlo del fallimento poich\u00e9 incapace di competere con le Stark Industries; nel disperato tentativo di salvarla, si rivolge dunque a Eric ottenendo una grossa somma di denaro rubato da investire ma tale manovra, oltre a risultare vana, viene scoperta dalla polizia federale portando all'arresto di Simon che, in carcere, viene avvicinato dal Barone Zemo e dotato di superpoteri cos\u00ec da costringerlo, facendo leva sulla sua sete di vendetta verso Tony Stark, ad affrontare i Vendicatori con l'identit\u00e0 di \"Wonder Man\" venendo, apparentemente, ucciso nello scontro.\nDivorato dall'ira e dal senso di colpa per quanto accaduto al fratello, sfruttando il suo legame col Maggia Eric contatta il Riparatore, si fa costruire una falce ipertecnologica e giura vendetta al gruppo di eroi ribattezzandosi \"Sinistro Mietitore\".\nSinistro Mietitore.\nAttaccata la base dei Vendicatori il Sinistro Mietitore riesce a neutralizzare Occhio di Falco, Golia e Wasp venendo tuttavia sconfitto grazie all'inaspettata comparsa di Pantera Nera; successivamente forma la Legione Mortale reclutando Laser Vivente, Power Man, l'Uomo Scimmia e Spadaccino assieme ai quali riesce a catturare quasi tutti i Vendicatori rinchiudendoli in un'enorme clessidra piena di gas venifico ma infine, affrontando Visione e rendendosi conto che possiede i tracciati cerebrali del fratello, si arrende poich\u00e9 incapace di fargli del male; sottratto il corpo di Wonder Man, il Sinistro Mietitore inizia dunque a meditare di \"resuscitare\" il fratello trasferendovi la mente di Visione, scopo per il quale si allea con l'HYDRA e il Fantasma della Spazio venendo tuttavia nuovamente sconfitto dai Vendicatori e decidendo dunque di rivolgersi all'Artiglio Nero per resuscitare il fratello in forma di zombie ma nel momento in cui Wonder Man torna in vita rivelando di essere solo rimasto in una sorta di animazione sospesa mentre il suo corpo si adattava ai superpoteri, il Sinistro Mietitore inscena una sorta di grottesco \"processo\" per determinare chi tra lui e Visione sia il suo vero fratello e, per tanto, meriti di rimanere in vita, arrivando alla conclusione di doverli uccidere entrambi senza per\u00f2 riuscirci.\nIn uno scontro successivo coi Vendicatori, tentando di ricreare il fratello in forma di zombie, il Sinistro Mietitore precipita da una rupe e muore.\nMorto vivente.\nRianimato come non morto da Nekra, il Sinistro Mietitore sviluppa comunque una sorta di coscienza che lo porta a credersi vivo, ragion per cui, dopo aver affrontato Magneto e Wonder Man rendendosi conto di essere uno zombie \"muore\" nuovamente per lo shock. Immortus rianima nuovamente il supercriminale arruolandolo nella sua Legione dei non-vivi, ma a seguito di un breve scontro Wonder Man, mosso a piet\u00e0, lo \"uccide\" rompendogli il collo; Nekra lo rianima dunque una seconda volta imponendogli di assorbire l'energia vitale di un essere umano ogni 24 ore per mantenersi \"in vita\" e il Sinistro Mietitore, fa quindi di lei la sua prima vittima per poi tentare senza successo di uccidere il fratello in due differenti occasioni decidendo infine di allearsi con Ultron, che fonde la sua mano destra e la sua falce incrementandone i poteri.\nResurrezione.\nRiportato in vita grazie alla magia di Scarlet, nel momento in cui Ultron decide di crearsi una famiglia cattura a tale scopo sei individui: Henry Pym, Wasp, Visione, Scarlet, Wonder Man e il Sinistro Mietitore, che considera il primo legame umano mai avuto dopo suo \"padre\". Dopo essere riuscito a distrarre Ultron, il Sinistro Mietitore aiuta i compagni di prigionia a fuggire, pur dichiarando di farlo unicamente per avere maggiori possibilit\u00e0 di coprire la propria fuga.\nDurante la guerra segreta di Fury a Latveria il Sinistro Mietitore \u00e8 tra i molti supercriminali assoldati da Lucia von Bardas e, una volta sconfitto, viene rinchiuso nel supercarcere noto come Raft riuscendo a fuggire durante l'evasione di massa provocata da Electro ma venendo in seguito ricatturato da Capitan America e Cable durante la guerra civile dei superumani e preso in custodia dallo S.H.I.E.L.D. riuscendo per\u00f2 a evadere poco tempo dopo.\nCon l'avvento del regno oscuro di Osborn il Sinistro Mietitore e Wonder Man accantonano le loro divergenze mettendosi alla guida di una nuova formazione della Legione Mortale con cui dichiarano guerra all'H.A.M.M.E.R. venendo per\u00f2 sconfitti e incarcerati entrambi nel Raft, dove un sicario di Osborn pugnala mortalmente il Mietitore.\nRitorno.\nResuscitato dal Re del Caos (Amatsu-Mikaboshi), il Sinistro Mietitore \u00e8 uno dei supercriminali che affrontano la squadra dei \"Vendicatori Morti\" (Mar-Vell, Deathcry, Dottor Druido, Spadaccino, Visione e Calabrone) e, dopo la sconfitta di Amatsu-Mikaboshi, egli \u00e8 il solo a non tornare nel regno dei morti e viene successivamente ucciso per errore da Rogue nel corso di uno scontro con la Avengers Unity Squad; salvo poi essere riportato in vita dai Gemelli di Apocalisse che ne fanno uno dei loro quattro Cavalieri della Morte (assieme a Banshee, Sentry e Daken) pur assistendo obbedientemente ai piani di distruzione globale dei due, dopo la loro sconfitta il Sinistro Mietitore fugge rimanendo latitante per diverso tempo finch\u00e9, una notte, tenta di uccidere la famiglia di Visione in un impeto di gelosia finendo barbaramente assassinato dalla moglie sintetica del \"fratello\".\nPoteri e abilit\u00e0.\nIl Sinistro Mietitore \u00e8 un esperto combattente corpo a corpo e un abile stratega criminale, tuttavia la sua arma distintiva \u00e8 una falce ipertecnologica ideata dal Riparatore e capace di ruotare tanto velocemente da poter essere impiegata come sega circolare, scudo antiproiettile e perfino elicottero improvvisato; l'arma \u00e8 inoltre in grado di emettere energia elettromagnetica, cortine fumogene e una particolare frequenza cerebrale capace di indurre chi viene colpito in coma profondo o di risvegliarlo dal suddetto inoltre \u00e8 stata successivamente fusa alla sua mano destra da Ultron.\nA causa delle sue molte morti e resurrezioni, il Sinistro Mietitore ha sviluppato abilit\u00e0 soprannaturali quali una forza e un'agilit\u00e0 di gran lunga al di sopra di quelle di un comune essere umano, nonch\u00e9 la capacit\u00e0 di assorbire l'energia vitale altrui, che per un certo periodo \u00e8 stata una sua necessit\u00e0 quotidiana. Il Sinistro Mietitore ha inoltre acquisito, nel corso degli anni, capacit\u00e0 di natura magica quali il teletrasporto, l'evocazione di demoni, la generazione di illusioni, la chiaroveggenza e soprattutto la negromanzia.\nAltre versioni.\nLast Avengers Story.\nNell'universo alternativo di \"The Last Avengers Story\" William Maximoff, figlio di Scarlet e Visione, diviene il nuovo \"Sinistro Mietitore\" e si allea con Ultron e Kang il Conquistatore per sconfiggere i Vendicatori.\nTerra X.\nNella miniserie \"Terra X\", Eric Williams compare nel regno dei morti.\nVendicatori/JLA.\nNel crossover \"Vendicatori/JLA\", il Sinistro Mietitore \u00e8 uno dei supercriminali guardiani della fortezza di Krona."}
{"id": "5851663", "revid": "79257678", "url": "https://it.wikipedia.org/wiki?curid=5851663", "title": "Mondo world welt monde", "text": ""}
{"id": "5851687", "revid": "767487", "url": "https://it.wikipedia.org/wiki?curid=5851687", "title": "Hardcore!", "text": "Hardcore! (\"Hardcore Henry\") \u00e8 un film del 2015 scritto e diretto da Il'ja Naj\u0161uller, al suo esordio cinematografico.\nLa pellicola, girata completamente in soggettiva, prende spunto dai videoclip \"The Stampede\" (2011) e \"Bad Motherfucker\" (2013) del gruppo musicale Biting Elbows, diretti dallo stesso Naishuller, frontman della band.\nTrama.\nUn uomo di nome Henry si risveglia senza memoria in un laboratorio, privo di una gamba, di un braccio e della voce in seguito ad un misterioso incidente. Una scienziata, Estelle, gli si presenta come sua moglie e gli fornisce delle avanzate protesi cibernetiche per rimpiazzare gli arti perduti. In cerca di Henry, dei mercenari, guidati dal sadico telecineta Akan, fanno irruzione nella base e ne uccidono il personale; l'uomo fugge con Estelle, lanciandosi con una capsula, ma la donna viene catturata da Akan e dai suoi uomini.\nHenry viene salvato dall'eccentrico Jimmy, che lo informa che le sue parti robotiche si stanno spegnendo, e che morir\u00e0 se non trova presto una fonte di energia; Jimmy viene ucciso dagli sgherri di Akan, ma Henry lo rincontra presto illeso (e travestito da senzatetto). Jimmy, prima di venire nuovamente ucciso, lo indirizza da \"Slick\" Dmitrij, un uomo di Akan nel cui cuore vi \u00e8 una pila che Henry potr\u00e0 usare per \"ricaricarsi\". Henry lo scova e, dopo che questo viene ucciso da un cecchino di Akan poich\u00e9 aveva cercato di tradirlo, gli estrae la pila.\nIn seguito Henry riceve una chiamata da Jimmy, che lo indirizza verso un bordello. L\u00ec trova altri due Jimmy, un'esuberante cocainomane e un timido \"geek\", che gli inseriscono la pila nel cuore. Il postribolo viene attaccato ed Henry si trova a combattere contro Akan, che lo sconfigge facilmente grazie ai suoi poteri, lasciandolo in vita. Henry viene raggiunto da Jimmy, questa volta un motociclista hippie, e - insieme a due dominatrici - attaccano il convoglio di Akan che sta trasportando Estelle. I due riescono nell'intento, ma, prima che possano liberarla, Akan sopraggiunge e picchia Henry fino all'incoscienza.\nRimessosi in sesto, Henry riceve un messaggio in cui Jimmy lo invita in un palazzo fatiscente, dentro al quale si cela la sua base. L\u00ec, Jimmy si rivela essere uno scienziato tetraplegico; tempo prima aveva lavorato con Akan per costruire un esercito di cyborg a partire da alcuni cadaveri, ma quest'ultimo gli aveva spezzato la schiena. In cerca di vendetta, Jimmy ha creato dei propri cloni con cui interagire con il mondo esterno. Dopo aver scoperto che Henry sta trasmettendo tutto ci\u00f2 che vede ad Akan, Jimmy tenta di ucciderlo, ma viene convinto della sua buona fede. Henry e Jimmy, ora un pomposo ufficiale della seconda guerra mondiale che porta l'originale in sedia a rotelle, si liberano dei mercenari e si dirigono quindi verso il quartier generale di Akan, un grattacielo.\nMentre combattono per raggiungere l'ultimo piano, il vero Jimmy viene ferito mortalmente e, in punto di morte, ripristina la memoria di Henry come ringraziamento. Giunto all'ufficio di Akan, Henry scopre che quest'ultimo ha costruito davvero un esercito di supersoldati cyborg, in cui ha inserito la sua memoria: in questo modo, credendo di salvare la loro Estelle, faranno ci\u00f2 che Akan ordina, aiutandolo nei suoi piani di conquista del mondo. L'esercito di cyborg viene attivato ed Henry, potenziato dalla pila \"superiore\" sottratta ad uno di questi, li affronta.\nDopo averli uccisi tutti, Henry attacca Akan, nuovamente senza successo. Mentre \u00e8 alla merc\u00e9 dei suoi poteri, quest'ultimo gli rivela che Estelle in realt\u00e0 \u00e8 sua moglie e che i due avevano cospirato assieme tutto il tempo per condurlo nel suo quartier generale, dove avrebbero condotto degli esperimenti su di lui. Henry riprende la volont\u00e0 di lottare, decapitando Akan. Raggiunto l'elicottero su di cui Estelle stava fuggendo, lei gli spara, venendo colpita a sua volta dal rimbalzo dei proiettili e vacillando: sul punto di cadere dal mezzo, Estelle implora Henry di salvarla, ma, per tutta risposta, lui le chiude il portellone sulle dita, facendola precipitare. Durante i titoli di coda, un messaggio pre-registrato di Jimmy avverte Henry che c'\u00e8 ancora \"qualcosa che deve fare\".\nProduzione.\nNel 2013 Timur Bekmambetov ha contattato Il'ja Naj\u0161uller dopo aver visto il video musicale del brano \"Bad Motherfucker\" dei Biting Elbows, che Naj\u0161uller aveva girato interamente in soggettiva. Inizialmente, quest'ultimo ha rifiutato l'offerta di trarne un lungometraggio, ritenendola \"una trovata troppo esile\" per un film di 90 minuti: Bekmambetov l'ha convinto dicendogli che era solo questione di tempo prima che qualcun altro realizzasse un film d'azione in soggettiva.\nIl progetto \u00e8 stato finanziato in parte tramite crowdfunding attraverso il sito Indiegogo.\nRiprese.\nIl film \u00e8 stato girato interamente con videocamere GoPro (di cui una ventina sono andate distrutte durante le riprese), montate su di una impalcatura attorno alla testa progettata dall'operatore di macchina di sport estremi Sergej Valjev e stabilizzata con dei magneti per meglio riflettere i movimenti naturali della testa.\nIl ruolo dell'eponimo protagonista era inizialmente ricoperto da Valjev, a cui \u00e8 subentrato Andrej Dement'ev, che interpretava gi\u00e0 \"Slick\" Dmitrij, quando l'altro ha sviluppato un'ernia del disco a causa del peso dell'impalcatura; in seguito, anche Dement'ev ha cominciato ad accusare dei dolori al collo. In tutto, Henry \u00e8 stato interpretato da pi\u00f9 di dieci persone, tra controfigure, operatori di macchina e lo stesso Naj\u0161uller, che ha prestato le sue fattezze per l'inquadratura in cui il volto di Henry \u00e8 visibile in un riflesso.\nPost-produzione.\nA causa delle ristrettezze del budget, per gli effetti visivi del film \u00e8 stato utilizzato il software \"open source\" Blender.\nPromozione.\nIl primo trailer italiano \u00e8 stato diffuso il 1\u00ba marzo 2016.\nDistribuzione.\nIl film \u00e8 stato presentato in anteprima il 12 settembre 2015 al Toronto International Film Festival come \"Hardcore\". Il 18 settembre, STX Entertainment si \u00e8 aggiudicata i diritti di distribuzione del film, battendo Lionsgate e Universal Pictures, per la cifra di 10 milioni di dollari, reintitolandolo \"Hardcore Henry\".\nIl film \u00e8 stato distribuito nelle sale cinematografiche statunitensi a partire dall'8 aprile 2016, mentre nelle sale italiane dal 13 aprile dello stesso anno.\nAccoglienza.\nIncassi.\n\"Hardcore!\" ha incassato 16,9 milioni di dollari a livello globale, recuperando il proprio budget di 2 milioni. Tuttavia, \u00e8 stato considerato un flop a causa dei costi elevati impiegati dalla STX per acquisirne i diritti di distribuzione. Negli Stati Uniti, in particolare, il film ha esordito al di sotto delle aspettative, arrivando quinto al termine del suo weekend d'esordio. Due settimane dopo, continuata la parabola discendente, \u00e8 stato ritirato da 2496 sale, registrando il pi\u00f9 grande calo di sempre in un terzo weekend di programmazione dopo \"Piacere Dave\" (ritirato da 2523 sale nel 2008).\nCritica.\nSull'aggregatore online \"Rotten Tomatoes\", il film ha ricevuto il 52% di recensioni professionali positive su un totale di 147, con un voto medio del 5,6 su 10, descrivendolo cos\u00ec: \u00ab\"Hardcore!\" sembra aspirare a reinventare il cinema d'azione, ma senza una storia memorabile o dei personaggi da prendere a cuore, l'espediente della soggettiva perde rapidamente il proprio fascino\u00bb. Su Metacritic, il film ha ottenuto un punteggio di 51 su 100, basato su 30 critiche. Il sondaggio di CinemaScore attribuisce al film un voto pari a \"C+\" in una scala da \"A+\" a \"F\".\nIn patria il film \u00e8 stato accolto in modo migliore. Sull'aggregatore russo \"Kritikanstvo\", la pellicola ha ottenuto un punteggio di 7,8 su 10, basato sulle recensioni di 38 critici, di cui solo una negativa."}
{"id": "5851701", "revid": "1494169", "url": "https://it.wikipedia.org/wiki?curid=5851701", "title": "Stazione di Minami-Sakurai", "text": ""}
{"id": "5851706", "revid": "380453", "url": "https://it.wikipedia.org/wiki?curid=5851706", "title": "Liga de Voleibol Superior Femenino 1999", "text": "La Liga de Voleibol Superior Femenino 1999 si \u00e8 svolta nel 1999: al torneo hanno partecipato 9 franchigie portoricane e la vittoria finale \u00e8 andata per la prima volta alle Llaneras de Toa Baja.\nRegolamento.\nLa competizione prevede che le nove squadre partecipanti si sfidino, per circa due mesi, senza un calendario rigido, fino a disputare ventiquattro partite ciascuna. Le prime sei classificate si classificano ai play-off scudetto: "}
{"id": "5851715", "revid": "287204", "url": "https://it.wikipedia.org/wiki?curid=5851715", "title": "John Bramley-Moore", "text": "Biografia.\nEra il figlio pi\u00f9 giovane di Thomas Moore, e assunse il suo nome aggiuntivo di Bramley nel 1841. Da giovane viaggi\u00f2 per il Brasile e ha vissuto per diversi anni a Rio de Janeiro. Al suo ritorno in Inghilterra, nel 1835, si stabil\u00ec a Liverpool dove svolse l'attivit\u00e0 di commerciante.\nCarriera.\nNel 1841 Bramley-Moore \u00e8 stato eletto dal consiglio comunale come consigliere, un incarico che ha ricoperto per 24 anni.\nBramley-Moore \u00e8 stato eletto sindaco di Liverpool nel mese di novembre 1848. In politica era un conservatore, ed \u00e8 stato eletto nel 1854 come membro di Maldon e Lincoln (1862-1865).\nPer molti anni Bramley-Moore \u00e8 stato Presidente della Camera di Commercio Brasiliana di Liverpool, e ricevette pressioni dal governo per ridurre i dazi sul caff\u00e8 e sul zucchero.\nMatrimonio.\nMoore spos\u00f2 nel 1830 Seraphina Hibernia, figlia di William Pennell, console generale britannico per il Brasile. Ebbero due figli: il reverendo William Joseph Bramley-Moore e John Arthur Bramley-Moore.\nMorte.\nMor\u00ec a Brighton il 19 novembre 1886 e fu sepolto al St. Michael's-in-the-Hamlet, Toxteth Park, Liverpool."}
{"id": "5851716", "revid": "633110", "url": "https://it.wikipedia.org/wiki?curid=5851716", "title": "Sagiri", "text": "Il \u00e8 stato un cacciatorpediniere della Marina imperiale giapponese, quattordicesima unit\u00e0 appartenente alla classe Fubuki. Fu varato nel dicembre 1929 dal cantiere di Uraga.\nAppartenente alla 20\u00aa Divisione, al principio della guerra nell'Oceano Pacifico forn\u00ec protezione ai convogli che sbarcarono le truppe della 25\u00aa Armata in Malaysia e nel Borneo britannico; proprio al largo della cittadina di Kuching, per\u00f2, fu distrutto il 24 dicembre 1941 da un siluro lanciato dal sommergibile olandese \"K-XVI\".\nCaratteristiche.\nIl \"Sagiri\" presentava una lunghezza fuori tutto di 118,41 metri, una larghezza di 10,36 metri e un pescaggio massimo di 3,20 metri; il dislocamento standard era di tonnellate circa, a pieno carico di tonnellate. L'impianto propulsore era formato da quattro caldaie Kampon, due turbine a vapore ingranaggi Kampon, due alberi motore dotati di elica: era erogata una potenza totale di shp e la velocit\u00e0 massima era di 35 nodi. La scorta di olio combustibile (500 tonnellate) garantiva un'autonomia di miglia a 15 nodi ( chilometri a 28,5\u00a0km/h), oppure di a 14 nodi ( chilometri a 26,6\u00a0km/h). Il massiccio armamento comprendeva sei cannoni Type 3 da 127\u00a0mm da 50 calibri (L/50), distribuiti in tre torrette corazzate, chiuse, ognuna con propri depositi munizioni e telemetri; nove tubi lanciasiluri da 610\u00a0mm suddivisi in tre impianti trinati brandeggiabili, due mitragliatrici leggere Lewis da 7,7\u00a0mm, due lanciabombe di profondit\u00e0 Type 81 (diciotto ordigni), diciotto mine. L'equipaggio era formato da 197 uomini.\nIl \"Sagiri\" fu sottoposto a interventi di rafforzamento strutturale e incremento della stabilit\u00e0 tra 1935 e 1938, dopo i quali il dislocamento a pieno carico era cresciuto a tonnellate, la velocit\u00e0 era calata a 34 nodi e le Lewis erano state rimpiazzate da due impianti binati dotati di mitragliatrici pesanti Type 93 da 13,2\u00a0mm, posti in prossimit\u00e0 del fumaiolo posteriore.\nServizio operativo.\nIl cacciatorpediniere \"Sagiri\" fu ordinato nell'anno fiscale edito dal governo giapponese nel 1927. La sua chiglia fu impostata nel cantiere navale di Uraga, gestito dalla compagnia omonima, il 28 marzo 1929 e il varo avvenne il 23 dicembre dello stesso anno; fu completato il 30 gennaio 1931. La nave form\u00f2 con lo \"Amagiri\", lo e lo \"Yugiri\" la 20\u00aa Divisione, dipendente dalla 3\u00aa Squadriglia della 1\u00aa Flotta. Tra 1940 e 1941 il comando fu assunto dal capitano di corvetta Koshichi Sugioka.\nIl 20 novembre 1941 il \"Sagiri\" segu\u00ec la divisione d'appartenenza e l'intera 3\u00aa Squadriglia da Kure a Samah sull'isola di Hainan, raggiunta il 26. Il 4 dicembre fu assegnato alla scorta dell'incrociatore pesante , che salp\u00f2 per coprire a distanza le prime operazioni anfibie sulle coste orientali della Malaysia. Riusciti senza particolari problemi gli sbarchi, le due unit\u00e0 rientrarono alla baia di Cam Ranh l'11. Cinque giorni dopo il \"Sagiri\" part\u00ec assieme alla formazione in difesa del gruppo di trasporti e unit\u00e0 leggere incaricato di portare reparti della 25\u00aa Armata nel Borneo britannico. L'operazione riusc\u00ec ma il 24 dicembre, al largo di Kuching (), il \"Sagiri\" fu vittima del sommergibile olandese che lo colp\u00ec con un siluro il quale, forse, fece saltare in aria il deposito munizioni poppiero. Con la sezione posteriore del tutto diroccata, lo scafo affond\u00f2 rapidamente e met\u00e0 equipaggio, vale a dire 121 uomini, per\u00ec. Tra i superstiti recuperati dallo \"Shirakumo\" e da un dragamine ci fu anche il comandante Sugioka, che in seguito fu messo a capo del cacciatorpediniere .\nIl \"Sagiri\" fu rimosso dai ruoli della Marina imperiale il 15 gennaio 1942."}
{"id": "5851722", "revid": "106456", "url": "https://it.wikipedia.org/wiki?curid=5851722", "title": "U-431", "text": "Lo U-431 fu un sommergibile (\"U-boot\") della Marina militare tedesca, parte della classe Tipo VIIc ed entrato in servizio nell'aprile 1941.\nAttivo durante la seconda guerra mondiale, dopo un breve periodo nell'oceano Atlantico oper\u00f2 principalmente nel teatro del Mediterraneo in forza alla 29. \"Flottille\" di base a La Spezia; in totale affond\u00f2 sei navi mercantili, una nave ausiliaria e due unit\u00e0 militari, operando sotto due comandanti distinti in 16 missioni di guerra. Il battello fu poi affondato il 21 ottobre 1943 al largo delle coste orientali della Spagna da un aereo britannico.\nStoria.\nOrdinata ai cantieri della Schichau-Werke di Danzica il 23 settembre 1939, l'unit\u00e0 fu impostata il 4 gennaio 1940 e varata il 2 febbraio 1941 con l'appellativo di \"U-431\"; l'unit\u00e0 entr\u00f2 poi in servizio il 5 aprile 1941 sotto il comando del \"Kapit\u00e4nleutnant\" Wilhelm Dommes, in forza alla 3. \"Flottille\" di Kiel per l'attivit\u00e0 di addestramento. Completata la fase di formazione dell'equipaggio, nel giugno 1941 il battello si trasfer\u00ec a Trondheim e il 10 luglio salp\u00f2 per la sua prima missione di guerra, entrando in Atlantico e raggiungendo la base di Saint-Nazaire in Francia l'11 agosto seguente. Impegnato contro i convogli navali alleati in Atlantico, il 2 ottobre 1941 lo \"U-431\" fece la sua prima vittima silurando e affondando circa 600 miglia a est di Capo Race il piroscafo britannico \"Hatasu\", rimasto separato dal convoglio ON-19.\nIl 16 novembre il battello ricevette l'ordine di trasferirsi da Saint-Nazaire alla base di La Spezia; una volta nel Mediterraneo, lo \"U-431\" fu inviato a pattugliare le acque egiziane e il 13 dicembre colp\u00ec con un siluro la petroliera britannica \"Myriel\" poco a nord di el-Alamein: la nave tuttavia non affond\u00f2 e fu riportata con successo ad Alessandria d'Egitto. Il 29 gennaio 1942 il sommergibile attacc\u00f2 il convoglio TA-21 al largo di Bardia, colando a picco con un siluro il peschereccio armato britannico HMS \"Sotra\"; il 20 maggio invece lo \"U-431\" attacc\u00f2 il convoglio AT-46 sempre al largo di Bardia, colpendo e affondando con siluro la petroliera britannica \"Eocene\". Operando dalla nuova base di Salamina in Grecia, il 15 giugno lo \"U-431\" attacc\u00f2 al largo di Tobruch il mezzo da sbarco britannico \"LCT-119\", portato a spiaggiarsi dopo essere stato danneggiato a cannonate; il 2 novembre seguente, invece, il sommergibile fu attaccato da un aereo al largo delle coste dell'Algeria e, danneggiato, dovette rientrare a La Spezia.\nIl 10 novembre 1942 le truppe anglo-statunitensi diedero inizio all'invasione delle colonie francesi del Nordafrica (operazione Torch), e lo \"U-431\" fu inviato a contrastare le forze navali impegnate nell'azione: quello stesso 10 novembre il battello silur\u00f2 e affond\u00f2 il cacciatorpediniere britannico (erroneamente scambiato per un incrociatore classe \"Leander\") a nord-est di Algeri, mentre il 13 novembre seguente il sommergibile centr\u00f2 con due siluri e col\u00f2 a picco il cacciatorpediniere olandese al largo delle coste algerine. Il 6 gennaio 1943, dopo dieci missioni di combattimento con lo \"U-431\", il \"Kapit\u00e4nleutnant\" Dommes cedette il comando del battello all'\"Oberleutnant zur See\" Dietrich Sch\u00f6neboom; tra il 23 e il 26 gennaio il sommergibile oper\u00f2 al largo delle coste orientali di Cipro affondando quattro piccoli pescherecci battenti bandiera egiziana o siriana, ma nei mesi seguenti non fece registrate altri successi.\nLo \"U-431\" part\u00ec da Tolone il 26 settembre 1943 per la sua ultima missione di guerra; il 21 ottobre seguente, mentre si trovava nel Mediterraneo occidentale all'altezza di Cartagena in Spagna, il battello fu attaccato da un bombardiere Vickers Wellington britannico: centrato da alcune bombe di profondit\u00e0, il sommergibile affond\u00f2 nella posizione 37\u00b0 23' N, 00\u00b0 35' e senza superstiti tra l'equipaggio. L'affondamento dello \"U-431\" fu inizialmente attribuito al sommergibile britannico in data 30 ottobre 1943, ma il bersaglio di quell'attacco fu in realt\u00e0 lo \"U-73\" che non riport\u00f2 alcun danno nell'azione."}
{"id": "5851730", "revid": "1864952", "url": "https://it.wikipedia.org/wiki?curid=5851730", "title": "Kotaku", "text": "Kotaku \u00e8 un blog di videogiochi facente parte del gruppo Gawker Media, creato nell'ottobre 2004 da Matt Gallant, gi\u00e0 collaboratore di Gizmodo. Il nome del sito deriva dal prefisso giapponese \"ko\" (piccolo) e dalla parola \"otaku\".\nNel 2014 Kotaku contava quattro versioni internazionali della piattaforma, incentrate sulle notizie locali: Regno Unito, Australia, Giappone e Brasile.\nNel corso degli anni Kotaku ha ricevuto critiche dall'avvocato Jack Thompson e dalla rivista Forbes. Il sito \u00e8 stato al centro di controversie con Konami e Sony. Nel 2015 Stephen Totilo ha dichiarato sul blog che Ubisoft e Bethesda sono in cattivi rapporti con i collaboratori di Kotaku.\nNel 2019 \u00e8 stato acquisito da Great Hill Partners, insieme ad altre testate del gruppo confluite in G/O Media. In seguito all'acquisizione alcune firme storiche, tra cui Jason Schreier, hanno abbandonato Kotaku per divergenze con la propriet\u00e0. Nel corso del 2020 sono stati effettuati tagli del personale attribuiti alla pandemia di COVID-19 del 2019-2021. Nel settembre dello stesso anno cessa l'accordo con Future Publishing per quanto riguarda Kotaku UK, portando alla chiusura della testata."}
{"id": "5851731", "revid": "62004", "url": "https://it.wikipedia.org/wiki?curid=5851731", "title": "Strade Bianche 2016", "text": "La Strade Bianche 2016, decima edizione della corsa, valida come evento dell'UCI Europe Tour 2016 e della Coppa Italia 2016, si \u00e8 disputata il 5 marzo 2016 su un percorso totale di 176\u00a0km, inserita nella classe 1.HC, la massima categoria continentale.\n\u00c8 stata vinta per la terza volta dallo svizzero Fabian Cancellara, che ha concluso la gara in 4h39'35\", alla velocit\u00e0 media di 37,77 km/h. A ruota dello svizzero \u00e8 arrivato il ceco Zden\u011bk \u0160tybar, mentre sul terzo gradino del podio si \u00e8 piazzato l'italiano Gianluca Brambilla.\nPercorso.\nLa gara per la prima volta prende il via dalla citt\u00e0 di Siena, precisamente dalla Fortezza Medicea e come da tradizione il traguardo d'arrivo \u00e8 posto in Piazza del Campo, per una distanza complessiva di 176\u00a0km. Sono circa 53 i chilometri di strade sterrate da affrontare suddivisi in nove settori. \nIl percorso \u00e8 caratterizzato, oltre che dallo sterrato, da un tracciato molto ondulato e accidentato accompagnato da numerose curve. Due sono i principali tratti in salita su asfalto: il Passo del Rospatoio della lunghezza di circa 5\u00a0km al 5% di pendenza e l'ascesa a Montalcino, una salita di 4\u00a0km al 5%. Come nelle precedenti edizioni a due Km dall'arrivo ha inizio l'ultima salita di Porta di Fontebranda con pendenza al 9%-10%. La pendenza massima \u00e8 posta in via di Santa Caterina (16%) a 500 metri dal traguardo finale di Piazza del Campo che si raggiunge in leggera discesa percorrendo via Banchi di Sotto e via Rinaldini.\nSquadre partecipanti.\nSono 18 le formazioni al via della corsa, 12 appartenenti alla categoria World Tour e 6 UCI Professional Continental Team: Androni Giocattoli-Sidermec, Bardiani-CSF, CCC Sprandi Polkowice, Nippo-Vini Fantini, Southeast-Venezuela e Team Novo Nordisk."}
{"id": "5851732", "revid": "287204", "url": "https://it.wikipedia.org/wiki?curid=5851732", "title": "Riserva nazionale del Niassa", "text": "La Riserva Nazionale del Niassa o Riserva del Niassa \u00e8 una area protetta del Mozambico, localizzata nelle province di Cabo Delgado e Niassa, nella parte settentrionale del paese, al confine con la Tanzania. Ha un'estensione di 42.400 km2, inclusa la zona-tampone, ed \u00e8 la maggiore area protetta del paese.\nStoria.\nLa Riserva del Niassa fu costituita nel 1960 (Diploma Legislativo n.\u00ba 2884 del 23 luglio 1960), quando il Mozambico era ancora parte dell'Africa Orientale portoghese, e i portoghesi chiamavano la regione \"la fine del mondo\". Stante la situazione, non fu oggetto di alcun protocollo di protezione fino al termine della guerra civile mozambicana, con la firma dell'accordo generale di pace di Roma. Da quel momento, il governo del Mozambico ha messo in moto vari meccanismi per proteggere l'ecosistema del nord del Paese.\nDurante gi anni Settanta e Ottanta, fintantoch\u00e9 dur\u00f2 la guerra civile, la caccia era praticata in modo generalizzato. La creazione della SGDRN (\"Sociedade para a Gest\u00e3o e o Desenvolvimento da Reserva de Niassa = Societ\u00e0 per la gestione e lo sviluppo della riserva del Niassa\") nel 1988, ha permesso il recupero parziale della fauna e fatto s\u00ec che fossero organizzati dei safari fotografici dove si sono potuti osservare i \"cinque grandi\" (leone, leopardo, elefante, rinoceronte e bufalo).\nTerritorio.\nA nord, \u00e8 limitata dal fiume Rovuma, che segna il confine con la Tanzania. Uno degli affluenti, il Lugenda, attraversa la riserva in direzione sud-ovest - nord-est per 360 km e sfocia poi nel Rovuma in corrispondenza di Negomano. Nel suo percorso verso oriente, il Lugenda passa sotto il monte di Mecula (1.441 m), che \u00e8 il punto pi\u00f9 elevato della riserva, circondato da vegetazione. In seguito, attraversa i boschi di \"Pandanus\", attraversa una zona di gole rocciose e si disperde in una regione di banchi arenosi nei quali abbondano uccelli conosciuti come becco a cesoie africani (\"Rynchops flavirostris\"). Oltre al Lugenda, ci sono altri fiumi che sono affluenti o che sboccano direttamente nel Rovuma.\nOltre ai monti Mecula e Jodo, ci sono numerosi inselberg di granito nella regione, che contengono pitture rupestri e hanno valore religioso per le comunit\u00e0 locali.\nLa Riserva del Niassa ha una estensione due volte maggiore che il ben noto Parco Kruger, nell'Africa meridionale.\nL'area transfontaliera.\nLa riserva del Niassa fa parte di progetto di area di conservazione transfrontaliera che raggiungerebbe la riserva di caccia del Selous (pi\u00f9 di 50.000 km2), situata nel sudest della Tanzania, mediante un \"corridoio di vita selvatica Selous-Niassa\". La mancanza di barriere tra le due riserve ha permesso la migrazione di animali e il ripopolamento del Niassa, che era stato molto pregiudicato durante la guerra civile.\nClima.\nNella riserva la temperatura media si aggira sui 25 \u00b0C, ma ci sono zone pi\u00f9 basse e calde, intorno ai 200 m. L'epoca delle piogge va da dicembre a aprile, oscillando tra le 18 e le 21 settimane nelle zone pi\u00f9 elevate Sulle sponde del lago Niassa cadono circa 1.300 mm di pioggia all'anno, che diminuiscono progressivamente andando verso oriente, a Cuamba oscillano tra 800 e 1.000 mm. Il mese pi\u00f9 freddo \u00e8 luglio, con temperature che possono scendere fino a 10 \u00b0C, mentre il mese pi\u00f9 caldo \u00e8 ottobre, durante il quale le temperature possono oltrepassare i 35 \u00b0C e non scendere mai sotto i 20 \u00b0C di notte.\nPopolazione.\nSi stima che nella riserva del Niassa ci siano 40.000 abitanti, divisi in 50 villaggi distinti. Nel 2007 ne risultavano solo 25.000, e questo d\u00e0 un'idea che l'aumento della popolazione sia stato molto rapido. La maggioranza erano di etnia yao e macua, con alcuni gruppi di ngoni, marawe e matambwe. La riserva possiede molti inselberg di granito, di scarsa elevazione, nei quali si possono incontrare esempio di pitture rupestri geometrica risalente a pi\u00f9 di 4.000 anni fa. Alcuni le attribuiscono ai pigmei ba-twa, vicini dei san, che vissero nel nord del Mozambico a partire dell'inizio del secolo XX. Il fiume Lugenda, che attraversa la riserva, sostiene un'attivit\u00e0 di pesca (si possono trovare pi\u00f9 di 40 specie di pesci), che comprende 24 tecniche di pesca differenti, compresa la preparazione di trappole di bambu. Il pescato, generalmente, \u00e8 venduto in Tanzania.\nMalgrado ci\u00f2, la regione \u00e8 praticamente disabitata, dato che le coltivazioni sono impossibili a causa degli elefanti, dei babbuini e del \"Potamochoerus larvatus.\" Infine, la presenza della mosca tse tse e della malattia del sonno impediscono la presenza del bestiame.\nFlora.\nIl Niassa fa parte della savana boscosa di miombo orientale, una regione che copre un'area di quasi mezzo milione di km2 compresa tra il sud della Tanzania, il nord del Mozambico e il sudest del Malawi. Met\u00e0 della riserva \u00e8 coperta da boschi di miombo, un genere di alberi che comprende una grande quantit\u00e0 di specie che danno origine a boschi non troppo densi. Si caratterizzano per il fatto di cambiare di colore durante le stagioni: da dorato a violetto nell'epoca secca, a verde, quando inizia l'epoca delle piogge. Il resto della riserva \u00e8 in gran parte costituito da savana aperta, con alcune zone umide isolate e macchia boschive. Si calcola che siano ospitate circa 190 specie di alberi e arbusti.\nFauna.\nNel 2012 si stimava che la riserva ospitasse 12.000 elefanti, 10.000 antilopi nere, 800 leoni e 200 licaoni, quest'ultima una specie in pericolo di estinzione. Inoltre, \u00e8 presente una grande popolazione di bufali africani, impala, gnu, zebre e leopardi. Tre specie sono endemiche, lo gnu del Niassa (\"Connochaetes taurinus johnstoni\"), la zebra di Boehm (\"Equus quagga boehmi\") e l'impala di Johnston (\"Aepyceros melampus johnstoni\"). Ci sono 8 specie di mangusta e 24 di carnivori, oltre a 300-400 specie di uccelli.\nNel letto del fiume, specialmente nelle zone rocciose, si trovano ippopotami e coccodrilli.\nTurismo.\nIl turismo \u00e8 molto scarso in questa regione proprio a causa dell'isolamento e alla mancanza di installazioni. Nonostante questo, bisogna considerare che la riserva ospita diverse popolazioni e una rete di piste forestali di circa 1.200 km. Il parco pu\u00f2 essere visitato nella stagione secca, tra aprile e dicembre, o meglio ancora tra giugno e ottobre; mentre nella stagione delle piogge molte piste diventano intransitabili.\nLa sede della riserva si trova a Mbatamila, nel centro del parco, sotto la montagna di Mecula e in vicinanza al villaggio con lo stesso nome, dove abitano 5.000 abitanti. Le stazioni di rifornimento pi\u00f9 vicine si trovano a Lichinga, il capoluogo della regione, a 460 km, a Cuamba, a 400 km e a Montepuez, a 375 km. Il posto migliore per passare alcuni giorni \u00e8 il Lugenda Bush Camp, il primo operatore turistico che ha investito nello sviluppo di attivit\u00e0 di safari ecologici nella riserva."}
{"id": "5851734", "revid": "144796", "url": "https://it.wikipedia.org/wiki?curid=5851734", "title": "Fran\u00e7oise-Ath\u00e9na\u00efs de Montespan", "text": ""}
{"id": "5851737", "revid": "767487", "url": "https://it.wikipedia.org/wiki?curid=5851737", "title": "La spada e il calice", "text": "La spada e il calice (\"Heretic\") \u00e8 un romanzo di Bernard Cornwell del 2003, e uscito in Italia per la prima volta nel 2004. \u00c8 il terzo romanzo storico d'avventura della serie \"Alla ricerca del Santo Graal\".\nIl romanzo \u00e8 ambientato inizialmente a Calais, successivamente il protagonista si sposta nella Francia meridionale (Guascogna), per concludersi in Inghilterra, nel paese natale di Thomas.\nTrama.\nPrologo\nNel 1347, mentre la citt\u00e0 di Calais \u00e8 sotto assedio, Thomas di Hookton arriva via mare, insieme ad alcuni amici, e si mette nuovamente al servizio del Conte di Northampton. Dopo la conquista della citt\u00e0 mette al corrente il conte delle sue ultime vicissitudini ed ambizioni. Questi lo manda, con un manipolo di pochi uomini, al feudo di Berat, ufficialmente per riconquistarlo ma in realt\u00e0 per mettersi ancore sulle tracce del Graal.\nParte prima - il trastullo del demonio\nThomas parte in compagnia di Robbie Douglas, prigioniero di guerra ma ormai suo amico, di Sir Guillaime d'Eveque, di Sam e Jake, due vecchi compagni d'arme. Arrivati nel territorio di Berat, alla fortezza di Castillon d'Arbizon Thomas riesce ad introdursi con uno stratagemma. Grazie alla sua conoscenza del latino si traveste da frate e nottetempo apre la fortezza ai suoi compagni, conquistandola facilmente. Mentre rinchiude nelle carceri gli abitanti del castello incontra Genevive, una ragazza condannata a morte per eresia. Non consente ai cittadini di proseguire con l'esecuzione, ma cos\u00ec facendo si attira il malcontento di alcuni dei suoi uomini, tra i quali l'amico Robbie, innamorato della ragazza ma non ricambiato. La sua gelosia nei confronti di Thomas lo fa diventare sempre pi\u00f9 incattivito verso Genevieve. Gli assedianti vivono di razzie sul territorio mentre Thomas cerca notizie sul Graal. Anche il Conte di Berat ricerca la reliquia nei pressi delle rovine di Astarac, ma questa fissazione lo fa ammalare e ricoverare in fin di vita nel monastero di padre Planchard.\nDurante una delle escursioni sul territorio per fare razzie e alla ricerca di informazioni sul Graal Thomas e i suoi catturano il nipote del Conte di Berat, Joscelyn. Al suo seguito si trova anche padre Roubert, il domenicano che ha torturato e indotto ad una falsa confessione Genevieve. La ragazza lo uccide con una freccia davanti agli occhi di tutti. La superstizione ha il sopravvento: Thomas \u00e8 costretto ad andarsene con la ragazza per non distruggere la compagnia, lasciando il comando della fortezza a Sir Guillaime.\nParte seconda - La fuga\nThomas e Geneviveve sono costretti a nascondersi nei boschi e a guardarsi anche dai possibili attacchi dei coredors, briganti senza possedimenti che sopravvivono uccidendo e rubando. L'arciere riesce ad incontrare l'abate Planchard per chiedere informazioni sul Graal, ma il monaco non pu\u00f2 aiutarlo nella ricerca, l'oggetto \u00e8 troppo misterioso. Anche Guy Vexille, cugino di Thomas e Conte di Astarac lo cerca, cos\u00ec pure il cardinale Bessieres, che aspira a diventare Papa. Quest'ultimo ha fatto costruire un finto Graal, ma vuole avere la certezza di scoprire quello vero e per i suoi loschi scopi si fa aiutare dal suo spietato fratello.\nNel frattempo Joscelyn fa assassinare lo zio nel monastero per ereditare finalmente il titolo di Conte. Convince Robbie a lasciarlo andare dalla fortezza di Castillon d'Arbizon per poter pagare il suo riscatto.\nRobbie passa al comando del nuovo Conte di Berat, insieme fanno stringere d'assedio la fortezza in cui sono asserragliati ancora Guillaime ed alcuni uomini fedeli a Thomas. Per il momento l'assedio \u00e8 guidato dall'ex castellano del posto, Sir Henri Courtois, che trova un accordo con Guillaime per mantenere la situazione in stallo.\nThomas e Genevieve ad un certo punto vengono catturati una banda di coredors, ma riescono a liberersi per una lotta interna tra il loro capo e Philin, il bandito a cui Thomas ha risparmiato il figlio.\nParte terza - Il buio\nThomas assieme ai coredors superstiti cerca di rientrare a Castillon d'Arbizon per aiutare l'amico Guillaime. Durante la sortita uccide il fratello del cardinale Bessieres, ritrovando il finto Graal. Nel frattempo Joscelyn decide di sostenere personalmente l'assedio alla fortezza, essendosi accorto della situazione ferma in cui si trova l'attacco. Guy Vexille decide di dar manforte al Conte di Berat per catturare il cugino, convinto che sia in possesso di informazioni importanti sulla reliquia.\nNel frattempo un'epidemia di peste decima gli abitanti del villaggio e molti soldati. Robbie, al seguito del Conte, viene contagiato, come pure Sir Guillaime. Anche all'interno della fortezza si diffonde la malattia. Joscelyn decide di scappare abbandonando l'assedio. Gli assediati espongono il finto Graal sulle mura scatenando l'attacco di Vexille. Gli uomini di Thomas hanno la meglio, lui stesso riesce ad uccidere Vexille. Rileggendo la copia del libro lasciatogli da suo padre finalmente comprende il segreto del Graal e finalmente \u00e8 libero di ritornare in Inghilterra.\nParte quarta - Il Graal\nThomas, accompagnato da Genevieve, dal figlio di Philin e da Robbie, guarito dalla peste e con il quale si \u00e8 riappacificato, arriva ad Hookton. Ritrova il vero Graal tra le macerie della chiesa e, insieme a Genevieve, prende un'importante decisione.\nNota storica dell'autore.\nNella nota storica Cornwell conferma l'assedio e la conquista di Calais, come pure l'episodio dei sei abitanti della citt\u00e0 prima condannati a morte e poi graziati. Nello stesso periodo descritto nel romanzo ci sono state varie epidemie di peste, definita allora generalmente \"pestilenza\", in quanto non era certo se la malattia fosse la peste bubbonica o piuttosto una forma di antrace. L'autore avverte che la citt\u00e0 di Barat e la fortezza di Castillon d'Arbizon non sono mai esistite, mentre la fortezza di Astarac \u00e8 realmente esistita (al giorno d'oggi i suoi resti sono sepolti sotto un bacino artificiale)."}
{"id": "5851738", "revid": "144796", "url": "https://it.wikipedia.org/wiki?curid=5851738", "title": "Andr\u00e9 Len\u00f4tre", "text": ""}
{"id": "5851744", "revid": "767487", "url": "https://it.wikipedia.org/wiki?curid=5851744", "title": "Due volte ieri", "text": "Due volte ieri (\"The Man with Rain in His Shoes\") \u00e8 un film del 1998 diretto da Mar\u00eda Ripoll.\nTrama.\nVictor \u00e8 un attore disoccupato che cerca disperatamente di impedire alla sua ex fidanzata, Sylvia, a cui lui era infedele, di sposare un altro uomo. Dopo aver incontrato due misteriosi netturbini, a Victor viene data la possibilit\u00e0 di viaggiare indietro nel tempo e rivivere la sua storia d'amore. Tuttavia, scopre che la situazione si \u00e8 capovolta, poich\u00e9 Sylvia ha una relazione con Dave e decide di lasciarlo."}
{"id": "5851747", "revid": "767487", "url": "https://it.wikipedia.org/wiki?curid=5851747", "title": "Provincia di Putumayo", "text": "La provincia di Putumayo \u00e8 una delle otto province della regione di Loreto nel Per\u00f9.\nCapoluogo e data di fondazione.\nIstituita il 5 maggio 2004 ha come capoluogo la citt\u00e0 di San Antonio del Estrecho.\nSindaco (alcalde) (2015-2018): Segundo Julca.\nGeografia antropica.\nSuddivisioni amministrative.\nLa provincia \u00e8 suddivisa in quattro distretti:"}
{"id": "5851749", "revid": "858648", "url": "https://it.wikipedia.org/wiki?curid=5851749", "title": "Se tutte le donne del mondo", "text": ""}
{"id": "5851752", "revid": "309866", "url": "https://it.wikipedia.org/wiki?curid=5851752", "title": "Left-To-Live", "text": "Il disco.\nLeft-To-Live \u00e8 il titolo del quinto album della band di rock psichedelico-progressivo italiana Twenty Four Hours. I brani che compongono il disco sono stati ideati nel periodo compreso fra marzo 2014 e agosto 2015, anche se la fase cruciale di composizione vera e propria \u00e8 avvenuta nello stesso trullo, la tipica costruzione rurale pugliese, a San Marco di Locorotondo dove nel 1995 era stato composto e registrato il terzo album della band Oval Dreams. Tuttavia, le successive fasi di arrangiamento e produzione si sono svolte nel periodo compreso fra marzo e luglio 2015 fra Fano (PU) e Preganziol (TV).\nPer la prima volta la band si \u00e8 rivolta ad un produttore artistico esterno, Andrea Valfr\u00e8, gi\u00e0 produttore di Le Orme e L\u00f9napop, il quale ha curato l'arrangiamento di cinque dei dodici brani dell'album ed il mixaggio dell'intero lavoro in dominio totalmente analogico. Il mastering \u00e8 invece stato affidato a Marco Lincetto, produttore discografico proprietario dell'etichetta Velut Luna che nel 2012 aveva pubblicato l'edizione \"audiophile\" di Oval Dreams in vinile.\nIl disco \u00e8 stato pubblicato nell'aprile 2016 da Musea, l'etichetta francese di progressive rock storicamente legata alla band dal 1998, mentre dal 29 marzo 2016 l'album era gi\u00e0 disponibile su iTunes e dal 30 marzo su Deezer e Spotify. Recentemente sono disponibili anche i files ad alta risoluzione (HD) a 88,2 KHz/24 bit su Bandcamp\nLe tematiche sviluppate su Left-To-Live, che viene annunciato dalla band come un classico concept-album, sono essenzialmente di tipo sociale, ma vengono affrontate con un approccio onirico-paradossale; la band si chiede infatti: \"Se l'umanit\u00e0 intera avesse solo 24 ore rimaste da vivere, quali ricordi passerebbero davanti alla sua mente virtuale prima del definitivo trapasso?\" La copertina, un collage di immagini forti ed evocative delle grandi tragedie umane, dall'inquisizione ai grandi genocidi, dalle crociate alla Jihad, dallo sterminio degli Indiani d'America alla bomba atomica, dalla deforestazione al cyber bullismo, ci racconta con un colpo d'occhio proprio il \"flash\" che l'umanit\u00e0 avrebbe prima dell'atto finale. E non vi sono bei ricordi o concessioni ad eventi lieti, nemmeno nei testi dei brani pi\u00f9 rappresentativi di questo album, se non qualche riferimento all'amore, e ad un'eterea sorella che racconta della sua famiglia, anch'essa virtuale, come se fossero l'unica ancora di salvezza, l'unico esile filo di speranza, prima dell'inevitabile epilogo.\nIl secondo brano dell'album, \"Sister Never Born\" \u00e8 ispirato all'ultimo romanzo di Francesco Carofiglio, \"Voglio vivere una volta sola\" e il relativo video, uscito il 31 ottobre del 2015, si \u00e8 classificato fra i migliori brani progressive assieme a Steven Wilson dei Porcupine Tree, ormai lanciato in una prolifica carriera solista e Steve Hackett dei Genesis sulla rivista web inglese Teamrock.com. La vigilia di Natale 2015 \u00e8 invece stato pubblicato il video del 3\u00b0 brano dell'album, \"That Old House\", mentre a Pasqua ha visto la luce il videoclip del primo brano dell'album \"Soccer Killer\", dedicato ai 13 bambini giustiziati dagli Jihadisti dell'ISIS il 12 gennaio 2015 a Mossul in Iraq per aver guardato una partita di calcio in televisione\nRecentemente, numerose riviste hanno pubblicato recensioni molto positive dell'ultima uscita della band paragonando \"Left-To-Live\" ai migliori capolavori dei Genesis, Supertramp, King Crimson e Pink Floyd"}
{"id": "5851768", "revid": "767487", "url": "https://it.wikipedia.org/wiki?curid=5851768", "title": "Budka Suflera", "text": "I Budka Suflera sono stati un gruppo rock polacco, attivo dal 1969 a Lublino e ivi fondato da Krzysztof Cugowski, che, dopo essersi sciolto subito dopo, \u00e8 rinato per opera di Cugowski e Romuald Lipko nel 1974 per poi restare attivo fino al 2014. Oltre alla loro hit del 1997 \"Takie tango\", sono forse meglio conosciuti per loro rock ballads, come \"Jolka Jolka\" e \"Za ostatni grosz\", spesso menzionate tra le migliori canzoni del rock polacco.\nNegli anni ottanta la cantante Urszula ha collaborato per diversi anni col gruppo."}
