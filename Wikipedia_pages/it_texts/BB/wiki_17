{"id": "5596152", "revid": "1305772", "url": "https://it.wikipedia.org/wiki?curid=5596152", "title": "Talking Body", "text": "Talking Body \u00e8 un singolo della cantante svedese Tove Lo, pubblicato il 13 gennaio 2015 come secondo estratto dal primo album in studio \"Queen of the Clouds\".\nDescrizione.\nProdotta da The Struts e Shellback, \"Talking Body\" \u00e8 una canzone di genere elettropop, contenente elementi trip hop, synthpop e indie pop. A livello lirico, essa parla di cercare di sedurre qualcuno al fine di instaurare un rapporto sessuale.\nIl brano \u00e8 stato elogiato per la sua sfrontatezza. Sam Lansky di \"Time\" ha dichiarato che \u00abTove Lo pu\u00f2 essere volgare, come nel caso di \"Talking Body\", che imposta un hook scabroso a cospetto dell'irresistibilmente orecchiabile produzione di Shellback, ma tale sensualit\u00e0 \u00e8 manifestata attraverso la frustrazione; lei possiede il suo desiderio, tutto gas.\u00bb"}
{"id": "5596157", "revid": "767487", "url": "https://it.wikipedia.org/wiki?curid=5596157", "title": "Kapp Idrettsforening", "text": "Il Kapp Idrettsforening \u00e8 una societ\u00e0 calcistica norvegese con sede nella citt\u00e0 di Kapp. Milita nella 5. divisjon, la sesta divisione del campionato norvegese. La squadra gioca le partite casalinghe allo Fauchaldplassen.\nStoria.\nIl Kapp ha partecipato alla Norgesserien 1937-1938, 1938-1939, 1939-1940 e 1947-1948, oltre all'Hovedserien 1958-1959."}
{"id": "5596166", "revid": "94347344", "url": "https://it.wikipedia.org/wiki?curid=5596166", "title": "Fondazione Toscana Spettacolo onlus", "text": "Fondazione Toscana Spettacolo onlus (FTS onlus) \u00e8 la rete teatrale regionale della Toscana. Il suo fine istituzionale \u00e8 diffondere ed elevare la cultura attraverso lo spettacolo da vivo: distribuirlo e promuoverlo, valorizzarlo nelle sue molteplici espressioni. Queste azioni si realizzano nella regione con la programmazione di stagioni di prosa, festival, rassegne di teatro di ricerca, rassegne di danza e attivit\u00e0 musicali. Sono inoltre organizzate attivit\u00e0 di formazione progettate in proprio e in collaborazione con le tre universit\u00e0 della Toscana.\n\u00c8 stata ultimamente riconosciuta dal Ministero dei beni e delle attivit\u00e0 culturali e del turismo come circuito multidisciplinare di prosa, danza e musica. Ad oggi sono soci ordinari oltre cinquanta amministrazioni comunali.\nFTS onlus aderisce ad Arti (Associazione delle Reti Teatrali Italiane dell'Agis), all'Adep (Associazione Danza Esercizio e Promozione dell'Agis) e a Cispel (Confederazione Italiana Servizi Pubblici Enti Locali, sezione Toscana).\nLa storia.\nGli anni Novanta.\nFondazione Toscana Spettacolo onlus nasce il 31 luglio 1989 dall'esperienza del Teatro Regionale Toscano su iniziativa della Regione Toscana (socio fondatore insieme alle province). Dal 1993 al 1997 cura la gestione dell'Estate Fiesolana, e, nei secondi anni novanta, la collaborazione alla realizzazione della Piattaforma della Danza Italiana.\nSempre nella seconda met\u00e0 degli anni Novanta, nel territorio regionale, FTS onlus realizza progetti volti a valorizzare la cultura dello spettacolo dal vivo, collaborando con intellettuali quali Guido Fink e Enzo Siciliano, che contribuiscono alla qualit\u00e0 di iniziative di promozione nelle zone pi\u00f9 decentrate della regione come la Lunigiana e la Maremma.\nGli anni Duemila.\nDal 2003, in seguito al riconoscimento da parte del Mibact, si occupa anche della diffusione della cultura relativa alla danza in qualit\u00e0 di circuito regionale di distribuzione.\nDal 2012 si apre ad altre realt\u00e0 locali, come il Teatro del Giglio di Lucca, il Teatro Comunale di Pietrasanta, il Teatro Goldoni di Livorno, l\u2019Associazione Teatrale Pistoiese e il Teatro Metastasio Stabile della Toscana, con il quale porta avanti dal 2012 il progetto \"Giovani in Scena\", volto a valorizzare le compagnie teatrali emergenti della Toscana. Sempre dal 2012 partecipa alla rete nazionale Anticorpi XL, network indipendente formato da soggetti attivi in quattordici regioni italiane e finalizzato a sostenere la danza d\u2019autore, oltre che alla rete INBOX per l\u2019individuazione di progetti e spettacoli di nuove realt\u00e0 teatrali.\nNel febbraio 2013 insieme ad \"ateatro.it\", di cui \u00e8 socia, organizza a Firenze il convegno \"Le buone pratiche del teatro\".\nDal 2012 partecipa, come componente del Raggruppamento Temporaneo di Operatori (RTO), insieme a Adep, alla \"Nuova Piattaforma della Danza Italiana\". Nel 2014, con la condivisione della Regione Toscana e il sostegno del Ministero dei Beni e delle Attivit\u00e0 Culturali e del Turismo, realizza la seconda edizione organizzata a Pisa e Pontedera.\nDal 2014 pubblica la rivista trimestrale \"Il Teatro e il Mondo\", diretta da Curzio Maltese.\nNel 2015 amplia le sue funzioni con la distribuzione di concerti e spettacoli di musica, instaurando un dialogo con operatori nel campo della musica locale: l'Orchestra regionale toscana (ORT), per la condivisione dei programmi di musica classica, e Music Pool e Musicus Concentus (Network Sonoro) per i concerti di musica contemporanea, jazz, rock e pop."}
{"id": "5596175", "revid": "1494169", "url": "https://it.wikipedia.org/wiki?curid=5596175", "title": "Santa Oliva (disambigua)", "text": ""}
{"id": "5596177", "revid": "380453", "url": "https://it.wikipedia.org/wiki?curid=5596177", "title": "Thomas Jaeschke", "text": "Carriera.\nClub.\nLa carriera di Thomas Jaeschke inizia nella squadra della sua scuola, la Wheaton Warrenville South High School. Al termine delle scuole superiori, gioca anche a livello universitario, entrando a far parte della formazione della , nella NCAA Division I: nel 2013 aiuta i \"Ramblers\" a raggiungere per la prima volta nella loro storia una \"Final four\" per poi vincere il titolo sia nel 2014 che nel 2015; le sue prestazioni sono inoltre impreziosite da diversi riconoscimenti individuali, tra i quali spicca quello di National Player of the Year.\nNella stagione 2015-16, bench\u00e9 gli resti ancora un anno di eleggibilit\u00e0 sportiva per giocare con la sua universit\u00e0, inizia la carriera professionistica, firmando per l', nella Polska Liga Siatk\u00f3wki polacca. Nella stagione 2017-18 viene ingaggiato dal , in Superlega italiana, a cui resta legato per quattro annate, per poi vestire la maglia della , nella stagione 2021-22, nella stessa divisione.\nNazionale.\nNell'estate del 2015, dopo aver inoltre fatto parte della selezione Under-21 in occasione del campionato mondiale 2013, fa il suo debutto nella nazionale statunitense maggiore aggiudicandosi la medaglia d'argento alla NORCECA Champions Cup e quella di bronzo alla World League.\nConquista la medaglia di bronzo ai Giochi della XXXI Olimpiade e quella d'oro al campionato nordamericano 2017, seguite dall'argento alla Volleyball Nations League 2019 e dal bronzo alla Coppa del Mondo 2019."}
{"id": "5596180", "revid": "1573940", "url": "https://it.wikipedia.org/wiki?curid=5596180", "title": "Vardal Idrettsforening", "text": "Il Vardal Idrettsforening \u00e8 una societ\u00e0 calcistica norvegese con sede nella citt\u00e0 di Gj\u00f8vik. Milita nella 4. divisjon, la quinta divisione del campionato norvegese. La squadra gioca le partite casalinghe al Vardal Idrettspark.\nStoria.\nHa partecipato alla Norgesserien 1937-1938, 1938-1939 e 1939-1940."}
{"id": "5596187", "revid": "880084", "url": "https://it.wikipedia.org/wiki?curid=5596187", "title": "Consiglio di Stato (Cina)", "text": ""}
{"id": "5596190", "revid": "767487", "url": "https://it.wikipedia.org/wiki?curid=5596190", "title": "Cornelis Vreeswijk", "text": "Ha vissuto in Svezia da quando aveva 12 anni fino alla morte, avvenuta all'et\u00e0 di 50 anni.\nBiografia.\nNato nei Paesi Bassi, \u00e8 emigrato con la famiglia in Svezia nel 1949, all'et\u00e0 di 12 anni.\nInizia ad avere successo nel campo musicale negli anni '70. Il suo stile fonde ironia, impegno sociale e musicalit\u00e0 folk.\nNon ha mai ottenuto la cittadinanza svedese perch\u00e9 nel 1968 non era riuscito ad imparare perfettamente la lingua svedese secondo le autorit\u00e0.\nNel corso della sua vita ha avuto molti problemi di carattere economico e anche dovuti all'alcolismo. All'et\u00e0 di 50 anni \u00e8 morto a causa di un tumore al fegato.\n\u00c8 stato attivo anche come poeta e attore.\nOmaggi.\nNel 2010 \u00e8 uscito un film ispirato alla sua vita: si tratta di \"Cornelis\", diretto da Amir Chamdin e interpretato da Hank von Helvete, noto come cantante dei Turbonegro."}
{"id": "5596197", "revid": "775372", "url": "https://it.wikipedia.org/wiki?curid=5596197", "title": "Advent City", "text": "Advent City \u00e8 una citt\u00e0 fantasma sita nelle Isole Svalbard, Norvegia.\nStoria.\nAlla fine del XVIII secolo si scoprirono ricchi giacimenti di carbone nelle Isole Svalbard, in particolare a Spitsbergen e sulle rive del suo fiordo Isfjorden. I giacimenti erano cos\u00ec abbondanti che furono aperte decine di miniere lungo tutta la costa. Per sopperire alle necessit\u00e0 dei minatori, si decise la costruzione di una piccola citt\u00e0 sita nelle vicinanze dei siti di estrazione e vennero di conseguenza costruite non solo le strutture per l\u2019estrazione, ma anche le baracche per l\u2019alloggio dei minatori, la panetteria e l\u2019officina meccanica. Nel 1904 si complet\u00f2 la costruzione di Advent City, nata sulle rive nord del Adventfjorden, da cui prende il nome. Tuttavia, gi\u00e0 nel 1906, la costruzione della citt\u00e0 di Longyearbyen, nonch\u00e9 l'esaurirsi della produzione mineraria, portarono alla rovina la cittadina ed al suo abbandono. Advent City \u00e8 una citt\u00e0 fantasma dal 1917."}
{"id": "5596198", "revid": "228587", "url": "https://it.wikipedia.org/wiki?curid=5596198", "title": "Rhodes", "text": ""}
{"id": "5596200", "revid": "1924342", "url": "https://it.wikipedia.org/wiki?curid=5596200", "title": "1 (Zara Larsson)", "text": "1 \u00e8 il primo album in studio della cantante svedese Zara Larsson, pubblicato esclusivamente in Scandinavia il 1\u00ba ottobre 2014 dalla TEN Music Group e Universal Music Group."}
{"id": "5596202", "revid": "1494169", "url": "https://it.wikipedia.org/wiki?curid=5596202", "title": "El Alamein (disambigua)", "text": ""}
{"id": "5596214", "revid": "228587", "url": "https://it.wikipedia.org/wiki?curid=5596214", "title": "1 (disambigua)", "text": ""}
{"id": "5596216", "revid": "287204", "url": "https://it.wikipedia.org/wiki?curid=5596216", "title": "6 (disambigua)", "text": ""}
{"id": "5596220", "revid": "797136", "url": "https://it.wikipedia.org/wiki?curid=5596220", "title": "Michelle Gomez", "text": "Biografia.\nMichelle Gomez nasce a Glasgow, in Scozia, figlia di Tony Gomez, un fotografo, nativo dell'isola di Montserrat e di origine portoghese, e di May Gomez, una manager scozzese, impiegata presso un'agenzia di modelle. All'et\u00e0 di sette anni, dopo aver visto una rappresentazione del musical \"Kiss Me, Kate\", decise di diventare un'attrice. Ha frequentato la Shawlands Academy dal 1978 al 1983 e la Royal Scottish Academy of Music and Drama.\nCarriera.\nIl suo primo ruolo significativo \u00e8 in \"The Acid House\", basato su tre racconti dello scrittore Irvine Welsh. Ha fatto parte del cast delle serie televisive di Channel 4 \"The Book Group\" e \"Green Wing\". Ha interpretato Michelle nella sitcom BBC \"Carrie and Barry\".\nLavora nei film \"Chromophobia\" (2005), \"The Good Housekeeping Guide\" (2006), nel film TV BBC \"Wedding Belles\" e in \"Boeing-Boeing\" presso il Comedy Theatre di Londra. Nel 2008 si unisce alla Royal Shakespeare Company interpretando Kate ne \"La bisbetica domata\" presso il Courtyard Theatre e il Novello Theatre. Nel 2012 lavora nella pellicola inglese \"The Wedding Video\" e dallo stesso anno nella serie \"Bad Education\" fino al 2013. Nel 2014 produce sketch comici con il nome di \"Heather\" per il canale YouTube Wildseed Studios.\nNell'ottava stagione di \"Doctor Who\" interpreta l'antagonista Missy. Appare in quasi tutti gli episodi della stagione, venendo accreditata solo in 7 occasioni, ma ottiene un ruolo significativo solo nei due episodi conclusivi (\"Viaggio nell'aldil\u00e0\" e \"Morte in Paradiso\") dove viene rivelata la vera identit\u00e0 del suo personaggio. Nel 2015 riprende il ruolo nella nona stagione della serie, con gli episodi \"The Magician's Apprentice\" e \"The Witch's Familiar\".\nNel 2018 entra nel cast della serie Netflix \"Le terrificanti avventure di Sabrina\".\nVita privata.\n\u00c8 sposata con l'attore Jack Davenport dal maggio 2000. La coppia ha avuto un figlio, Harry, nel 2010.\nDoppiatrici italiane.\nNelle versioni in italiano dei suoi lavori, Michelle Gomez \u00e8 stata doppiata da:"}
{"id": "5596223", "revid": "656701", "url": "https://it.wikipedia.org/wiki?curid=5596223", "title": "12 (disambigua)", "text": ""}
{"id": "5596227", "revid": "656701", "url": "https://it.wikipedia.org/wiki?curid=5596227", "title": "14 (disambigua)", "text": ""}
{"id": "5596230", "revid": "262457", "url": "https://it.wikipedia.org/wiki?curid=5596230", "title": "Schwarze Hefte", "text": ""}
{"id": "5596234", "revid": "1305772", "url": "https://it.wikipedia.org/wiki?curid=5596234", "title": "15 (disambigua)", "text": ""}
{"id": "5596236", "revid": "656701", "url": "https://it.wikipedia.org/wiki?curid=5596236", "title": "16 (disambigua)", "text": ""}
{"id": "5596258", "revid": "287204", "url": "https://it.wikipedia.org/wiki?curid=5596258", "title": "17 (disambigua)", "text": ""}
{"id": "5596261", "revid": "775372", "url": "https://it.wikipedia.org/wiki?curid=5596261", "title": "K\u0142omino", "text": "K\u0142omino \u00e8 una citt\u00e0 fantasma polacca situata nel comune di Borne Sulinowo. Si tratta di un'ex base militare tedesca che fu utilizzata come un campo di prigionia durante la seconda guerra mondiale, prima di diventare una base segreta dell'Armata Rossa. Dopo il ritiro delle truppe sovietiche nel 1992, la citt\u00e0 rimase abbandonata.\nCampo di prigionia.\nPrima della seconda guerra mondiale, K\u0142omino si trovava in territorio tedesco e si chiam\u00f2 Westfalenhof. Nel 1930 venne costruita una caserma e con il nome di Oflag II-D fu utilizzata come campo di prigionia, accogliendo a turno prigionieri civili e militari polacchi, soldati francesi, russi e, alla fine della guerra, prigionieri di guerra tedeschi.\nBase dell'Armata Rossa.\nDurante la Guerra Fredda, K\u0142omino diventa una base segreta sovietica e prende il nome di Grodek (russo: \u0413\u0440\u043e\u0434\u0435\u043a). Avrebbe ospitato un sito missilistico con una brigata di artiglieria, un reggimento meccanizzato e un battaglione di ricognizione. Dal 1972 in poi vennero costruite abitazioni per ospitare l'esercito sovietico e le loro famiglie, cos\u00ec come negozi ed anche un cinema.\nStato attuale.\nDopo la partenza delle truppe sovietiche nell'autunno del 1992, la citt\u00e0 venne trascurata e non ospita pi\u00f9 nessun residente. Scavi ivi condotti sotto la responsabilit\u00e0 dello storico Andrzej Kola permettono di rinvenire molte tombe della seconda guerra mondiale dove sono sepolti 2500 soldati polacchi, francesi e russi. Si stima in circa 30.000 il numero totale dei prigionieri sepolti nei boschi circostanti K\u0142omino."}
{"id": "5596262", "revid": "21880", "url": "https://it.wikipedia.org/wiki?curid=5596262", "title": "Jamaican Hot", "text": ""}
{"id": "5596272", "revid": "775372", "url": "https://it.wikipedia.org/wiki?curid=5596272", "title": "Pstr\u0105\u017ce", "text": "Pstr\u0105\u017ce \u00e8 una citt\u00e0 fantasma polacca sita nel comune di Boles\u0142awiec in Bassa Slesia, circa 120 km a nord ovest di Breslavia. Si tratta di una ex base segreta dell'Armata Rossa, che ora serve come sito di formazione per l'esercito polacco."}
{"id": "5596296", "revid": "1061700", "url": "https://it.wikipedia.org/wiki?curid=5596296", "title": "Pseudo-Ostane", "text": ""}
{"id": "5596297", "revid": "1543377", "url": "https://it.wikipedia.org/wiki?curid=5596297", "title": "Badr bin Sa'ud Al Sa'ud", "text": "Primi anni di vita e carriera.\nBadr bin Sa'ud \u00e8 stato inizialmente istruito dal padre, re Sa'ud. Ha terminato gli studi secondari presso l'Istituto Al Anjal.\nCarriera.\nAlla fine del 1962, re Sa'ud e il principe ereditario Faysal, erano al culmine di una lotta di potere che durava da anni. Nel gennaio del 1963, il re ha licenziato la maggior parte dei governatori provinciali fedeli al principe ereditario. Uno di essi, Fawwaz bin Abd al-Aziz Al Saud governatore della provincia della capitale, \u00e8 stato sostituito con il principe Badr.\n\u00c8 stato nominato il 20 gennaio 1963 ma \u00e8 stato licenziato dal principe ereditario Faysal appena due settimane pi\u00f9 tardi, il 4 febbraio 1963. In seguito non ha assunto alcun nuovo incarico di governo e si \u00e8 dedicato agli affari privati.\nEsilio.\nNel 1964, re Sa'ud \u00e8 stato costretto all'esilio a Ginevra, in Svizzera, e poi in altre citt\u00e0 europee. Nel 1966, Sa'ud \u00e8 stato invitato da Gamal Abd el-Nasser a vivere in Egitto. Un altro rapporto afferma che l'ex sovrano si rec\u00f2 nel paese sotto la protezione di Nasser gi\u00e0 nel 1965 e che vi rimase fino al 1967. A re Sa'ud \u00e8 stato anche permesso di trasmettere propaganda su Radio Cairo. Il principe Badr e alcuni dei suoi fratelli, come Khalid, Sultan e Mansur, hanno sostenuto il padre nel tentativo di riconquistare il trono.\nAttentato.\nNel 1988, in Marocco, \u00e8 stata fatta saltare una bomba vicino alla vettura del principe che ha subito la perdita della gamba sinistra e del dito mignolo della mano sinistra. Dopo aver ricevuto un arto artificiale, il principe si \u00e8 recato a Heidelberg, in Germania, dove ha partecipato ad una conferenza internazionale sugli arti artificiali promossa dall'associazione World Community Projects. Il principe Badr, poco dopo, si \u00e8 recato con suo fratello, il principe Salman, a Los Angeles dove, anche grazie a World Community Projects ha ricevuto una nuova protesi appositamente progettata per lui. In seguito, \u00e8 tornato ogni anno per cinque anni per le regolazioni.\nVita personale.\nIl principe Badr ha avuto quattro mogli: Sameera Al Muhanna, Buniah Al Meshaal Al Rasheed, Noura bint Mohammed bin Abd al-Aziz Al Shuhail e Nora bint Fahd Al Qahtani. Da esse ha avuto 14 figli.\nMorte.\n\u00c8 morto il 21 settembre 2004 all'et\u00e0 di 70 anni ed \u00e8 stato sepolto nel cimitero al-'Ud di Riad."}
{"id": "5596300", "revid": "486946", "url": "https://it.wikipedia.org/wiki?curid=5596300", "title": "F.C. Grosseto", "text": ""}
{"id": "5596301", "revid": "767487", "url": "https://it.wikipedia.org/wiki?curid=5596301", "title": "Gaetano Colapietro", "text": "Carriera.\nCalcio.\nNato a Torino da genitori pugliesi, inizia a giocare a calcio nel Victoria Ivest finch\u00e9 a dieci anni viene notato dagli osservatori del Torino e inserito nella formazione pulcini. Con i granata completa tutta la trafila delle giovanili vincendo nel 1979-80 il campionato nazionale Allievi e nel 1984 il Torneo di Viareggio (pur essendo in prestito al Civitavecchia, il Torino ne pretese il ritorno). Fu inoltre vice campione d'Italia con la formazione Primavera. Nonostante il brillante inizio, i numerosi infortuni patiti dal giocatore ne pregiudicarono la carriera, svoltasi prevalentemente in Serie C e conclusasi ad appena 27 anni. Le migliori stagioni da professionista le disput\u00f2 con il Civitavecchia, dove conobbe la moglie e si stabil\u00ec al termine della carriera.\nCalcio a 5.\nDurante la seconda stagione al Manciano (Promozione toscana) si avvicin\u00f2 al calcio a 5, giocando contemporaneamente con il Civitavecchia C5. Al termine della stagione decide di dedicarsi a tempo pieno a questa disciplina, venendo ingaggiato dall'Ericsson Sielte in Serie A. Con la formazione romana raggiunge la finale scudetto, persa ai tempi supplementari di Gara3 contro il Gruppo Sportivo BNL. Due anni pi\u00f9 tardi con la maglia del Torrino vince lo scudetto e la Coppa Italia. Nonostante l'et\u00e0 avanzata, entra nel giro della Nazionale di calcio a 5 dell'Italia con la quale raccoglie 10 presenze. Convocato ai Campionati mondiali, fu costretto a rinunciarvi per colpa dell'ennesimo infortunio al ginocchio."}
{"id": "5596302", "revid": "767487", "url": "https://it.wikipedia.org/wiki?curid=5596302", "title": "Daniel Isaac Axelrod", "text": "Axelrod fu un importante paleo-ecologo specializzatosi nella flora della Cordigliera americana del Terziario, in particolare ponendo in correlazione le evidenze fossili con indicatori di cambiamento climatico.\nBiografia.\nAxelrod consegu\u00ec i titoli di Bachelor of Arts in Botanica e di Master of Arts e Ph.D. in Paleobotanica presso l'Universit\u00e0 della California a Berkeley.\nDurante la II guerra mondiale, prest\u00f2 servizio nello United States Army effettuando analisi strategiche di fotografie aeree del terrane.\nDopo la guerra, fu assunto come professore associato di Geologia presso l'Universit\u00e0 della California a Los Angeles.\nDivenuto professore ordinario sia di Geologia sia di Botanica alla UCLA, nel 1967 si trasfer\u00ec all'Universit\u00e0 della California di Davis con l'incarico di professore di Paleoecologia.\nA Davis, nel 1976, Axelrod divenne professore emerito.\nNel 1981 fu eletto membro della American Academy of Arts and Sciences.\nLe sue raccolte di campioni di flora fossile sono conservate presso lo University of California Museum of Paleontology."}
{"id": "5596316", "revid": "599013", "url": "https://it.wikipedia.org/wiki?curid=5596316", "title": "Pedro Pereira", "text": "Nel 2015 \u00e8 stato inserito nella lista dei migliori cinquanta calciatori nati nel 1998 stilata da The Guardian.\nCaratteristiche tecniche.\nTerzino destro di grande dinamismo e reattivit\u00e0, dotato di una buona tecnica individuale e di corsa. Abile sia in fase di copertura che in quella di spinta grazie ad un piede molto preciso che gli permette di crossare dal fondo in modo pericoloso. Nonostante la giovane et\u00e0 denota maturit\u00e0 e temperamento, non disdegnando interventi in scivolata sugli avversari.\nCarriera.\nClub.\nEsordi.\nCresciuto nelle giovanili del , il 2 luglio 2015 il direttore sportivo del settore giovanile del club italiano della , Riccardo Pecini, gli fa sottoscrivere il suo primo contratto da professionista acquisendolo a titolo definitivo per la cifra di 190.000 euro. Pereira viene aggregato sin da subito alla Prima squadra, anche se in et\u00e0 per la Formazione Primavera, e sostiene l'intero ritiro pre-campionato.\nSampdoria.\nIl 14 settembre seguente, a soli 17 anni e 7 mesi, esordisce in Serie A durante la gara vinta per 2-0 contro il , nella quale subentra al 21' al posto del compagno di squadra Mattia Cassani uscito a causa di un infortunio muscolare; Pereira diventa cos\u00ec il pi\u00f9 giovane giocatore in campo nell'intera Serie A 2015-2016. Sei giorni dopo gioca dal primo minuto la sfida di Campionato persa contro il per 2 a 0. Disputa da titolare anche le due seguenti giornate di Campionato contro , . Il 4 ottobre, servendo a Luis Muriel l'assist per il gol che sblocca la partita Samp- 1-1, diventa il pi\u00f9 giovane assist-man della stagione 2015-2016 dell'intera Europa. In un anno e mezza colleziona 21 presenze con i blucerchiati.\nRitorno al Benfica.\nIl 31 gennaio 2017 ritorna al Benfica in cambio del riscatto di Filip \u0110uri\u010di\u0107. Il seguente 20 maggio esordisce nel campionato portoghese, nel 2-2 contro il Boavista, giocando tutti i 90 minuti.\nNella stagione successiva colleziona una sola presenza, con la seconda squadra il 27 ottobre nella vittoria per 1-0 contro la Feirense.\nGenoa.\nNel gennaio 2018 ritorna in Italia, ingaggiato in prestito dal , societ\u00e0 con cui esordisce in campionato il 5 febbraio seguente nella vittoria esterna per 2-1 contro la . Termina la stagione con 6 presenze.\nNella sua seconda stagione in rossoblu trova il campo con pi\u00f9 continuit\u00e0, esordendo alla quarta giornata nella vittoria per 1-0 contro il Bologna.\nBristol City.\nIl 7 agosto 2019 viene ceduto in prestito al Bristol City.\nCrotone.\nIl 21 settembre 2020 viene ceduto nuovamente in prestito in Serie A, questa volta al .\nMonza.\nIl 23 luglio 2021 viene ceduto in prestito al .\nNazionale.\nAd oggi Pereira vanta 32 presenze in gare ufficiali delle nazionali giovanili del Portogallo tra Under-15, Under-16, Under-17 e Under-18.\nStatistiche.\nPresenze e reti nei club.\n\"Statistiche aggiornate al 1 dicembre 2021.\""}
{"id": "5596319", "revid": "75236799", "url": "https://it.wikipedia.org/wiki?curid=5596319", "title": "Calliano d'Asti", "text": ""}
{"id": "5596320", "revid": "484362", "url": "https://it.wikipedia.org/wiki?curid=5596320", "title": "Peter Kaiser", "text": "Biografia.\nPeter Kaiser, conseguita la maturit\u00e0 scientifica (1977) e prestato il servizio militare (1977-1978), ha studiato sociologia e pedagogia, laureandosi nel 1988 in filosofia. Nel 1993 ha concluso un dottorato in filosofia, scrivendo una dissertazione sul tema \"Universit\u00e0 e regione\".&lt;br&gt;\n\u00c8 stato sposato con Larissa Krainer e attualmente convive con Ulrike Wehr. \u00c8 padre di un figlio.\nCarriera lavorativa.\nTra il 1978 e il 1987, ancora studente, ha lavorato come impiegato a contratto per il governo della Carinzia, occupandosi di contabilit\u00e0 e amministrazione del credito dell'edilizia pubblica e le costruzioni stradali. Nel 1981 \u00e8 diventato membro del consiglio di amministrazione della \u00d6JHV della Carinzia e nel 1987 ne \u00e8 diventato direttore, oltre che membro del direttivo nazionale. \u00c8 presidente dell'Unione pallavolistica della Carinzia dal 1992. Ha lavorato per l'EUFED, prima come vicepresidente (1997-2001) e poi come presidente (2001-2008). Per l'IYHF \u00e8 stato membro del consiglio di amministrazione e reggente del Training Task Group. Tra il 2004 e il 2013 ha fatto parte del comitato di sorveglianza della \"K\u00e4rntner Flughafen Betriebsgesellschaft\". Nel 2006 \u00e8 tornato a lavorare per la \u00d6JHV, prima come vicepresidente e dal 2010 come presidente.\nCarriera politica.\nTra il 1981 e il 1989 \u00e8 stato presidente della Giovani Socialisti della Carinzia. Tra il 1985 e il 1988 vicepresidente della Giovani Socialisti dell'Austria. Dal 1986 al 1989 ha fatto parte del consiglio comunale di Klagenfurt. Tra il 1989 e il 1991 \u00e8 stato presidente della \"Junge Generation K\u00e4rnten\". Nel 1989 \u00e8 stato eletto deputato del Landtag della Carinzia (fino al 1994). Ha diretto la \"Sozialistischen Jungen Generation\" (SJG) della Carinzia dal 1991 al 1993. \u00c8 coordinatore del comitato di riforma della SP\u00d6 dal 1994. Nel 1997 e dal 2001 al 2008 \u00e8 stato nuovamente deputato del Landtag della Carinzia. Nel 2004 \u00e8 stato eletto vice-\"Obmann\" della \"Club SP\u00d6\" K\u00e4rnten, divenendone, nel 2005, \"Obmann\". Ha ricoperto tale posizione fino al 2008, quando \u00e8 diventato membro del governo della Carinzia. Dal 2010 \u00e8 vicepresidente della SP\u00d6 nazionale, presidente della SP\u00d6 della Carinzia, nonch\u00e9 vice-\"Landeshauptmann\". Dal 28 marzo 2013 \u00e8 \"Landeshauptmann\" della Carinzia e membro del Comitato delle Regioni.\nCollegamenti esterni.\nPagina personale sul sito internet ufficiale della Carinzia"}
{"id": "5596323", "revid": "767487", "url": "https://it.wikipedia.org/wiki?curid=5596323", "title": "Giulio Cantoni", "text": "\u00c8 stato il direttore dell'allora laboratorio di farmacologia cellulare, ora Laboratorio di Biochimica Generale e comparativa dell'Istituto Nazionale di Sanit\u00e0 negli Stati Uniti d'America.\nCantoni \u00e8 ricordato per aver scoperto il meccanismo di metilazione, usando la S-adenosil metionina, fra i principali meccanismi dell'epigenetica.\nBiografia.\nCantoni ottenne la laurea in medicina all'Universit\u00e0 degli Studi di Milano nel 1938.\nPoco dopo l'abolizione del parlamento da parte del partito fascista e l'introduzione delle leggi razziali, Cantoni, che era ebreo, si rifugi\u00f2 con la famiglia in Inghilterra. Allo scoppio della seconda guerra mondiale, Cantoni fu internato prima in Inghilterra e poi in Canada. Fu infine liberato e raggiunse gli Stati Uniti nel luglio 1941.\nDopo la guerra, Cantoni scrisse un libro sulla sua esperienza di viaggio da Milano a New York intitolato \"From Milano to New York By Way of Hell: Fascism and the Odyssey of a Young Italian Jew\".\nGiulio Cantoni spos\u00f2 Gabriella Cantoni. Ebbe due figlie, Allegra Cantoni Kuhl e Serena Cantoni Kelly e quattro nipoti, Ariella, Brendan, Ethan and Elliot.\nCarriera.\nCantoni trov\u00f2 lavoro alla scuola di medicina dell'Universit\u00e0 del Michigan dove rimase fino al 1945, anno in cui divent\u00f2 professore di farmacologia al Long Island College of Medicine. Nel 1948 si trasfer\u00ed all'American Cancer Society (ACS), e dopo due anni si trasfer\u00ec nuovamente, questa volta alla Western Reserve University. Nel 1954 fond\u00f2 il laboratorio di Farmacologia Cellulare del National Institute of Mental Health, dove rimase come direttore fino al suo pensionamento, nel 1994. Nel 1983 divenne membro dell'Accademia americana di Scienze.\nSi ritir\u00f2 dall'attivit\u00e0 di ricercatore nel 1996, ma continu\u00f2 ad occuparsi di musica classica, di cui era appassionato fin da quando era adolescente (suonava anche il flauto). Come direttore del FAES (Foundation for Advanced Education in the Sciences) organizz\u00f2 pi\u00f9 di 300 concerti di musica da camera."}
{"id": "5596324", "revid": "767487", "url": "https://it.wikipedia.org/wiki?curid=5596324", "title": "Supercupa Rom\u00e2niei 1995", "text": "La Supercupa Rom\u00e2niei 1995 \u00e8 stata la 2\u00aa edizione della Supercoppa rumena\nLa partita si \u00e8 disputata a Bucarest allo stadio Stadionul Regie tra Steaua Bucure\u0219ti, vincitore del campionato e Petrolul, vincitore della coppa.\nA conquistare il trofeo \u00e8 stato lo Steaua Bucure\u0219ti per 2-0. Per la squadra di Bucarest \u00e8 il sesto titolo."}
{"id": "5596331", "revid": "1543377", "url": "https://it.wikipedia.org/wiki?curid=5596331", "title": "Jure matris", "text": "Jure matris \u00e8 un termine latino che significa \"per diritto di sua madre\" o \"per diritto di una madre\". \u00c8 comunemente utilizzato per riferirsi ad un titolo detenuto da un uomo la cui madre ne \u00e8 investita per suo proprio diritto. In altre parole, egli acquisisce il titolo semplicemente essendo suo figlio.\nIn molte culture \u00e8 comune per il marito di una donna titolare esercitare il potere in sua vece, e talvolta dopo la morte del marito la titolata pu\u00f2 concedere questo privilegio ai suoi figli, a vita."}
{"id": "5596348", "revid": "729019", "url": "https://it.wikipedia.org/wiki?curid=5596348", "title": "The Vaudevillains", "text": "I Vaudevillains sono stati un \"tag-team\" di wrestling attivo in WWE tra il 2014 e il 2017, composto da Aiden English e Simon Gotch.\nIl duo aveva la \"gimmick\" dei gentiluomini di fine Ottocento e ha vinto una volta l'NXT Tag Team Championship nel corso del 2015.\nStoria.\nNel giugno 2014, Aiden English ha formato un tag team con Simon Gotch con il nome The Vaudevillains. I Vaudevillains hanno debuttato il 19 giugno sconfiggendo Angelo Dawkins e Travis Tyler. Nell'agosto del 2014 i Vaudevillains hanno partecipato ad un torneo per determinare i contendenti n\u00b01 all'NXT Tag Team Championship degli Ascension (Konnor e Viktor) ma sono stati sconfitti in finale dai Lucha Dragons (Kalisto e Sin Cara). Il 30 ottobre i Vaudevillains hanno vinto una Battle Royal, diventando i contendenti n\u00b01 all'NXT Tag Team Championship dei Lucha Dragons. Tuttavia, il 16 dicembre a NXT TakeOver: R Evolution, i Vaudevillains sono stati sconfitti dai Lucha Dragons, fallendo l'assalto ai titoli. Dopo una lunga pausa, i Vaudevillains sono tornati nella puntata di \"NXT\" del 3 giugno 2015 dove hanno sconfitto Jason Jordan e Marcus Louis. Nella puntata di \"NXT\" dell'8 luglio i Vaudevillains hanno sconfitto Enzo Amore e Colin Cassady, diventando i contendenti n\u00b01 all'NXT Tag Team Championship di Blake e Murphy. Nella puntata di \"NXT\" del 15 luglio i Vaudevillains sono stati sconfitti da Blake e Murphy a causa dell'interferenza di Alexa Bliss (manager dei campioni), fallendo l'assalto ai titoli. A seguito di questa sconfitta, i Vaudevillains hanno effettuato un turn face, mentre il General Manager William Regal ha annunciato un rematch titolato tra i due team in una data futura. Il 22 agosto a NXT TakeOver: Brooklyn i Vaudevillains (con Blue Pants come manager) hanno vinto l'NXT Tag Team Championship sconfiggendo Blake e Murphy. In seguito i Vaudevillains hanno partecipato al Dusty Rhodes Tag Team Classic venendo per\u00f2 eliminati da The Revival (Dash Wilder e Scott Dawson). Nella puntata di \"NXT\" dell'11 novembre i Vaudevillains hanno perso i titoli contro Dash e Dawson dopo 61 giorni di regno. Nella puntata di \"NXT\" del 25 novembre i Vaudevillains sono stati sconfitti nuovamente da Dash e Dawson, fallendo l'assalto ai titoli. Il duo ha effettuato nuovamente un turn heel a seguito di una serie di sconfitte e quando si sono rifiutati di stringere la mano agli American Alpha (Chad Gable e Jason Jordan). Nella puntata di \"NXT\" del 21 marzo 2016 i Vaudevillains sono stati sconfitti dagli American Alpha, i quali sono diventati i contendenti n\u00b01 all'NXT Tag Team Championship dei Revival (precedentemente noti come Dash e Dawson). L'ultima apparizione dei Vaudevillains ad \"NXT\" \u00e8 avvenuta nella puntata del 13 aprile, quando sono stati sconfitti da Johnny Gargano e Tommaso Ciampa.\nI Vaudevillains hanno debuttato nel main roster nella puntata di \"SmackDown\" del 7 aprile 2016 sconfiggendo i Lucha Dragons (Kalisto e Sin Cara), loro vecchi avversari ad \"NXT\". Nella puntata di \"SmackDown\" del 14 aprile i Vaudevillains hanno preso parte ad un torneo per decretare i contendenti n\u00b01 al WWE Tag Team Championship detenuto dal New Day (Big E, Kofi Kingston e Xavier Woods) dove hanno affrontato e sconfitto ai quarti di finale i GoldDango (Fandango e Goldust). Nella semifinale, invece, svoltasi il 18 aprile a \"Raw\", Gotch e English hanno sconfitto gli Usos (Jey Uso e Jimmy Uso), qualificandosi per la finale dove hanno affrontato Enzo Amore e Big Cass (loro vecchi rivali ad \"NXT\") a Payback il 1\u00ba maggio, ma il match \u00e8 terminato in un no contest a causa dell'infortunio di Amore, il che ha portato i Vaudevillains a vincere a tavolino l'incontro, diventando contendenti n\u00b01 ai titoli di coppia. A seguito di questa situazione, i Vaudevillains hanno iniziato una faida con il New Day; nella puntata di \"Raw\" del 9 maggio hanno attaccato Big E, Kofi Kingston e Xavier Woods durante il loro match contro i Dudley Boyz (Bubba Ray Dudley e D-Von Dudley), permettendo a questi ultimi di trionfare. Nella puntata di \"SmackDown\" del 12 maggio Aiden English ha sconfitto Kofi Kingston. In risposta il New Day ha preso in giro i Vaudevillains nella puntata di \"Raw\" del 16 maggio, i quali hanno attaccato il trio. Nella puntata di \"SmackDown\" del 19 maggio i Vaudevillains, affiancati dai Dudley Boyz, vengono sconfitti dal New Day e Big Cass. I Vaudevillains hanno affrontato Big E e Xavier Woods del New Day il 22 maggio a Extreme Rules per il WWE Tag Team Championship ma sono stati sconfitti. Il 19 giugno a Money in the Bank i Vaudevillains non sono riusciti a conquistare il WWE Tag Team Championship in un Fatal 4-Way Tag Team match che includeva anche Karl Anderson e Luke Gallows, Enzo Amore e Big Cass e Big E e Kofi Kingston del New Day, poich\u00e9 questi ultimi hanno vinto l'incontro, mantenendo i titoli. Nella puntata di \"SmackDown\" del 23 giugno i Vaudevillains sono stati sconfitti da Kingston e Big E del New Day. Nella puntata di \"Raw\" del 4 luglio i Vaudevillains sono stati sconfitti dai Golden Truth (Goldust e R-Truth). Nella puntata di \"Raw\" dell'11 luglio i Vaudevillains hanno partecipato ad una Battle Royal per determinare il contendente n\u00b01 all'Intercontinental Championship, detenuto da The Miz, ma sono stati entrambi eliminati.\nCon la Draft Lottery avvenuta nella puntata di \"SmackDown\" del 19 luglio, sia English che Gotch sono stati trasferiti nel roster di \"SmackDown\". Nella puntata di \"SmackDown\" del 26 luglio English e Gotch hanno partecipato ad una Battle Royal per determinare uno dei sei sfidanti del Six-Pack Challenge match per determinare il contendente n\u00b01 al WWE World Championship di Dean Ambrose ma sono stati eliminati. Nella puntata di \"Main Event\" del 29 luglio i Vaudevillains sono stati sconfitti dagli Hype Bros (Mojo Rawley e Zack Ryder). Nella puntata di \"SmackDown\" del 2 agosto i Vaudevillains sono stati sconfitti dai debuttanti American Alpha (Chad Gable e Jason Jordan). Nella puntata di \"SmackDown\" del 16 agosto i Vaudevillains, i Breezango (Fandango e Tyler Breeze) e gli Ascension sono stati sconfitti dagli American Alpha, gli Usos e gli Hype Bros in un 12-Man Tag Team match. La scena si \u00e8 ripetuta nel \"Kick-off\" di SummerSlam quando i Vaudevillains, gli Ascension e i Breezango sono stati sconfitti dagli Hype Bros, gli Usos e gli American Alpha in un altro 12-Man Tag Team match. Il 25 agosto a \"Main Event\" sono stati sconfitti dagli Hype Bros. Nella puntata di \"SmackDown\" del 23 agosto \u00e8 stato annunciato il WWE SmackDown Tag Team Championship e, per questo motivo, \u00e8 stato indetto un torneo per decretare i due team che si affronteranno l'11 settembre a Backlash. Nella successiva puntata di \"SmackDown\" del 27 agosto i Vaudevillains hanno affrontato gli Hype Bros nei quarti di finale ma sono stati sconfitti ed eliminati. Nella puntata di \"SmackDown\" del 4 ottobre i Vaudevillains sono ritornati venendo sconfitti dagli Hype Bros. Il 9 ottobre nel \"Kick-off\" di No Mercy i Vaudevillains e gli Ascension sono stati sconfitti dagli Hype Bros e gli American Alpha. Nella puntata di \"Main Event\" del 13 ottobre i Vaudevillains sono stati nuovamente sconfitti dagli Hype Bros. Nella puntata di \"Main Event\" del 20 ottobre i Vaudevillains sono stati sconfitti dagli American Alpha. Nella puntata di \"SmackDown\" dell'8 novembre i Vaudevillains sono stati sconfitti dai Breezango, perdendo dunque la possibilit\u00e0 di entrare nel Team \"SmackDown\" per Survivor Series. Nella puntata di \"Main Event\" del 17 novembre i Vaudevillains sono stati nuovamente sconfitti dai Breezango. Nella puntata di \"SmackDown\" del 22 novembre i Vaudevillains hanno partecipato ad un Tag Team Turmoil match per decretare i contendenti n\u00b01 al WWE SmackDown Tag Team Championship di Heath Slater e Rhyno ma sono stati eliminati dagli American Alpha. Il 4 dicembre, nel \"Kick-off\" di , i Vaudevillains, gli Ascension e Curt Hawkins sono stati sconfitti dagli American Alpha, gli Hype Bros e Apollo Crews. Nella puntata di \"SmackDown\" del 13 dicembre i Vaudevillains hanno partecipato ad una Battle royal che comprendeva anche gli American Alpha, gli Ascension, i Breezango, Heath Slater e Rhyno e gli Hype Bros ma sono stati eliminati, mentre gli Hype Bros si sono aggiudicati la contesa, diventando i contendenti n\u00b01 al WWE SmackDown Tag Team Championship. Nella puntata di \"SmackDown\" del 24 gennaio 2017 i Vaudevillains hanno partecipato ad una Battle Royal per guadagnare un posto nel Royal Rumble match del 2017 ma sono stati eliminati da Heath Slater e Rhyno contemporaneamente. Nella puntata di \"SmackDown\" del 7 febbraio gli Ascension, gli Usos e i Vaudevillains hanno sconfitto gli American Alpha, i Breezango e Heath Slater e Rhyno. Il 12 febbraio, ad Elimination Chamber, i Vaudevillains hanno partecipato ad un Tag Team Turmoil match per il WWE SmackDown Tag Team Championship ma sono stati eliminati da Heath Slater e Rhyno. Il 2 aprile, nel \"Kick-off\" di WrestleMania 33, i Vaudevillains hanno partecipato all'annuale Andr\u00e9 the Giant Memorial Battle Royal ma sono stati eliminati.\nIl 5 aprile 2017 Gotch \u00e8 stato licenziato, causando lo scioglimento dei Vaudevillains."}
{"id": "5596349", "revid": "729019", "url": "https://it.wikipedia.org/wiki?curid=5596349", "title": "Louis Friant", "text": "Fu Conte dell'Impero e Pari di Francia.\nEra figlio di Pierre Friant e di Margherita Quequet\nBiografia.\nIl padre era un modesto ceraio ed egli era destinato alla medesima professione, tanto che fu posto all'apprendistato ad Amiens, ma la vista delle esercitazioni militari gli rivel\u00f2 la sua vera vocazione. Nel 1781 part\u00ec per Parigi ove si arruol\u00f2 nella Guardia di Francia.\nLe guerre della Rivoluzione francese.\nLasci\u00f2 il servizio nella Guardia francese nel 1787 per riprenderlo poi due anni dopo nella Guardia Nazionale di Parigi. Part\u00ec con l'Armata della Mosella e il suo battaglione lo elesse tenente colonnello. Partecip\u00f2 alla battaglia di Arlon, all'assedio di Charleroi ed alla Battaglia di Fleurus. Notato dal generale Sch\u00e9rer, ne divenne Capo di Stato Maggiore nel luglio del 1794. Il 3 agosto dello stesso anno fu promosso generale di brigata nell'Armata della Sambre e Meuse. Prest\u00f2 quindi servizio sotto Kl\u00e9ber, che gli affid\u00f2 12.000 uomini per assediare Maastricht. Collabor\u00f2 alla conquista della citt\u00e0 di Lussemburgo e il generale Jourdan gli affid\u00f2 il comando della provincia del Lussemburgo nel giugno 1795. Dopo numerose azioni importanti sul Reno, prest\u00f2 servizio in Italia sotto il generale Bernadotte nel 1796. Fu combattente intrepido nel passaggio del Tagliamento e nella conquista di Gradisca d'Isonzo, il 19 marzo 1797.\nPartecip\u00f2 alla Campagna d'Egitto e comand\u00f2 una divisione del generale Desaix, mettendosi in luce nelle battaglie delle Piramidi e di S\u00e9dimane Samanhoud e fu parimenti vincitore ad Aboumanali nel febbraio 1800. Il 4 settembre 1799 fu nominato generale di divisione e partecip\u00f2 alle ultime operazioni militari sul delta del Nilo, rientrando poi in Francia alla fine del 1801.\nGenerale dell'Impero.\nA partire dal 1803, comand\u00f2 una delle tre divisioni del maresciallo dell'Impero Davout. Nel 1805 fu insignito della Grand'Aquila della Legion d'Onore, si distinse nella battaglia di Austerlitz, nel corso della quale tre cavalli caddero uccisi sotto di lui e giungendo per primo sostenne lo sforzo contro l'attacco nemico, il che consent\u00ec ai francesi la vittoria.\nPartecip\u00f2 quindi alle battaglie di Auerst\u00e4dt, Golymin ed Eylau, rimanendo ferito in quest'ultima. \nNel 1808 divenne Conte dell'Impero. Partecip\u00f2 il 22 aprile 1809 alla battaglia di Eckm\u00fchl; fu quindi a Ratisbona e partecip\u00f2 alle battaglie di Essling e Wagram, ove fu sfiorato da un colpo di obice prendendo d'assalto la torre di Neusiedl.\nNella campagna di Russia comand\u00f2 una divisione del I corpo d'Armata, che contribu\u00ec alla conquista di Smolensk, ove rimase ferito il 17 agosto 1812. S'impadron\u00ec del villaggio di Semionovsko\u00efe il giorno della battaglia di Borodino (7 settembre 1812) e distrusse una colonna russa. Ricevette il titolo assai ambito di colonnello comandante del I Reggimento Granatieri a piedi della Vecchia Guardia. Le sue ferite lo costrinsero all'inazione fino al mese di agosto del 1813.\nDal 1813 assunse il comando della 4\u00aa divisione della Nuova guardia dell'Imperatore, durante la Campagna di Germania partecip\u00f2 alle battaglie di Dresda e di Hanau, facendosi poi particolarmente notare a Champaubert (1814).\nRestaurazione e Cento Giorni.\nFu confermato nella guardia del re durante la Prima restaurazione. Luigi XVIII lo insign\u00ec del titolo di Cavaliere dell'Ordine di San Luigi il 1\u00ba giugno del 1814. Tuttavia egli fu uno dei primi a schierarsi nuovamente con Napoleone, quando questi rientr\u00f2 in Francia dall'isola d'Elba. Napoleone lo fece Pari di Francia il 2 giugno. Nel 1815 prese parte alla battaglia di Waterloo alla testa della 1\u00aa Divisione di fanteria della Vecchia Guardia, battendosi fino alla fine. Raccolto ferito sul campo di battaglia, fu trasportato nella medesima carrozza dell'imperatore.\nLuigi XVIII lo mise definitivamente in pensione dopo ventitr\u00e9 anni di servizio. Mor\u00ec il 24 giugno 1829 nel castello di Gaillonnet \u00e0 Seraincourt.\nIl suo nome \u00e8 scritto sul pilastro nord, colonna 08 dell'Arco di Trionfo di Parigi.\nMatrimoni e discendenza.\nIl 22 marzo 1804 spos\u00f2 in seconde nozze Luisa Carlotta Leclerc, sorella del defunto generale Charles Victoire Emmanuel Leclerc, gi\u00e0 sposo di Paolina Bonaparte, diventando cos\u00ec cognato della stessa e del maresciallo Davout (quest'ultimo aveva sposato Aim\u00e9e, sorella di Leclerc). Da questo matrimonio nacquero pi\u00f9 figli. Il primo fu"}
{"id": "5596352", "revid": "125344082", "url": "https://it.wikipedia.org/wiki?curid=5596352", "title": "Han shot first", "text": "Han shot first (in italiano \"Ian ha sparato per primo\") \u00e8 una frase riferita alla controversa modifica apportata a una scena del film \"Guerre stellari\" (1977), nella quale Ian Solo fronteggia il cacciatore di taglie Greedo nella cantina-bar di Mos Eisley. La modifica venne fatta in occasione della riedizione del film nel 1997 in versione \"special edition\", e da allora la scena \u00e8 stata ritoccata altre tre volte. La frase, diventata una sorta di slogan dei nostalgici delle versioni originali dei film della trilogia classica di \"Guerre stellari\" e riprodotta negli anni su magliette, spille e altri prodotti (non autorizzati dalla Lucasfilm), \u00e8 in realt\u00e0 ingannevole, in quanto nella versione originale del film del 1977 Greedo non fa in tempo a sparare.\nScena.\nLa scena avviene a quasi met\u00e0 film, poco dopo l'introduzione dei personaggii di Ian Solo e Chewbecca. \nSia Ian Solo che l'alieno Greedo lavorano per Jabba the Hutt, un boss malavitoso di Tatooine. Prima degli eventi mostrati nel film, Jabba mette una taglia sulla testa di Ian, in quanto il pilota si era disfatto di un carico illegale per sfuggire alle forze imperiali. Nella cantina di Mos Eisley, Greedo mette all'angolo Ian e lo costringe a sedersi a un tavolo sotto minaccia di una pistola. Il contrabbandiere dice a Greedo di avere i soldi per compensare la perdita subita da Jabba, ma Greedo gli chiede di consegnare a lui i soldi. Ian risponde di non avere il denaro con s\u00e9 e cerca di tenere impegnato Greedo nella conversazione, procedendo nel frattempo a slacciare, non visto, la fondina della sua pistola sotto il tavolo e ad estrarre l'arma. Greedo dice che Jabba ha perso ormai la pazienza e confida a Ian di aver aspettato molto tempo prima di avere finalmente la possibilit\u00e0 di ucciderlo. Successivamente la scena prosegue in maniera diversa a seconda della versione del film.\nNella versione originale del 1977 Ian, riferendosi alla minacciosa confessione di Greedo, risponde con un provocatorio \"\"S\u00ec, scommetto che \u00e8 vero.\" (in originale \"Yes, I'll bet you have.\"\") e subito dopo si vede un primo piano del viso di Greedo, seguito velocemente da un lampo, del fumo e dall'effetto sonoro dello sparo di un folgoratore. Nei fotogrammi seguenti vediamo Greedo di spalle mentre collassa senza vita sul tavolo del bar. Posteriormente all'uscita del film nei cinema, il regista George Lucas espresse il suo malcontento verso la scena, in quanto riteneva che non fosse corretto mostrare Ian, uno dei personaggi principali del film, come un assassino a sangue freddo.\nNell'edizione speciale del 1997 del film, venne inserito uno spezzone nel quale Greedo spara per primo a Ian, mancandolo, e questo risponde al fuoco uccidendo Greedo per legittima difesa. La frase \"Han shot first\", \u00e8 quindi una ritorsione verso l'affermazione postuma di Lucas che era stato \"Greedo a sparare per primo\" (\"Greedo shot first\").\nPolemiche.\nLa modifica alla scena divenne oggetto di accese critiche da parte di molti fan, e addirittura ingener\u00f2 la creazione di una petizione online con la richiesta di riportare la scena alla sua versione originale. L'intento di Lucas era quello di dare alla sequenza una versione politicamente corretta (Solo \u00e8 il buono, Greedo il cattivo). La principale obiezione alla revisione della scena riportata dai fan \u00e8 che la nuova versione altera l'iniziale ambiguit\u00e0 morale del personaggio di Ian, rendendo cos\u00ec la sua successiva transizione da anti-eroe a eroe meno pregna di significato e meno interessante dal punto di vista psicologico.\nNel CD multimediale interattivo \"\", pubblicato dalla LucasArts nel 1998, nella sezione in cui si analizzano i tre film scena per scena confrontandoli con lo script, \u00e8 presente la versione gi\u00e0 modificata di questo, ma viene data questa giustificazione per la modifica:\nIn occasione dell'uscita del film in formato DVD nel 2004, si ebbe una parziale ritrattazione da parte di Lucas in quanto la scena venne nuovamente alterata, modificando gli spari in modo che avvenissero praticamente in contemporanea.\nNell'edizione in Blu-ray del 2011, lo spezzone dove Ian e Greedo si sparano venne accorciata di ulteriori fotogrammi in modo da far apparire i due spari ancora pi\u00f9 vicini. Questa \u00e8 la versione pubblicata anche in download digitale (iTunes/ Google Play) nel 2015.\nNel corso di un'intervista del 2012 concessa alla rivista \"The Hollywood Reporter\", George Lucas cambi\u00f2 la sua precedente versione dei fatti, annunciando che anche nella versione originale del film era stato Greedo a sparare per primo, ma che una combinazione di inquadrature sbagliate e la percezione errata da parte del pubblico del personaggio di Ian Solo erano state la causa di tutta la confusione. Lucas dichiar\u00f2:\nMa nonostante queste affermazioni da parte del regista, sono riaffiorati su Internet in tempi recenti alcuni stralci della sceneggiatura originale della scena dove non esiste menzione alcuna del fatto che Greedo spari anch'esso a Ian. Nel 2015, quella che sembra essere una prima stesura del copione originale di \"Guerre stellari\" venne rinvenuta nell'archivio della biblioteca della University of New Brunswick dal bibliotecario Kristian Brown. Il copione, datato 15 marzo 1976, \u00e8 la quarta revisione della sceneggiatura. Brown afferma e conferma \"al 100% che Ian spara per primo\" nel copione originale approvato da Lucas all'epoca.\nPoco tempo dopo il ritrovamento del copione, Peter Mayhew, l'attore britannico che interpret\u00f2 sullo schermo il personaggio di Chewbecca, post\u00f2 su Facebook la sua copia di una revisione della sceneggiatura datata 1976. Questa sembra essere una stesura ancora pi\u00f9 vecchia del copione di \"Guerre stellari\", dove nella scena incriminata Ian si scontra con qualcuno chiamato sommariamente \"slimy alien\" (traducibile come \"viscido alieno\"), ma egli spara inequivocabilmente per primo uccidendo la creatura.\nLo script recita testuali parole:\nIn una intervista del 2014, Harrison Ford (interprete di Ian Solo sullo schermo nella trilogia originale), interrogato circa la faccenda, rispose semplicemente: \u00abNon lo so, e non mi interessa\u00bb.\nNel 2016 anche Paul Blake, l'attore che interpret\u00f2 Greedo sullo schermo volle dire la sua. Nel corso di un'intervista concessa al \"Daily News\", egli dichiar\u00f2: Inoltre Blake aggiunse che secondo lui, se Greedo avesse sparato per primo, questo fatto avrebbe reso il personaggio un vero incapace (in quanto avrebbe mancato Solo da distanza molto ravvicinata)."}
{"id": "5596359", "revid": "1318658", "url": "https://it.wikipedia.org/wiki?curid=5596359", "title": "Youtuber", "text": ""}
{"id": "5596362", "revid": "486946", "url": "https://it.wikipedia.org/wiki?curid=5596362", "title": "Peperoncino di Espelette", "text": ""}
{"id": "5596373", "revid": "827882", "url": "https://it.wikipedia.org/wiki?curid=5596373", "title": "18 (disambigua)", "text": ""}
{"id": "5596376", "revid": "36426", "url": "https://it.wikipedia.org/wiki?curid=5596376", "title": "Crescente araldico", "text": ""}
{"id": "5596377", "revid": "656701", "url": "https://it.wikipedia.org/wiki?curid=5596377", "title": "19 (disambigua)", "text": ""}
{"id": "5596392", "revid": "661526", "url": "https://it.wikipedia.org/wiki?curid=5596392", "title": "20 (disambigua)", "text": ""}
{"id": "5596393", "revid": "6923", "url": "https://it.wikipedia.org/wiki?curid=5596393", "title": "Partito Democratico di Guinea - Raggruppamento Democratico Africano", "text": "il Partito Democratico di Guinea - Raggruppamento Democratico Africano (francese: \"Parti D\u00e9mocratique de Guin\u00e9e - Rassemblement D\u00e9mocratique Africain\") \u00e8 un partito politico guineano.\nIl partito \u00e8 stato fondato come una costola del Raggruppamento Democratico Africano nel giugno 1947, il 19 ottobre 1958 il partito ha troncato i suoi rapporti con l'RDA, dove alcuni membri supportavano un'unione chiusa con la Francia, il leader del partito, Ahmed S\u00e9kou Tour\u00e9, divenne il primo presidente della Guinea, due anni dopo il presidente dichiaro il suo partito unico partito legale nel paese, come presidente del PDG, Tour\u00e9 era l'unico candidato per la presidenza della repubblica, difatti fu rieletto senza nessuna opposizione per quattro e sette mandati consecutivi, ogni cinque anni, l'unica lista del partito era candidata per l'assemblea nazionale, dopo la caduta del regime di Tour\u00e9 nel 1984, il partito fu dissolto.\nNel 1992 il PDG-RDA \u00e8 stato rifondato sotto la leadership di El Hadj Ismael Mohamed Gassim Gushein, nelle elezioni parlamentari tenute il 30 giugno 2002, il partito ottenne il 3,4% dei voti e 3 dei 114 seggi."}
{"id": "5596394", "revid": "547034", "url": "https://it.wikipedia.org/wiki?curid=5596394", "title": "Systems of Engagement", "text": "Il concetto di Systems of Engagement (Sistemi di ingaggio) \u00e8 attribuito a Geoffrey Moore, autore nel 1999 del libro Crossing the Chasm. In un articolo per AIIM.org intitolato \"Systems of Engagement and the Future of Enterprise IT\" Moore afferma:\u201cI fondamenti della comunicazione e collaborazione stanno evolvendo tra SMS, tweets e post su Facebook di una generazione di Nativi digitali. Per loro \u00e8 chiaro che non si pu\u00f2 pi\u00f9 tornare indietro. Se si prevede che costoro saranno i vostri clienti, i dipendenti, i vostri cittadini (e, francamente, dove altro si pu\u00f2 guardare?), allora, come minimo, si dovranno soddisfare le loro aspettative con la prossima generazione di sistemi IT aziendali. I Systems of Engagements dovranno sovrapporsi e integrarsi profondamente con gli investimenti e con i System of record.\u201dDa allora i Systems of Engagement sono stati adottati da organizzazioni quali ad esempio Forrester Research, HP, IBM, AIIM e Avoka.\nSecondo Forrester:i Systems of engagement, al contrario dei tradizionali System of record che tracciano le transazioni e la contabilit\u00e0, si focalizzano sulle persone, non sui processi... Questi nuovi sistemi sfruttano una perfetta combinazione di mobile, social, cloud, big data e altre tecnologie innovative per fornire applicazioni e prodotti intelligenti direttamente nel contesto della vita quotidiana e dei flussi di lavoro in tempo reale di clienti, partner e dipendenti."}
{"id": "5596396", "revid": "656701", "url": "https://it.wikipedia.org/wiki?curid=5596396", "title": "27 (disambigua)", "text": ""}
{"id": "5596397", "revid": "228587", "url": "https://it.wikipedia.org/wiki?curid=5596397", "title": "29 (disambigua)", "text": ""}
{"id": "5596398", "revid": "121514273", "url": "https://it.wikipedia.org/wiki?curid=5596398", "title": "Ancona Calcio 1987-1988", "text": "Questa pagina raccoglie le informazioni riguardanti l'Ancona Calcio nelle competizioni ufficiali della stagione 1987-1988."}
{"id": "5596400", "revid": "656701", "url": "https://it.wikipedia.org/wiki?curid=5596400", "title": "33 (disambigua)", "text": ""}
{"id": "5596402", "revid": "287204", "url": "https://it.wikipedia.org/wiki?curid=5596402", "title": "40 (disambigua)", "text": ""}
{"id": "5596403", "revid": "287204", "url": "https://it.wikipedia.org/wiki?curid=5596403", "title": "20 (album)", "text": ""}
{"id": "5596404", "revid": "75237623", "url": "https://it.wikipedia.org/wiki?curid=5596404", "title": "Consiliarismo", "text": ""}
{"id": "5596405", "revid": "599013", "url": "https://it.wikipedia.org/wiki?curid=5596405", "title": "Davide Manassero", "text": "Carriera.\nClub.\nLa carriera di Davide Manassero inizia nel 1995 quando entra a far parte delle giovanili del : viene inserito poi nella seconda squadra, disputando la Serie B2 nella stagione 1997-98 e la Serie B1 nelle due successive; nell'annata 2000-01 \u00e8 promosso in prima squadra, esordendo in Serie A1.\nNella stagione 2001-02 si accasa al , in Serie A2, mentre in quella seguente viene ingaggiato dall', in Serie B1, club con il quale, al termine del campionato 2004-05, ottiene la promozione in serie cadetta, che disputa vestendo la stessa maglia nell'annata 2005-06, per poi ritornare in Serie B1 gi\u00e0 nella stagione successiva a seguito della retrocessione della squadra. Milita nella stessa divisione anche per il campionato 2007-08 difendendo i colori del .\nFirma per il per la stagione 2008-09, in Serie A2, per poi far ritorno all'Igo Genova, in Serie B1, nella stagione 2009-10: la squadra ottiene la promozione in serie cadetta, ma cede i diritti al neonato , a cui Davide Manassero si lega per le due stagioni successive, disputate in Serie A2.\nPer il campionato 2012-13 si trasferisce in Svizzera, grazie all'ingaggio da parte del , in Lega Nazionale A, con cui vince la Supercoppa svizzera, la Coppa di Svizzera e lo scudetto.\nRientra in Italia nella stagione successiva, giocando per l', in Serie B2, per poi passare al , in Serie B1, per la stagione 2014-15, al termine della quale conquista la promozione in Serie A2, a cui parteciper\u00e0, con lo stesso club, per le due annate seguenti: al termine del campionato 2016-17 annuncia il suo ritiro dall'attivit\u00e0 agonistica."}
{"id": "5596411", "revid": "446353", "url": "https://it.wikipedia.org/wiki?curid=5596411", "title": "45 (disambigua)", "text": ""}
{"id": "5596412", "revid": "122591209", "url": "https://it.wikipedia.org/wiki?curid=5596412", "title": "Nemanja Milunovi\u0107", "text": "Carriera.\nClub.\nIl 16 settembre 2015 segna un gol contro il nella prima giornata della fase a gironi della Champions League."}
{"id": "5596415", "revid": "287204", "url": "https://it.wikipedia.org/wiki?curid=5596415", "title": "Everybody Knows (singolo)", "text": ""}
{"id": "5596416", "revid": "287204", "url": "https://it.wikipedia.org/wiki?curid=5596416", "title": "Everybody Knows (album)", "text": ""}
{"id": "5596421", "revid": "729019", "url": "https://it.wikipedia.org/wiki?curid=5596421", "title": "Austro-Tatra", "text": "Austro-Tatra fu un costruttore austriaco di autoveicoli, con origini nella Tatra e Nesselsdorfer Wagenbau-Fabriks-Gesellschaft.\nStoria.\nSotto l'impero austriaco vennero fondate la fabbrica a Nesselsdorf (oggi Kop\u0159ivnice) e la sede a Vienna.\nCome conseguenza della caduta dell'impero austro-ungarico i nuovi confini di stato divisero la fabbrica di produzione a Nesseldorf dalla centrale in Vienna. Per questa ragione nel 1919 la direzione centrale della ditta venne trasferita a Praga e ribattezzata Ringhoffer-Tatra AG. I veicoli furono commercializzati anche sotto il nome Tatra.\nPer poter vendere in Austria i veicoli prodotti a Nesselsdorf, questi dovevano venire importati. In aggiunta era necessaria anche una rete di servizio dedicata. La Ringhoffer-Tatra AG costru\u00ed a Simmering un'officina centrale sul terreno di quello che \u00e8 oggi il centro acquisti (l'Austro Tatra Werke e la Gie\u00dferei Vogels\u00e4ngen&amp; Pastree si divisero il terreno all'angolo fra Simmeringer Hauptstra\u00dfe e Grillstra\u00dfe fino alla Lorystrasse).\nLa Tatra 11 e i modelli successivi Tatra 12 e Tatra 57 furono venduti con successo in Austria.\nComunque le tasse d'importazione protezionistiche aumentarono continuamente a causa della situazione politica in Austria, cosicch\u00e9 per esempio un modello 57 nell'anno 1935, a causa di una tassa di 4.500 scellini, arrivava a un prezzo di vendita di 11.000 scellini. Nonostante l'alto prezzo, i modelli della Tatra erano al secondo posto nella statistica delle immatricolazioni dello stesso anno.\nStruttura.\nPer poter vendere a un prezzo pi\u00f9 basso, c'erano stati gi\u00e0 anni avanti dei progetti di installare l'intera produzione in Austria. Nel luglio 1936 fu fondata una nuova ditta, tramite la quale furono comprate tutte le Azioni della casa madre Ceca. La maggioranza della ditta era in mano austriaca.\nNel 1936 fu comprato l'attivo fallimentare della ditta Grofri in Atzgersdorf in prossimit\u00e0 della S\u00fcdbahn e ingrandito l'areale sulla strada principale di Simmering.\nUn po' alla volta la produzione delle vetture destinate all'Austria fu trasferita a Vienna. A partire dall'aprile del 1937 i veicoli furono quasi completamente prodotti qui. In questo modo si pot\u00e9 ridurre il prezzo di vendita di circa il 40% della tassa doganale.\nA Vienna fu costruita la Tatra 57 A come \"limousine\" a \"cabrio\". Inoltre a Vienna, al contrario che nella fabbrica madre, fu costruita anche una variante a camioncino.\nNell'anno 1937 la Tatra 57A era al secondo posto nelle immatricolazioni. Anche per l'esercito austriaco si sarebbero dovuti costruire dei veicoli per il comando, che per\u00f2 divennero inutili a causa dell'\"Anschluss\" (1938). Fino ad allora circa 300 vetture erano state costruite completamente a Vienna.\nLa vettura veniva venduta con l'indicazione \"100\u2009% \u00f6sterreichisches Erzeugnis\". In \u00c1quel periodo la Steyr-Daimler-Puch e la Austro-Tatra erano le uniche produttrici di autoveicoli in Austria.\nLa seconda guerra mondiale.\nDopo l'\"Anschluss\" la produzione dovette essere sospesa. Parti della zona produttiva e degli impianti dovettero essere affittati alla \u00d6sterreichische Saurer Werke. Il rimanente rimase, \u00e8 vero, nuovamente Austro-Tatra, ma questa dovette dedicarsi a lavori di riparazione di autoveicoli danneggiati nelle azioni belliche e alla fabbricazione di armi, il che si rivel\u00f2 uno svantaggio per gli imprenditori alla fine della guerra.\nTerminata la guerra la conduzione della fabbrica pass\u00f2 in mani sovietiche. Dalla fabbrica originale in Cecoslovacchia non ci si poteva attendere alcun sostegno, poich\u00e9 col\u00e0 il barone Hans Ringhoffer come capitalista fu internato nel \"Lager\" della NKVD a M\u00fchlberg, sull'Elba, ove mor\u00ec alla fine del 1946.\nDopoguerra.\nL'Austro-Tatra fin\u00ec quindi sotto l'amministrazione pubblica. Cos\u00ec si giunse a una differenza nella conduzione dell'azienda ceca, da allora in poi \"Tatra n.p.\", dato che la Repubblica Austriaca si sforzava di mantenere i diritti degli eredi Ringhoffer. L'Austro-Tatra fabbricava solo pi\u00f9 parti di ricambio per la Tatra. L'officina delle carrozzerie lavorava anche per altre marche. Cos\u00ec essa fabbric\u00f2 le carrozzerie in alluminio per tutte le versioni sportive della Porsche, che venivano prodotte a Gm\u00fcnd in K\u00e4rnten. Vennero anche prodotte versioni speciali del Maggiolino della Volkswagen per la polizia.\nTrattative per la fabbricazione di intere vetture per conto della francese Renault non andarono a buon fine. Venne negoziato un contratto con il produttore tedesco di autoveicoli Gutbrod per l'assemblaggio di vetture. \nNel 1948 si giunse ad una rottura definitiva e l'Austro-Tatra perse anche la rappresentanza generale della Tatra Autovetture, che pass\u00f2 subito all'importatore generale delle auto Skoda.\nNel 1963 il nome dell'azienda fu mutato in Ringhoffer GmbH, poich\u00e9 poich\u00e9 l'Austro-Tatra pass\u00f2 sotto la guida del conte Hans Ser\u00e9nyi-Ringhoffer (1928\u20131993), pronipote e figlio adottivo del barone Hans Ringhoffer, divenendo azienda rappresentante anche di altre case automobilistiche europee come Peugeot, Alfa Romeo e Rover.\nNel 1980 l'impresa, che impiegava fino a 500 lavoratori, fu definitivamente chiusa.\nNel 2005 fu allestita sul terreno del centro di Simmering una mostra sulla ex fabbrica di autoveicoli. Sul terreno dell'ex fabbrica ad Atzgersdorf sorge oggi una fabbrica di mobili per giardino."}
{"id": "5596422", "revid": "83531", "url": "https://it.wikipedia.org/wiki?curid=5596422", "title": "Centese Calcio 1987-1988", "text": "Questa voce raccoglie le informazioni riguardanti la Centese Calcio nelle competizioni ufficiali della stagione 1987-1988."}
{"id": "5596423", "revid": "775372", "url": "https://it.wikipedia.org/wiki?curid=5596423", "title": "76 (disambigua)", "text": ""}
{"id": "5596433", "revid": "270833", "url": "https://it.wikipedia.org/wiki?curid=5596433", "title": "Battaglia di Tsaritsyn", "text": ""}
{"id": "5596448", "revid": "121489413", "url": "https://it.wikipedia.org/wiki?curid=5596448", "title": "Fano Calcio 1987-1988", "text": "Questa pagina raccoglie le informazioni riguardanti il Fano Calcio nelle competizioni ufficiali della stagione 1987-1988."}
{"id": "5596455", "revid": "599013", "url": "https://it.wikipedia.org/wiki?curid=5596455", "title": "Faded", "text": ""}
{"id": "5596458", "revid": "446353", "url": "https://it.wikipedia.org/wiki?curid=5596458", "title": "Act of Parliament", "text": "Un Act of Parliament (in italiano: \"Atto parlamentare\") \u00e8 uno statuto disposto come legislazione primaria dal parlamento inglese. Nella Repubblica d'Irlanda, il cui sistema \u00e8 stato mutuato da quello inglese sebbene oggi essa rappresenti uno stato a s\u00e9 stante, il termine usato per descrivere questo atto \u00e8 \"Act of the Oireachtas\", mentre negli Stati Uniti esso \u00e8 noto come \"Act of Congress\".\nNegli stati che compongono ancora oggi il Commonwealth inglese e che quindi spesso hanno mutuato il sistema legislativo inglese dall'epoca coloniale, il termine sussiste per indicare il medesimo atto.\n\"Bill\".\nPrimo elemento da preparare \u00e8 la bozza di un Act of Parliament, nota come \"Bill\" o proposta di legge.\nNei territori che adottano il Sistema Westminster, i \"bills\" che hanno la possibilit\u00e0 di divenire legge vengono introdotti al parlamento dal governo.\nNei territori con un parlamento multicamerale, gran parte delle proposte di legge vengono dapprima introdotte nella camera bassa e poi in quella alta come spesso accade. Certi tipi di legislazione, ad ogni modo, richiedono un ordine inverso. Ad esempio le proposte di legge sulle tassazioni o ci\u00f2 che concerne la finanza pubblica, sono spesso introdotte prima alla Camera dei Comuni nel Regno Unito, in Canada ed in Irlanda. Al contrario le proposte relative a leggi o bilanci di consolidamento solitamente hanno inizio dalla Camera dei Lords.\nUna volta presentato, un \"bill\" deve compiere una serie di passaggi prima di divenire legge a tutti gli effetti che hanno in teoria la funzione di sviscerare il pi\u00f9 possibile le problematiche emergenti dall'adottare una data legge e dal raccogliere attraverso la discussione il consenso pi\u00f9 ampio possibile su una proposta.\nAtti del Parlamento nel Regno Unito.\nParlamento del Regno Unito.\nCome abbiamo gi\u00e0 ricordato nel paragrafo precedente, la proposta legislativa nel Regno Unito \u00e8 denominata \"bill\", e solo quando ottiene l'approvazione del Parlamento esso si trasforma in \"Act\" e diviene parte dello statuto legislativo dello stato. Vi sono due tipi di \"bill\" e di conseguenza di \"Act\", uno \"pubblico\" ed uno \"privato\". I \"Public Acts\" sono applicabili all'intero Regno Unito ed ai paesi che lo costituiscono (Inghilterra, Scozia, Galles ed Irlanda del Nord). I \"Private Acts\" hanno invece effetti locali o addirittura personali, concedendo speciali poteri alle autorit\u00e0 locali o facendo eccezioni alla legge per particolari aree geografiche.\nNel Parlamento del Regno Unito, ciascun \"bill\" passa attraverso i seguenti passaggi:\nParlamento scozzese.\nNel parlamento scozzese, le proposte di legge seguono questo percorso:\nProcedure specifiche sono riservate per i \"bills of emergency\", per quelli che riguardano i membri del parlamento, per le commissioni e per quelli privati."}
{"id": "5596465", "revid": "21880", "url": "https://it.wikipedia.org/wiki?curid=5596465", "title": "Tuber brumale var. moschatum", "text": ""}
{"id": "5596472", "revid": "2178454", "url": "https://it.wikipedia.org/wiki?curid=5596472", "title": "Unione Sportiva Livorno 1987-1988", "text": "Questa pagina raccoglie le informazioni riguardanti l'Unione Sportiva Livorno nelle competizioni ufficiali della stagione 1987-1988.\nStagione.\nNella stagione 1987-1988 il Livorno disputa il girone A del campionato di Serie C1, raccoglie 26 punti, ottenendo il quattordicesimo posto in graduatoria. La squadra labronica si salva ancora alla penultima giornata, con una rete del giovane bomber Igor Protti, la rete del riminese manda a casa battuta (1-0) la Vis Pesaro e salva gli amaranto dalla discesa in Serie C2, per l'attaccante si tratta della nona segnatura in questo torneo. nella corrente stagione ne realizza 17, oltre alle 9 in campionato ne segna 3 nella Coppa Italia nazionale e 5 nella Coppa Italia di Serie C. Si alternano due tecnici quali allenatori sulla panca livornese, come spesso accade nelle stagioni che nascono storte, Romano Matt\u00e8 e Rossano Giampaglia.\nNella Coppa Italia Nazionale il Livorno nel quinto girone di qualificazione, batte l'Udinese ed il Modena, pareggia con il Padova e perde con Napoli e Fiorentina, che accedono agli ottavi di finale. In queste qualificazioni vi si sperimentano alcune novit\u00e0: la vittoria viene premiata con 3 punti, il pareggio manda direttamente ai rigori, chi vince porta a casa 2 punti, chi perde 1 punto, al Livorno capita impattando (2-2) a Padova che si trasforma in (7-5) per i patavini. Nella Coppa Italia di Serie C, vinta dagli amaranto nella scorsa edizione, il Livorno entra in gioco nei sedicesimi di finale, avendo disputato le qualificazioni nazionali, eliminando lo Spezia, a febbraio gioca gli ottavi di finale superando il Perugia, nei quarti di finale supera il Prato, mentre nel turno di semifinale cede nel doppio turno al Monza.\nRosa.\nMassimiliano Navari ruolo D"}
{"id": "5596483", "revid": "767487", "url": "https://it.wikipedia.org/wiki?curid=5596483", "title": "Busting in and Out of Society", "text": "Busting in and Out of Society \u00e8 un cortometraggio muto del 1916 scritto e diretto da Ralph Whiting.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'11 settembre 1916."}
{"id": "5596484", "revid": "287204", "url": "https://it.wikipedia.org/wiki?curid=5596484", "title": "Cantone di Dieue-sur-Meuse", "text": "Il Cantone di Dieue-sur-Meuse \u00e8 una divisione amministrativa dell'Arrondissement di Commercy, dell'Arrondissement di Verdun e dell'Arrondissement di Bar-le-Duc.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i seguenti 62 comuni:"}
{"id": "5596487", "revid": "92723", "url": "https://it.wikipedia.org/wiki?curid=5596487", "title": "Puntate di Heroes Reborn", "text": "Le puntate della miniserie televisiva statunitense Heroes Reborn, presentate come componenti del volume \"Awakening\", sono andate in onda sulla NBC dal 24 settembre 2015 al 21 gennaio 2016. \nLe prime due erano gi\u00e0 state presentate in anteprima al Toronto International Film Festival il 15 settembre 2015.\nIn Italia, la miniserie \u00e8 stata trasmessa dal 10 febbraio al 5 maggio 2017 su Premium Action. In chiaro \u00e8 stata trasmessa dal 26 giugno 2018 sul canale 20.\nIl mondo nuovo.\nTrama.\nIl 13 giugno 2014 a Odessa, nei pressi della sede della Primatech Paper, si tiene il grande summit internazionale \"Humans &amp; Evos United\", un'occasione per celebrare e stimolare la coesistenza pacifica tra le persone normali e quelle dotate di abilit\u00e0 soprannaturali, note come \"evolved humans\" (\"umani evoluti\"), o con la relativa abbreviazione \"evo\". L'evento si trasforma tuttavia presto in tragedia quando una violenta esplosione uccide la maggior parte dei presenti, a migliaia sia umani che evo. I media attribuiscono la responsabilit\u00e0 dell'attentato al professore Mohinder Suresh, che l'avrebbe rivendicato in nome di una sua posizione suprematista a favore degli evo. Un anno dopo, le conseguenti maggiori discriminazioni e misure di controllo governative nei confronti di chi \u00e8 dotato di poteri straordinari hanno fatto s\u00ec che gli evo vivano prevalentemente nascosti, cercando di celare la propria identit\u00e0. Tra questi, Tommy Clark \u00e8 un giovane studente che, dopo aver cambiato pi\u00f9 volte nome e luogo di residenza, vive con la madre a Carbondale, cercando di tenere sotto controllo la sua abilit\u00e0, far sparire persone e cose verso luoghi ignoti. Stressato dalla sua condizione, cerca invano aiuto in un ristretto incontro segreto di evo a Chicago, incontrando brevemente un gruppo di persone speciali che poco dopo rimane ucciso per mano di Luke e Joanne Collins, una coppia in cerca di vendetta per la morte del figlio, avvenuta al summit di Odessa, determinata a uccidere ogni soggetto avanzato. Luke e Joanne rintracciano Tommy a Carbondale, dove il ragazzo usa la sua abilit\u00e0 per salvare s\u00e9 stesso e una compagna di scuola di cui \u00e8 infatuato, Emily Duval.\nNel frattempo, nell'East Los Angeles, un evo, Oscar Gutierrez, usa i suoi poteri in veste di vigilante contro il crimine, chiamato dai media \"El Vengador\", indossando anche un costume da wrestler messicano. Tuttavia, dopo essere stato ferito in un'imboscata, muore tra le braccia del fratello Carlos, ex militare, al quale invita a continuare la sua opera, che lo vedeva anche indagare sugli eventi di Odessa, oltre a prendersi cura del figlio Jose, anche lui dotato di un'abilit\u00e0. A Tokyo, la giovane Miko Otomo viene raggiunta in casa da uno sconosciuto appassionato di videogiochi, Ren, il quale crede che lei sia la protagonista di un gioco, una realt\u00e0 virtuale alla quale avrebbe il potere di accedere personalmente usando la katana appartenuta al padre. Dopo aver allontanato Ren, prova la sua teoria ritrovandosi nella realt\u00e0 virtuale. Intanto, a Austin, Noah Bennet vive sotto un'identit\u00e0 fittizia con il nome di Ted, convivendo con la compagna Julia, non avendo memorie riguardo agli eventi di Odessa, a cui era presente in cerca della figlia Claire che non vedeva da tempo, ora data per morta. Nella sua nuova casa viene raggiunto da Quentin Frady, un cospirazionista che lo vuole coinvolgere nelle sue indagini sull'attentato: Quentin \u00e8 convinto che Mohinder Suresh sia solo un capro espiatorio e sia in realt\u00e0 coinvolta Renautas, la societ\u00e0 che ha acquisito la Primatech. Anche se lo respinge, Noah inizia ad indagare sulle sue affermazioni, ritrovandosi presto, grazie ad un indizio lasciatogli da Quentin, in uno studio oculistico di Dallas, in cui ritrova Ren\u00e9, l'ex aiutante con l'abilit\u00e0 di cancellare la memoria. A sorpresa, quest'ultimo prova ad ucciderlo, ma Noah riesce a difendersi, sparandogli. Prima di perire, Ren\u00e9 afferma di aver tentato di ucciderlo per seguire le sue stesse indicazioni lasciategli prima di cancellargli ricordi riguardo ad un imprecisato evento futuro. Nel finale un'altra evo, Malina, preannuncia che un imprecisato evento si sta verificando pi\u00f9 velocemente del previsto e non \u00e8 pi\u00f9 in grado di controllarlo.\nOdessa.\nTrama.\nNoah continua ad indagare coinvolgendo Quentin, il quale gli rivela di essere in cerca della sorella Phoebe, rapita dalla Renautas. Entrambi ritornano quindi a Odessa, nella sede parzialmente danneggiata della Primatech, in cerca di informazioni per individuare Molly Walker. Molly \u00e8 una ragazza in grado di individuare qualsiasi persona con il solo pensiero, quindi Noah \u00e8 convinto rientri nei piani della Renautas e vuole trovarla per primo. La ragazza, che tenta di celare la sua identit\u00e0 con il nome di Zoe, verr\u00e0 infatti presto rapita da agenti della compagnia. Nella struttura, ancora operativa, Quentin e Noah vengono raggiunti da Luke e Joanne, i quali erano finiti in una delle celle della compagnia, e che fuggono con una lista di evo monitorati dalla stessa. Intanto, Tommy si rende conto che una misteriosa figura sta vegliando su di lui, Caspar Abraham, e capisce che quando fa sparire qualcosa questa viene spedita nel luogo che visualizza col pensiero. A Los Angeles, Carlos Gutierrez, mentre indaga sul perch\u00e9 la polizia abbia incastrato il fratello, scopre con l'aiuto di un prete che Oscar aiutava gli evo a raggiungere segretamente il Canada. Miko Otomo accetta l'aiuto di Ren nel navigare nella realt\u00e0 virtuale a cui ha accesso grazie alla katana, e nella quale ha intenzione di ritrovare il padre Hachiro.\nSotto la maschera.\nTrama.\nMentre Luke inizia ad accusare i primi sintomi di quelle che sembrano abilit\u00e0 tipiche degli evo, Noah e Quentin fanno sosta in un ospedale per medicare la ferita di quest'ultimo. Nello stesso posto, Noah ha l'occasione di vedere s\u00e9 stesso riconoscere apparentemente il corpo deceduto della figlia Claire nei filmati di sicurezza del 13 giugno precedente, in cui \u00e8 presente anche Molly. Pi\u00f9 tardi raggiungono la sede della Renautas dove viene condotta Molly con la forza. Lei rifiuta per\u00f2 il loro aiuto e finisce per essere sfruttata cinicamente dai dirigenti della societ\u00e0, guidata da Erica Kravid, che usano la sua abilit\u00e0 per alimentare EPIC, un'app in grado di localizzare e identificare tutti gli evo presenti sulla Terra. Nel frattempo, in Giappone Miko viene fermata dalle guardie della sede locale della Renautas, nella quale era arrivata durante il suo viaggio virtuale alla ricerca del padre. Viene liberata grazie all'intervento di Ren, con il quale decide di seguire la dirigente dell'azienda negli Stati Uniti. A Log Angeles, Carlos identifica un gruppo di poliziotti corrotti che perseguitano gli evo, ma viene sopraffatto dal loro leader, il capitano Dearing. Tommy cerca di tenere a freno le preoccupazioni della madre esprimendo la volont\u00e0 di provare a vivere una vita normale. Dopo che lei scopre che Caspar sta vegliando su di lui, decide tuttavia che \u00e8 arrivato il momento di lasciare la citt\u00e0 e cambiare identit\u00e0. Durante il tentativo di fuga improvvisata rimangono per\u00f2 vittime di un incidente stradale.\nI bisogni dei molti.\nTrama.\nTommy rimane solo lievemente ferito nell'incidente, la madre tuttavia accusa ferite pi\u00f9 gravi. La teletrasporta in ospedale, dove in seguito si offre di donarle il sangue. Il test di compatibilit\u00e0 per\u00f2 \u00e8 negativo, quindi sfrutta ancora una volta la sua abilit\u00e0 per andare alla ricerca di sangue del gruppo adatto insieme a Emily. Riesce nella missione, ma il suo test nel frattempo lo aveva identificato come evo, quindi si ritrover\u00e0 braccato da agenti federali. Intanto, mentre Miko e Ren raggiungono la sede della Renautas (Midian, Colorado), Noah e Quentin penetrano al suo interno con l'aiuto di Taylor, figlia della dirigente Erica, la quale tra gli evo rapiti ha fatto includere anche il suo ragazzo Francis. I tre, dopo aver superato alcuni cloni di Harris, uno dei principali agenti della compagnia, raggiungono una sala in cui sono rinchiusi in stato di incoscienza gli evo rapiti. Tra questi, vi \u00e8 Molly, che si rifiuta nuovamente di raccontare quanto accaduto il 13 giugno, anche se conferma che quel giorno Claire \u00e8 morta. La ragazza, per non farsi continuare a sfruttare per i suoi poteri di localizzazione, decide di suicidarsi.\nA Los Angeles, il capitano Dearing cattura padre Mauricio e Jose, approfittando di una temporanea assenza di Carlos. Luke confessa a Joanne di essere un evo. Malina, dal circolo polare artico, in cui \u00e8 rimasta a lungo nascosta, accompagnata dalla sua guida Farah, completa la sua preparazione per affrontare il prossimo misterioso evento in grado di minacciare l'intera esistenza umana, iniziando quindi a spostarsi verso latitudini pi\u00f9 meridionali.\nLa tana del leone.\nTrama.\nTommy viene costretto con la forza a registrarsi, procedura durante il quale gli viene impiantato un chip di localizzazione sottocutaneo, per poi apprendere di essere stato adottato, scoprendo quindi di essere anche lui ignaro della sua vera identit\u00e0. In seguito, sfruttando i suoi poteri, raggiunge la madre in ospedale in cerca di spiegazioni, dove sar\u00e0 raggiunto anche da Caspar, l'uomo che \"veglia\" su di lui da diverso tempo. Caspar gli dir\u00e0 che \u00e8 destinato ad aiutare a salvare il mondo, ma il ragazzo, ancora sconvolto, decide di allontanarsi subito dopo. Nel frattempo, Quentin, Noah e Taylor trascinano Erica in un'imboscata presso la sua abitazione, ma prima che riescano ad ottenere spiegazioni vengono raggiunti da cloni di Harris, venendo salvati dall'intervento di Miko Otomo, arrivata anche lei sul posto per recuperare la spada del padre. Erica fugge, ma Noah e Quentin riescono a immobilizzare uno dei cloni. Pi\u00f9 tardi, Erica apprende dal suo scienziato di fiducia, Richard Schwenkman, che l'apocalittico preannunciato evento, un'inversione dei poli magnetici terrestri, con conseguente perdita dello scudo di protezione contro le particelle cariche solari, si verificher\u00e0 ormai nel giro di una settimana. Luke ritorna intanto presso la sua abitazione, devastato dopo l'abbandono della moglie. Malina si ritrova inseguita da uomini della compagnia, tra cui un evo e un clone di Harris, riuscendo a fuggire ma venendo costretta a separarsi da Farah.\nGame Over.\nTrama.\nNoah e Quentin riescono a sfruttare Harris per penetrare nella sede della Renautas. Qui vengono raggiunti da Miko, la cui presenza d\u00e0 l'opportunit\u00e0 a Harris di liberarsi. Dopo aver capito di essere dalla stessa parte, Miko si unisce a Noah e Quentin e insieme raggiungono il laboratorio della compagnia, dove mezzi e personale selezionato vengono teletrasportati nel futuro. Erica Kravid, infatti, vuole lasciare la Terra andare incontro alle catastrofiche conseguenze dell'imminente inversione dei poli magnetici, rifondando la societ\u00e0 umana nel futuro. Miko apprende di non essere umana, ma un personaggio ludico ingegnato dal padre. La sua missione nel videogioco \"Evernow\" non \u00e8 liberare il padre, come credeva, ma sacrificarsi per liberare il \"maestro del tempo e dello spazio\", in esso rinchiuso dalla compagnia per sfruttare i suoi poteri, ossia viaggiare nel tempo e nello spazio. Miko riesce ad adempiere alla sua missione, liberando Hiro Nakamura. Hiro salva Noah da Harris e accetta di portarlo indietro nel tempo, al 13 giugno dell'anno precedente. Intanto, Quentin aveva ritrovato la sorella Phoebe, la quale tuttavia rimane sotto una pesante influenza della compagnia, e usa i suoi poteri per cercare di fermare il fratello e Noah. Quentin rimane ucciso.\nNel frattempo, Malina si imbatte in Luke, il quale prova a togliersi la vita. La ragazza lo salva e le rivela la sua missione: salvare il mondo con l'aiuto di un ragazzo, di cui ha solo una foto. Luke lo riconosce, si tratta di Tommy, il quale, dopo aver portato Emily a Parigi e aver vissuto con lei un momento romantico, inizia a sentirsi pronto ad andare incontro al suo destino. Carlos, intanto, costringe Dearing a portarlo presso il luogo in cui sono stati rinchiusi il nipote e padre Mauricio, noto come Sunstone Manor, mentre Taylor decide di appoggiare il movimento pro-evo guidato da Hero_Truther, pubblicando un video in cui denuncia i rapimenti e lo sfruttamento adoperati dalla compagnia.\n13 giugno - prima parte.\nTrama.\nIl 13 giugno 2014, a Odessa, Mohinder Suresh, pronto a presentare i risultati della ricerca che ha svolto per conto della Renautas, preannunciando l'inversione dei poli per l'anno seguente e come possa essere fermata grazie agli evo, viene raggiunto da Angela Petrelli, la quale invano prova a metterlo in guardia contro le reali intenzioni di Erica Kravid, che non vuole salvare il mondo ma lasciare la razza umana estinguersi, salvando solo suoi prescelti. Angela \u00e8 a conoscenza di ci\u00f2 grazie ai suoi sogni divinatori, ma lo scienziato si rifiuta di crederle. Nei pressi del raduno internazionale trova conferma alle parole di Angela, venendo salvato dall'Hiro del futuro dagli agenti di Erica. Mentre l'Hiro Nakamura di tale linea temporale viene intrappolato in \"Evernow\" da Hachiro Otomo, al momento ignaro dei piani di Erica, Hiro e Noah arrivati dal futuro provano infatti a impedire le esplosioni e salvare Claire. Hiro si rende tuttavia presto conto della difficolt\u00e0 di cambiare gli eventi senza scatenarne altri peggiori, desistendo dopo aver messo in fuga Mohinder. Le deflagrazioni avranno quindi luogo, causate da diversi cloni di Harris, che si fanno esplodere con una cintura esplosiva, causando anche la morte del figlio di Luke e Joanne. Noah individua invece la figlia nell'ospedale dove gi\u00e0 sapeva che era deceduta. Arrivato sul posto la trova gi\u00e0 morta, ma viene sorpreso dalla notizia che \u00e8 perita subito dopo aver partorito due gemelli, uno maschio e una femmina. Angela Petrelli, arrivata anche lei in ospedale, rivela i piani di Erica e annuncia come secondo le sue visioni almeno uno dei figli di Claire sar\u00e0 fondamentale per salvare il mondo.\nA quel punto Noah escogita un piano per tenerli al sicuro da Erica e farli arrivare pronti al momento in cui saranno chiamati ad usare le proprie abilit\u00e0, rendendosi anche conto di come si era fatto cancellare la memoria per tenere nascosto alla compagnia il destino dei bambini. Eseguendo tale piano, Hiro porta i bambini indietro nel tempo al 1999 insieme ad Angela. Un momento prima Angela ha l'occasione di dare il nome al pronipote maschio, Nathan, in memoria del figlio deceduto, mentre Noah d\u00e0 il nome alla bambina, Malina. I bambini si rivelano quindi come i Tommy e Malina protagonisti delle puntate precedenti, con il primo che era stato affidato alla stessa infermiera che lo ha fatto nascere. Nel finale, Noah prova anche ad uccidere Erica Kravid, anche lei nei pressi dell'ospedale, ma viene intercettato da s\u00e9 stesso di quella linea temporale.\n13 giugno - seconda parte.\nTrama.\nDopo che Noah spiega al s\u00e9 stesso del passato quanto avvenuto e come dovr\u00e0 dimenticare tutto per proteggere i nipoti, si reca in cerca di Hiro, non ritornato come previsto dal 1999. Nel frattempo, il Noah della passata linea temporale viene fermato da Harris e un altro agente della compagnia con cui ha una lunga storia di trascorsi, Matt Parkman. Riuscir\u00e0 a fuggire grazie all'aiuto di Caspar, che canceller\u00e0 la sua memoria dopo averlo portato sul luogo dell'esplosione. Quando l'altro Noah ritrova Hiro grazie all'aiuto di Molly, scopre il motivo per cui non era ritornato dove l'aveva lasciato, in ospedale: \u00e8 il perch\u00e9 la figlia \u00e8 morta. Nathan, il figlio di Claire, ora quindicenne, ha infatti lo stesso potere del bisnonno Arthur, ossia l'abilit\u00e0 di sottrarre l'abilit\u00e0 degli altri evo, mantenendo tuttavia solo l'ultima acquisita. Alla nascita Nathan ha assorbito il potere di Claire, che colta da infarto \u00e8 quindi deceduta non avendo pi\u00f9 l'abilit\u00e0 di rigenerarsi. Quando \u00e8 stato poi preso in braccio da Hiro per viaggiare fino al 1999, ha preso la sua abilit\u00e0 di viaggiare nel tempo e nello spazio. Nel 1999, capito ci\u00f2, Angela decide di allevare Malina tenendola lontana dal fratello, per preservare la sua abilit\u00e0, mentre Hiro, bloccato nel passato, si ritrover\u00e0 a fargli da padre e pi\u00f9 tardi da mentore, legandosi sentimentalmente ad Anne Clark, l'infermiera che far\u00e0 nascere il bambino nel 2014. Appreso ci\u00f2, Noah, dopo essersi fatto teletrasportare da Nathan, ora cresciuto, da Angela, la quale svela di avere avuto una visione in cui i gemelli salvano il mondo sotto una torre dell'orologio di Odessa, con l'ora ferma alle 11:53, viene rispedito, sempre dal nipote, nella sua linea temporale originale, nel 2015. Nathan, su indicazione di Hiro, per non farsi trovare dai vari cloni di Harris che inseguivano Noah, si teletrasporta con la madre e Caspar in un'altra localit\u00e0, mentre il padre adottivo rimane da solo a fronteggiare i cloni. Caspar, per evitare che il ragazzo vada in cerca del padre, gli cancella tutta la memoria eccetto l'identit\u00e0 della madre adottiva, cos\u00ec da poter rimanere al sicuro dalla compagnia finch\u00e9 non sar\u00e0 chiamato ad adempiere al suo destino un anno pi\u00f9 tardi insieme alla sorella. Nel frattempo, Angela affida Malina, ancora ignara dell'esistenza del fratello, a Farah, ex soldato con l'abilit\u00e0 di rendersi invisibile.\nRitornato nel 2015, Noah ritrova quello che crede essere lo stesso Quentin che aveva lasciato, in realt\u00e0 mai incontrato per aver modificato la linea temporale. Ingenuamente gli rivela quanto avvenuto e l'esistenza dei due nipoti, informazioni che lui comunicher\u00e0 immediatamente a Erica. Nella linea temporale passata, modificata da Noah nel tentativo fallito di uccidere Erica, Quentin ha infatti l'occasione di aiutare la donna che in cambio lo fa reincontrare con la sorella. Phoebe era tuttavia gi\u00e0 sotto la completa influenza della compagnia, avendo anche collaborato all'esecuzione dell'attentato, convinta della bont\u00e0 del piano di Erica di salvare solo un gruppo selezionato di individui.\nGusto sangue.\nTrama.\nNel presente, Noah e Quentin, dopo essersi messi in contatto con Caspar, rintracciano Tommy, al quale il nonno e la madre spiegano quindi le sue vere origini e il suo destino. Mentre il ragazzo processa quanto appreso, viene chiamato da Joanne Collins, che minaccia di uccidere Emily e Caspar. Raggiunta la fidanzata nel locale dove lavora, Joanne uccide Caspar che invano tenta di salvare i ragazzi. Udito lo sparo, nel locale entra anche Luke, in zona insieme a Malina dopo aver accettato di aiutarla a trovare Tommy. Tommy, dopo aver visto quella che non sa ancora essere sua sorella, riesce a bloccare il tempo e teletrasportarsi con Emily in ospedale. Sul posto tuttavia Quentin, con l'aiuto di Phoebe, in grado di neutralizzare i poteri degli evo, lo costringe a seguirlo da Erica, dimostrando cos\u00ec anche a Noah come il suo viaggio nel passato abbia cambiato la linea degli eventi, lavorando anche lui per la Renautas. Erica ha intenzione di usarlo come ha gi\u00e0 usato il padre adottivo, sfruttando il suo potere per portare avanti il suo piano di portare una selezione di cose e persone nel futuro.\nNel frattempo, Dearing infiltra Carlos a Sunstone Manor. Nella struttura Carlos apprende come a tutti gli evo che vi sono stati portati, compreso il nipote, sia stato fatto il lavaggio del cervello, rimanendo nel luogo per propria volont\u00e0. Sia Dearing che Carlos finiscono intrappolati nella struttura, il cui direttore si rivela essere Matt Parkman. Taylor incontra di persona membri del movimento fondato da Hero_Truther, il cui vero nome \u00e8 Micah Sanders, in grado di manipolare con la mente qualsiasi sistema elettronico. Gli attivisti, tra i quali \u00e8 presente anche Ren\u00e9, la invitano ad aiutarli a trovare Micah, imprigionato dalla Renautas. Nel finale, Miko Otomo si ritrova 7957 anni nel futuro, in prossimit\u00e0 di un insediamento circondato da un'area deserta.\n11:53 per Odessa.\nTrama.\nErica, dopo aver tentato con la forza di sfruttare i poteri di Tommy, decide di provarlo a reclutare convincendolo della bont\u00e0 del suo piano. Per fargli vedere quanto gi\u00e0 fatto grazie a Hiro, si fa teletrasportare con lui 7957 anni nel futuro, dove la civilt\u00e0 contemporanea sembra estinta, eccetto che per una nuova citt\u00e0 costruita dalla Renautas: Gateway. Tommy accetta quindi di aiutarla a condizione di teletrasportare e salvare pi\u00f9 persone possibile, ma quando appare Miko Otomo che annuncia di volerlo salvare, sfrutta l'occasione per fuggire via con lei, lasciando Erica nel futuro. La ragazza, intanto, aveva incontrato il padre Hachiro, anche lui nel futuro, il quale, dopo averle mostrato il suo vero corpo, in stato comatoso a causa di un incidente, le aveva chiesto nuovamente di salvare il \"maestro del tempo e dello spazio\". Nel passato, Hachiro, appare anche a Ren, indirizzandolo verso il luogo in cui la compagnia aveva creato il ponte temporale verso il futuro. Noah continua con Malina ad andare in cerca del nipote. A loro, nonostante Noah provi pi\u00f9 volte ad allontanarlo, si unisce Luke, che si sente parte della loro missione e vuole ripagare la ragazza per avergli salvato la vita. La sua presenza si rivela necessaria quando Malina, dopo aver fermato un'anomala condizione meteorologica, \u00e8 in procinto di essere aggredita da passanti anti-evo. Durante la vicenda, Noah viene improvvisamente teletrasportato prima di essere colpito da un'auto scaraventata dal vento che l'avrebbe altrimenti ucciso.\nIntanto, Taylor si introduce con un mutaforma, che assume le sembianze di Erica, a Sunstone Manor per liberare Micah. Matt Parkman tuttavia leggendo loro il pensiero intuisce le loro intenzioni costringendoli alla fuga. Carlos, dopo essere riuscito a sottrarsi a una guardia, raggiunge e libera Farah, con la quale \u00e8 stato in missione da soldato e, con la quale, come svelato in precedenza da Matt, \u00e8 reciprocamente innamorato. I due si uniscono poi a Taylor, ma un esercito di cloni di Harris impedisce loro di allontanarsi dalla struttura.\nAvanti i cloni.\nTrama.\nA Sunstone Manor, Ren\u00e9 e Taylor affrontano Matt Parkman, ma quest'ultimo riesce ad avere la meglio. Matt, che ha accettato di lavorare per Erica per garantire un trasferimento nel futuro per s\u00e9 e la sua famiglia, decide di prendere ostaggio la ragazza come garanzia, mettendosi in viaggio verso la madre, in direzione Odessa. Farah e Carlos liberano Jose e Micah, il quale sfrutta poi il suo potere per diffondere un messaggio che espone la responsabilit\u00e0 di Erica dietro l'attentato del 13 giugno, e radunano gli ospiti della struttura, non pi\u00f9 sotto il controllo mentale di Matt, per fronteggiare i cloni di Harris. Dal futuro, arriva sul posto anche Miko, che si scontra con l'Harris originale. Dopo un lungo combattimento riesce ad ucciderlo, incenerendo simultaneamente tutti i suoi cloni. Nel futuro, Tommy l'aveva infatti teletrasportata a Sunstone Manor per adempiere al destino come predetto dalla rivista \"9th Wonders!\", che narra le vicende dei protagonisti. Tommy continua tuttavia a seguire le indicazioni di Erica, ritornando con lei nell'Odessa del presente, dove re-incontra anche la madre e Emily. Nel frattempo, Malina e Luke erano stati intercettati da alcuni cloni di Harris accompagnati da Quentin e Phoebe. Dopo essere riusciti a sopraffarli e immobilizzarli, poi agevolati anche dalla distruzione dei cloni ad opera di Miko, si mettono anche loro in viaggio verso Odessa. Nel finale, Erica recluta Joanne Collins per fermare il marito e Malina.\nLa donna dell'impresa.\nTrama.\n\u00c8 ormai la vigilia della prevista inversione dei poli e l'arrivo sulla Terra di particelle derivanti da eruzioni solari, non pi\u00f9 fermate dal campo geomagnetico terrestre durante la sua inversione. Phoebe riesce a liberarsi e a fuggire, ma il fratello Quentin decide di abbandonarla, definitivamente convinto della sua malvagit\u00e0, non riconoscendo pi\u00f9 la sorella per cui ha lottato per trovarla e liberarla dalla Renautas. Quentin si unisce quindi alla causa di Luke e Malina, la quale, per farsi trovare da Tommy, lascia un messaggio a una troupe televisiva, poi replicato da Micah, che lo nota con Farah nel televisore di una stazione di servizio. Tommy, che intanto fugge dal centro della Renautas dopo aver scoperto che il piano prevede il trasferimento nel futuro di una sola decina di migliaia di persone, riceve il messaggio della sorella, situata nella scuola che aveva frequentato la madre naturale Claire. Sul posto \u00e8 preceduto tuttavia dagli uomini della compagnia e Joanne. La donna si scontra con Luke, il quale sar\u00e0 costretto a ucciderla, mentre Farah, arrivata anche lei sul posto con Carlos, Micah e Jose, rimane ferita. Tommy viene intercettato da Hachiro Otomo, che lo intrappola nel videogioco \"Evernow\" come aveva gi\u00e0 fatto con Hiro. All'interno della compagnia, Ren si infiltra nella struttura e conosce Emily, con la quale cerca di trovare e liberare Tommy. Matt Parkman, nel frattempo, aveva raggiunto con Taylor Erica, ottenendo da quest'ultima dei braccialetti grazie ai quali dovrebbe essere incluso, insieme alla moglie e al figlio, tra le persone salvate e teletrasportate nel futuro. Mentre Erica non riesce a riappacificarsi con la figlia, Matt ha un incidente stradale.\nProgetto rinascita.\nTrama.\nMentre Carlos, Micah e Jose salvano Farah, Erica sfrutta i poteri del prigioniero Tommy per teletrasportarsi, insieme agli altri selezionati, nel futuro, come previsto dal suo piano. Tuttavia, nel gruppo di teletrasportati sono presenti anche Ren e Emily, i quali si mettono alla ricerca di Hachiro Otomo. Dopo averlo trovato, lo risvegliano dallo stato di ibernazione a cui era stato sottoposto insieme alla figlia Miko e altri evo; l'uomo incarica poi Ren di entrare nel videogioco e liberare il nuovo \"maestro del tempo e dello spazio\". Tommy, in \"Evernow\" ha modo nel frattempo di recuperare tutta la sua memoria sin dalla sua infanzia ed esercitare i suoi poteri; quando viene liberato \u00e8 quindi pronto per salvare il mondo. Nonostante Erica provi a fermarlo, Tommy, dopo aver rivendicato il suo vero nome, Nathan, si sdoppia: uno rimane nel futuro per riportare tutti, eccetto la dirigente della Renautas, nel presente, mentre l'altro ritorna subito indietro nel tempo per aiutare la sorella.\nMalina, intanto, aveva raggiunto con Luke e Quentin la torre dell'orologio che era stata protagonista della visione di Angela. Luke, per rallentare i primi effetti delle eruzioni solari, si sacrifica assorbendo il maggior quantitativo possibile di energia e disperdendosi con essa. All'interno della torre, Quentin trova Phoebe, la quale aggredisce Malina. Per salvare quest'ultima, Quentin si vede costretto a sparare alla sorella. Malina prova poi ad usare i suoi poteri per proteggere la Terra dalle particelle solari, ma da sola non pu\u00f2 farcela. Tommy, tornato dal futuro, prova quindi ad aiutarla, ma non vi riesce. Il ragazzo quindi torna indietro nel tempo ad un momento nel quale Angela, tenendolo nascosto a Noah, aveva testato in laboratorio i poteri dei due gemelli, cancellando poi loro la memoria con l'aiuto di Ren\u00e9. Tommy, rivivendo l'esperimento, scopre quindi che, affinch\u00e9 i suoi poteri possano entrare in simbiosi con quelli della sorella, vi \u00e8 la necessit\u00e0 di una terza figura, un \"condotto\" che sprigioni l'energia generata ed eviti cos\u00ec di ucciderli, anche se ci\u00f2 comporta la morte della terza persona. Tommy si rende presto conto che tale figura \u00e8 destinata ad essere Noah. Dopo averlo raggiunto al momento in cui era in compagnia di Luke e Malina, quando la nipote stava fronteggiando condizioni meteo anomale, salvandolo da un'auto scaraventata dal vento che stava per colpirlo, lo teletrasporta indietro nel tempo per farlo assistere all'esperimento. Dopo che Noah capisce e accetta il suo destino, i due viaggiano fino al presente, alla torre dell'orologio, dove insieme a Malina riescono a rigenerare lo scudo di protezione della Terra contro le particelle solari. Noah muore poco dopo, mentre l'altro Tommy dal futuro aveva finito di riportare indietro coloro che erano stati teletrasportati.\nTre mesi dopo, Quentin, imprigionato, \u00e8 interrogato da agenti che vogliono scoprire l'identit\u00e0 degli evo che hanno salvato il mondo, non immaginando che possano averlo fatto solo per altruismo, senza pretendere qualcosa in cambio. Quentin risponde loro di smetterla di pensare agli evo come persone straordinarie, essendo loro non diversi da qualsiasi altro essere umano. Nel frattempo, Ren e Miko, la vera figlia di Otomo, si allenano con la katana sotto gli occhi del padre di lei; Carlos e Farah convivono con Jose e formano un'affiatata coppia anti-crimine a Los Angeles; Emily e Tommy lavorano insieme nel negozio di gelati in cui gi\u00e0 era impiegata lei quando si sono incontrati; mentre Malina frequenta la Union Wells High School, la scuola superiore gi\u00e0 frequentata dalla madre Claire. La relativa tranquillit\u00e0 dei protagonisti \u00e8 interrotta dal misterioso ritrovamento di due carte dei tarocchi da parte di Tommy e Malina. Quando la ragazza lo confida ad Angela, questa rivela che \u00e8 un segno del ritorno di loro padre e che stavolta nessuno pu\u00f2 proteggerli da lui."}
{"id": "5596488", "revid": "767487", "url": "https://it.wikipedia.org/wiki?curid=5596488", "title": "Love and Loot", "text": "Love and Loot \u00e8 un cortometraggio muto del 1916 diretto da Lawrence Semon (Larry Semon). Gli vennero dati anche i titoli \"An Amateur at Heart\" o \"Loot and Love\".\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 settembre 1916."}
{"id": "5596492", "revid": "6923", "url": "https://it.wikipedia.org/wiki?curid=5596492", "title": "Campionato europeo di flag football femminile 2015", "text": "Il campionato europeo di flag football femminile 2015 (in lingua inglese 2015 IFAF Flag Football European Championship), noto anche come Spagna 2015 in quanto disputato in tale Stato, \u00e8 la sesta edizione del campionato europeo di flag football per squadre nazionali maggiori femminili organizzato dalla IFAF.\nHa avuto inizio il 17 settembre 2015, a Pinto (Spagna).\nStadi.\nDistribuzione degli stadi del campionato europeo di flag football 2015"}
{"id": "5596494", "revid": "751106", "url": "https://it.wikipedia.org/wiki?curid=5596494", "title": "IRWEB", "text": ""}
{"id": "5596499", "revid": "767487", "url": "https://it.wikipedia.org/wiki?curid=5596499", "title": "The Thorn and the Rose", "text": "The Thorn and the Rose \u00e8 un cortometraggio muto del 1916 diretto da John S. Robertson.\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 16 settembre 1916."}
{"id": "5596500", "revid": "767487", "url": "https://it.wikipedia.org/wiki?curid=5596500", "title": "Latifa", "text": ""}
{"id": "5596513", "revid": "36426", "url": "https://it.wikipedia.org/wiki?curid=5596513", "title": "Vecchia seduta che cuce", "text": "Vecchia seduta che cuce \u00e8 un dipinto di Johannes van der Aack, conservato alla National Gallery di Londra.\nDescrizione.\nEsempio di pittura di genere, raffigura una anziana donna intenta a cucire. Sulla parete \u00e8 raffigurato un ritratto a stampa del generale inglese Cristiano di Brunswick."}
{"id": "5596514", "revid": "731511", "url": "https://it.wikipedia.org/wiki?curid=5596514", "title": "Mike Zunino", "text": "Carriera.\nGli Inizi.\nFiglio di Greg Zunino, che firm\u00f2 per i New York Yankees nel 1981, ma senza spingersi oltre il singolo A a Fort Lauderdale e Paola Accorsi, nazionale italiana di softball. I suoi genitori si conobbero quando Greg si trasfer\u00ec in Italia per giocare con la Fortitudo Bologna. Anche lo zio paterno, Gary, ha giocato a baseball per le farm-team dei St. Louis Cardinals.\nHa studiato all'Universit\u00e0 della Florida grazie a una borsa di studio per il baseball, partecipando anche a tre edizioni delle College World Series (2010, 2011, 2012). Nel 2011 \u00e8 stato nominato nell'All-America team della rivista \"Baseball America\" e ha vinto il premio quale giocatore dell'anno della Southeastern Conference.\nMinor League (MiLB) e Major League Baseball (MLB).\nSelezionato dagli Oakland Athletics al ventinovesimo giro del draft 2009 scelse di non firmare per affrontare la carriera universitaria. Fu quindi selezionato dai Seattle Mariners come terza scelta assoluta al draft 2012.\nDopo fugaci apparizioni nelle farm-team affiliate ai Mariners (Everett, Jackson e Tacoma); Zunino debutt\u00f2 nella Major League il 12 giugno 2013 al Safeco Field di Seattle, nella sconfitta 6-1 contro gli Houston Astros. Alla seconda partita nella Lega, e al settimo turno di battuta complessivo, ha ottenuto il primo fuoricampo, aiutando i Mariners nella vittoria 3-2 sugli Oakland Athletics.\nHa chiuso la prima stagione in MLB con 52 partite giocate, 37 valide, 5 fuoricampo, 14 punti battuti a casa e una media battuta di .214. \nNel 2014 ha invece disputato 131 partite complessive, con 87 valide, 22 fuoricampo, 60 punti battuti a casa e una media di .199.\nHa terminato la stagione 2015 con 112 partite giocate, 61 valide, 11 fuoricampo, 28 punti battuti a casa e una media di .174. Nell'agosto 2015, Zunino fu assegnato in Tripla-A con i Tacoma Rainiers. Fu richiamato in major league nel giugno 2016, ma fu nuovamente assegnato in minor league in luglio.\nNel 2016 concluse la stagione con 55 partite giocate, 34 valide, 12 fuoricampo, 31 punti battuti a casa e una media di .207.\nNel 2017 disput\u00f2 124 partite, concludendo la stagione con 97 valide, 25 fuoricampo, 64 punti battuti a casa e una media di .251.\nL'8 novembre 2018, i Mariners scambiarono Zunino, assieme a Guillermo Heredia e Michael Plassmeyer, con i Tampa Bay Rays in cambio di Mallex Smith e Jake Fraley."}
{"id": "5596515", "revid": "767487", "url": "https://it.wikipedia.org/wiki?curid=5596515", "title": "\u0130zel \u00c7elik\u00f6z", "text": ""}
{"id": "5596527", "revid": "767487", "url": "https://it.wikipedia.org/wiki?curid=5596527", "title": "There and Back (film 1916)", "text": "There and Back \u00e8 un cortometraggio muto del 1916 diretto da Lawrence Semon (Larry Semon).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 agosto 1916."}
{"id": "5596531", "revid": "767487", "url": "https://it.wikipedia.org/wiki?curid=5596531", "title": "The Wandering Horde", "text": "The Wandering Horde \u00e8 un cortometraggio muto del 1916 diretto da Eugene Mullin.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 19 agosto 1916."}
{"id": "5596535", "revid": "767487", "url": "https://it.wikipedia.org/wiki?curid=5596535", "title": "Mustafa Sandal", "text": "Biografia.\nNato e cresciuto a Istanbul, ha vissuto per motivi di studio dapprima a Ginevra, poi negli Stati Uniti (in quanto studente dell'Universit\u00e0 del New Hampshire) e anche a Londra. Parla molte lingue: inglese, francese, italiano e turco. Ha il brevetto di volo.\nIl suo primo album \"Su\u00e7 Bende\" \u00e8 uscito nel 1994.\nTra le sue canzoni pi\u00f9 note al pubblico vi sono \"Moonlight\", \"Araba\" e \"\u0130syankar\".\nNel gennaio 2008 si \u00e8 sposato con la cantante serba Emina Jahovi\u0107. La coppia, che vive a Istanbul, ha due figli, uno nato nel 2008 e uno nel 2012.\nMustafa Sandal \u00e8 cognato del cestista Mirsad T\u00fcrkcan."}
{"id": "5596541", "revid": "767487", "url": "https://it.wikipedia.org/wiki?curid=5596541", "title": "Conductor Kate", "text": "Conductor Kate \u00e8 un cortometraggio muto del 1916 diretto da Edmond F. Stratton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 agosto 1916."}
{"id": "5596542", "revid": "1609015", "url": "https://it.wikipedia.org/wiki?curid=5596542", "title": "Scene della vita di un santo vescovo", "text": "Scene della vita di un santo vescovo \u00e8 un dipinto di Pieter Aertsen. Di propriet\u00e0 privata, \u00e8 depositato presso la National Gallery di Londra. Fu probabilmente eseguito verso il 1560, quando l'autore si spost\u00f2 da Anversa ad Amsterdam.\nDescrizione.\nL'opera \u00e8 costruita su tre scene costruite su altrettanti piani figurativi. In quello principale, al centro della composizione, il vescovo \u00e8 rappresentato nell'atto dell'elemosina. Sullo sfondo \u00e8 raffigurato mentre guarisce un cieco, sulla sinistra, e mentre si appresta a lavare un povero, sulla destra.\nSi ipotizza che il soggetto sia sant'Albino, vescovo di Angers dal 529, patrono dei ciechi."}
{"id": "5596547", "revid": "481666", "url": "https://it.wikipedia.org/wiki?curid=5596547", "title": "The Dawn of Freedom", "text": ""}
{"id": "5596550", "revid": "125429472", "url": "https://it.wikipedia.org/wiki?curid=5596550", "title": "I ricordi d'infanzia", "text": "Ricordi d'infanzia \u00e8 una raccolta di appunti a carattere autobiografico di Giuseppe Tomasi di Lampedusa, redatti nell'estate del 1955 e pubblicati postumi nel 1961.\nStoria editoriale.\nL'opera, rimasta incompleta, nelle intenzioni dell'autore non era destinata alla pubblicazione. Fu per\u00f2 pubblicata postuma nel 1961, quattro anni dopo la morte dell'autore, e tre dopo la pubblicazione (anch'essa postuma) de Il Gattopardo. La casa editrice Feltrinelli, dopo il grande successo del romanzo decise di pubblicare anche la raccolta delle opere minori sotto il generico titolo di \"Racconti\". La cura della raccolta fu affidata a Giorgio Bassani, all'epoca consulente e direttore editoriale della Feltrinelli, che si avvalse dell'ausilio di Alexandra Wolff Stomersee, detta Licy, vedova di Lampedusa che forn\u00ec i dattiloscritti dei testi, redatti sotto sua personale dettatura. La vedova oltre a intitolare il testo \"Luoghi della mia prima infanzia\", cerc\u00f2 di dare agli appunti sparsi una struttura narrativa maggiormente delineata e organica. Le modifiche che oper\u00f2, tuttavia, non si limitarono alla forma, ma intaccarono anche il contenuto, infatti, avendo ben presente la natura memorialistica e privata che il marito aveva dato al testo, la vedova elimin\u00f2 molti riferimenti personali, alter\u00f2 nomi, luoghi e soppresse addirittura interi aneddoti, snaturando profondamente lo scritto. Dopo la morte di Licy Lampedusa, avvenuta nel 1982, fu ritrovato l'originale autografato completo in un blocco per appunti di medio formato a quadretti piccoli, recante il titolo che Lampedusa gli aveva dato: \"Ricordi d'infanzia\". Le memorie furono quindi ripubblicate, corrette e revisionate da Gioacchino Lanza Tomasi, nel 1988.\nLegame con \"Il Gattopardo\".\nLa stesura dei \"Ricordi d'infanzia\" \u00e8 intimamente legata a quella de \"Il Gattopardo\". L'idea iniziale per il romanzo aveva limiti cronologici radicalmente diversi da quelli cinquantennali che avrebbe assunto nell'ultima revisione; sulla scia dell'Ulisse (Joyce) di James Joyce (opera che l'autore conosceva profondamente), il romanzo doveva essere racchiuso nei limiti di un solo giorno, tanto che il titolo provvisorio scelto dall'autore era \"La giornata di un siciliano\". Lampedusa confid\u00f2 a Lanza Tomasi: \u00abSaranno 24 ore della vita di mio bisnonno, il giorno dello sbarco di Garibaldi\u00bb ; l'unit\u00e0 di tempo stabilita nel progetto iniziale, fu mantenuta nella prima parte del romanzo, ultimata e completata nel giugno 1955 con l'inserimento dei flash-back di Re Ferdinando II di Borbone e del soldato morto nel giardino di Villa Salina. A seguito di questa revisione la vena creativa di Lampedusa incontr\u00f2 una secca, dovuta a due ragioni principali: da un lato l'autore si scontr\u00f2 con problemi tecnici, incertezze sulla struttura e la materia affrontate nel romanzo; dall'altro dovette confrontarsi con l'esplosione di ricordi che riemersero dal fondo sabbioso della mente, smosso dal tumulto della scrittura. Queste sono le circostanze in cui nacque nell'autore l'idea di scrivere le proprie memorie, organizzando in una struttura ordinata e metodica il materiale mnemonico ed emozionale.\nStruttura.\nI \"Ricordi\" avevano nelle intenzioni dell'autore un respiro molto pi\u00f9 ampio di quello finale, infatti, egli present\u00f2 al lettore, una struttura complessa e articolata, che non trov\u00f2 mai la completa realizzazione: \u00abVorrei dividere queste \"Memorie\" in tre parti. La prima, \"Infanzia\", condurr\u00e0 sino alla mia frequentazione del Liceo. La seconda \"Giovinezza\" sino al 1925. La terza \"Maturit\u00e0\" sino ad oggi, data in cui considero che cominci la vecchiaia\u00bb. Dell'iniziale tripartizione Lampedusa stese solo la prima parte dell\u2019\"Infanzia\", che per\u00f2 non fu mai completata; la narrazione si arresta alle prime lezioni di letture impartitegli da una rustica maestra elementare, siamo pertanto, ben lontani dagli anni del Liceo indicati come zona di cesura tra la prima e la seconda parte.\nIn questo testo, Lampedusa, racconta dei luoghi che hanno segnato la sua infanzia, Villa Lampedusa di Palermo e Santa Margherita Belice."}
{"id": "5596569", "revid": "124203636", "url": "https://it.wikipedia.org/wiki?curid=5596569", "title": "Jean-Marie Gu\u00e9henno", "text": "Ha lavorato come sottosegretario generale per le operazioni di mantenimento della pace dal 2000 ad agosto 2008 presso le Nazioni Unite. \u00c8 socio senior non residente presso la Brookings Institution. Prima di entrare in Crisis Group \u00e8 stato direttore del Centro per la Risoluzione dei Conflitti presso la Scuola Internazionale di Affari Internazionali e pubblici della Columbia University. Ha lavorato anche come direttore associato del Arnold A. Saltzman Institute of War and Peace Studies a SIPA e diretto la scuoda di specializzazione della risoluzione dei conflitti internazionali.\nGu\u00e9henno \u00e8 stato eletto Presidente del Centro Henry Dunant per il dialogo umanitario alla fine del 2010. Da marzo a luglio 2012, si sollev\u00f2 temporaneamente dal ruolo per lavorare come vice inviato speciale congiunto delle Nazioni Unite e la Lega degli Stati arabi in Siria. Ha ripreso il suo ruolo di membro e presidente del Centro Consiglio HD in novembre 2012.\nBiografia.\nGu\u00e9henno ha servito le Nazioni Unite come sottosegretario generale per le operazioni di mantenimento della pace 2000-2008. In quel ruolo, ha guidato la pi\u00f9 grande espansione del mantenimento della pace nella storia delle Nazioni Unite, la supervisione di circa 130.000 personale in diciotto missioni.\nPrima di lavorare presso le Nazioni Unite, Gu\u00e9henno era un membro della Corte dei Conti di Parigi. Ha lavorato anche nelle relazioni internazionali e nella diplomazia, dirigendo il francese Policy Planning Staff 1989-1993, che ha presieduto l'Institut des hautes \u00e9tudes de D\u00e9fense nationale 1998-2000 e di lavoro con il Ministero degli Affari Esteri in Francia prima di entrare a far parte delle Nazioni Unite.\nGu\u00e9henno \u00e8 un ufficiale della Legion d'Onore e un comandante della Bundesverdienstkreuz. Ha frequentato l'\u00c9cole Normale Sup\u00e9rieure, prima di andare a l'\u00c9cole nationale d'administration. \u00c8 sposato e ha una figlia.\nGu\u00e9henno \u00e8 il figlio del maestro, editore e scrittore Jean Gu\u00e9henno, autore del libro di memorie come Journal des Ann\u00e9es Noires e una biografia di Jean-Jacques Rousseau, tra le altre opere.\nPubblicazioni.\nGu\u00e9henno ha pubblicato articoli su molti giornali e riviste, tra cui \"The Impact of Globalisation on Strategy\" presso International Institute for Strategic Studies' Survival, e \"Globalisation and the International System\" nel Journal of Democracy, cos\u00ec come articoli o capitoli in Internationale Politik, Prospect, Paradoxes of European Foreign Policy, e Strategic Analysis. Egli \u00e8 l'autore di The End of Democracy (1993, in francese),\nin italiano La fine della democrazia, edizione Garzanti."}
{"id": "5596570", "revid": "266224", "url": "https://it.wikipedia.org/wiki?curid=5596570", "title": "Porta Cintia", "text": ""}
{"id": "5596572", "revid": "838137", "url": "https://it.wikipedia.org/wiki?curid=5596572", "title": "Porta D'Arci", "text": ""}
{"id": "5596576", "revid": "838137", "url": "https://it.wikipedia.org/wiki?curid=5596576", "title": "Porta d'arce", "text": ""}
{"id": "5596577", "revid": "599013", "url": "https://it.wikipedia.org/wiki?curid=5596577", "title": "Gerry Murphy", "text": "Biografia.\nDa giocatore Murphy fu presso la squadra di rugby dell'Universit\u00e0 di Dublino e, a seguire, ai .\nI Wanderers furono la prima squadra dove Murphy allen\u00f2, per poi passare brevemente (una stagione) a ; entr\u00f2 nei ruoli federali e prese la conduzione della Under-21 irlandese e a seguire quella sperimentale che affront\u00f2 un \"tour\" in Sudafrica.\nNel 1992 divenne C.T. dell'.\nIl mandato cadde in un momento critico del rugby irlandese, che non vinceva un Cinque Nazioni dal (la stampa britannica paragon\u00f2 la panchina di Murphy all'\u00abamaro calice\u00bb); Murphy non riusc\u00ec a invertire la tendenza e, prima di uscire dalla in Sudafrica, pass\u00f2 alla cronaca come il C.T. della prima Nazione di prima fascia (le affiliate storiche all'International Rugby Board) a perdere un \"test match\" contro l'.\nCessato l'incarico di C.T. dopo la fine della Coppa del Mondo, allen\u00f2 fino al 2001 al Terenure e, dal 2008, fu ingaggiato dalla provincia di con il compito di supervisore allo sviluppo delle formazioni provinciali di et\u00e0 scolastica."}
{"id": "5596578", "revid": "266224", "url": "https://it.wikipedia.org/wiki?curid=5596578", "title": "Porta Conca", "text": ""}
{"id": "5596579", "revid": "767487", "url": "https://it.wikipedia.org/wiki?curid=5596579", "title": "A Lady in the Library", "text": "A Lady in the Library \u00e8 un cortometraggio muto del 1916 diretto da Sidney Drew.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 agosto 1916. Ne venne fatta una riedizione che usc\u00ec il 9 settembre 1918."}
{"id": "5596581", "revid": "1924342", "url": "https://it.wikipedia.org/wiki?curid=5596581", "title": "Natalia Oreiro (album)", "text": "Natalia Oreiro \u00e8 il primo album in studio della cantante uruguaiana eponima, pubblicato il 14 luglio 1998."}
{"id": "5596583", "revid": "88740", "url": "https://it.wikipedia.org/wiki?curid=5596583", "title": "Gabriel de Mortillet", "text": "Biografia.\nStudi\u00f2 al collegio gesuita di Chamb\u00e9ry e al Conservatoire de Paris. Nel 1847 divenne proprietario de \"La Revue ind\u00e9pendante\", e, implicato nei moti del 1848, fu condannato a due anni di prigione. Lasci\u00f2 il paese e nei quindici anni successivi visse all'estero, prevalentemente in Italia.\nNel 1858 fiss\u00f2 la sua attenzione sulla ricerca etnologica, facendo uno studio particolare sulle palafitte svizzere. Torn\u00f2 a Parigi nel 1864, e subito dopo fu nominato curatore del museo di Saint Germain. \nMortillet us\u00f2 i tipi degli artefatti per distinguere i vari periodi e li chiam\u00f2 secondo i siti (Chell\u00e9enne, Moust\u00e9rienne, Solutr\u00e9enne, Magdal\u00e9nienne, Robenhausienne). Credeva che questi fossero delle fasi universali in quanto sostenitore di un evoluzionismo antropologico.\nDivenne sindaco di Saint-Germain-en-Laye e nel 1885 fu eletto deputato per la regione Seine-et-Oise.\nEbbe un ruolo rilevante nel rigettare la scoperta fatta da Sautuola delle pitture di Altamira come lavori originali dell'uomo del paleolitico.\nAveva nel frattempo fondato una rivista, \"Mat\u00e9riaux pour l'histoire positive et philosophique de l'homme\", e assieme a Broca fu uno dei fondatori della Scuola francese di Antropologia."}
{"id": "5596587", "revid": "1728", "url": "https://it.wikipedia.org/wiki?curid=5596587", "title": "Louis Laurent Gabriel de Mortillet", "text": ""}
{"id": "5596592", "revid": "1924342", "url": "https://it.wikipedia.org/wiki?curid=5596592", "title": "Tu veneno (album)", "text": "Tu veneno \u00e8 il secondo album in studio della cantante e attrice uruguaiana Natalia Oreiro, pubblicato nel 2000."}
{"id": "5596593", "revid": "1609015", "url": "https://it.wikipedia.org/wiki?curid=5596593", "title": "Calvario (disambigua)", "text": ""}
{"id": "5596594", "revid": "767487", "url": "https://it.wikipedia.org/wiki?curid=5596594", "title": "Earth Is the Loneliest Planet", "text": "Earth Is the Loneliest Planet \u00e8 un brano del cantante inglese Morrissey.\nTerzo singolo tratto dall'album World Peace Is None of Your Business, \"Earth Is the Loneliest Planet\" viene pubblicato in versione download digitale il 3 giugno del 2014 dalla Harvest/Capitol. Il brano compare anche come b-side sulla versione 10\" di \"World Peace Is None of Your Business\".\nRealizzazione.\nScritto assieme al tastierista Gustavo Manzur e prodotto da Joe Chiccarelli, il brano \u00e8 stato registrato in Francia, negli studi La Fabrique di Saint-R\u00e9my-de-Provence, nel febbraio 2014 e con l'ausilio della band che solitamente accompagna Morrissey nei concerti dal vivo.\nIl video promozionale, diretto da Natalie Johns e pubblicato il 2 giugno del 2014, \u00e8 una versione spoken word della canzone e ritrae Morrissey e l'attrice Pamela Anderson al tramonto, sul tetto della Capitol Tower di Los Angeles. "}
{"id": "5596596", "revid": "124851907", "url": "https://it.wikipedia.org/wiki?curid=5596596", "title": "Sci di fondo ai VII Giochi olimpici invernali - 10 km femminile", "text": "La competizione dei 10\u00a0km femminile di sci di fondo ai VII Giochi olimpici invernali si \u00e8 svolta il 28 gennaio; il percorso aveva partenza e arrivo nello \"Stadio della neve\" e copriva un dislivello di 90\u00a0m. A partire dalle 10:00 presero parte alla competizione 40 atlete di 11 diverse nazionalit\u00e0; la neve era ghiacciata, polverosa sulla pista."}
{"id": "5596598", "revid": "484362", "url": "https://it.wikipedia.org/wiki?curid=5596598", "title": "Monte Calvario", "text": ""}
{"id": "5596606", "revid": "1924342", "url": "https://it.wikipedia.org/wiki?curid=5596606", "title": "Turmalina (album)", "text": "Turmalina \u00e8 il terzo e ultimo album in studio della cantante e attrice uruguaiana Natalia Oreiro, pubblicato nel 2002."}
{"id": "5596613", "revid": "767487", "url": "https://it.wikipedia.org/wiki?curid=5596613", "title": "The Race for Life", "text": "The Race for Life \u00e8 un cortometraggio muto del 1916 scritto e diretto da William Wolbert.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 agosto 1916."}
{"id": "5596615", "revid": "1224645", "url": "https://it.wikipedia.org/wiki?curid=5596615", "title": "Il numero di Bacon", "text": ""}
{"id": "5596630", "revid": "838137", "url": "https://it.wikipedia.org/wiki?curid=5596630", "title": "Giro di Lombardia 2015", "text": "Il Giro di Lombardia 2015, centonovesima edizione della \"classica delle foglie morte\" e valido come ventisettesima prova dell'UCI World Tour 2015, si \u00e8 disputato domenica 4 ottobre 2015, su un percorso di 245 chilometri, partendo da Bergamo e arrivando a Como. Le asperit\u00e0 pi\u00f9 significative del percorso sono state il Muro di Sormano, la salita per Civiglio e il San Fermo della Battaglia. La vittoria \u00e8 stata conseguita dall'italiano Vincenzo Nibali, davanti allo spagnolo Daniel Moreno e al francese Thibaut Pinot.\nPercorso.\nPartenza da Bergamo in direzione sud attraversando, nei primi 40\u00a0km, la pianura bergamasca per risalire la val Cavallina fino a Casazza dove si affronta la prima salita della corsa: il Colle Gallo (763 m), seguito da una discesa veloce fino a rientrare dalla Val Seriana su Bergamo. Ci si immette quindi nuovamente in strade di pianura che conducono in Brianza. Passaggio breve per Colle Brianza (533 m) e discesa su Pescate per puntare su Valmadrera e poi in direzione Oggiono e, infine, attraverso Pusiano, Asso e la discesa su Onno portarsi a Bellagio dove inizia la salita del Ghisallo (754 m). Salita con pendenze fino al 14% su strada ampia con diversi tornanti. La discesa, molto veloce per lunghi rettilinei, si interrompe a Maglio dove immediatamente inizia la salita che porta alla Colma di Sormano (1124 m). Alcuni chilometri di media pendenza e quindi, poche centinaia di metri dopo Sormano, si imbocca a sinistra il Muro (2\u00a0km al 15%) su strada stretta, molto ripida, con pendenze massime che superano il 25% fino a sfiorare il 30%. Superata la Colma segue la discesa (in falsopiano nella prima parte, poi molto tecnica con molti tornanti e carreggiata ristretta) su Nesso dove si riprende la strada costiera per raggiungere Como. Si affronta la dura salita verso Civiglio (614 m) con pendenze praticamente sempre al 10% per ridiscendere a Como e affrontare l'ultima salita di San Fermo della Battaglia (397 m).\nUltimi 10\u00a0km che iniziano dentro l'abitato di Como, si seguono larghi vialoni fino al sottopasso ferroviario dove inizia la salita finale di San Fermo della Battaglia. La pendenza \u00e8 attorno al 7%. Si superano diversi tornanti fino allo scollinamento che avviene attorno ai 5\u00a0km dall'arrivo. La discesa su strada larga termina all'ultimo chilometro."}
{"id": "5596631", "revid": "1391549", "url": "https://it.wikipedia.org/wiki?curid=5596631", "title": "Paradise Cay", "text": "Paradise Cay \u00e8 un'area non incorporata degli Stati Uniti d'America, nella contea di Marin, nello stato della California."}
{"id": "5596638", "revid": "110157", "url": "https://it.wikipedia.org/wiki?curid=5596638", "title": "Conte di Leven", "text": "Conte di Leven (pronunciato \"Lee-Ven\") \u00e8 un titolo nel Pari di Scozia. \u00c8 stato creato nel 1641 per Alexander Leslie. Gli succedette il nipote Alexander, che \u00e8 stato a sua volta succeduto dalle figlie Margaret e Catherine. In seguito, ci fu una controversia relativa alla successione al titolo tra David Melville e John Leslie, I duca di Rothes. Nel 1707, Melville successe al titolo di Conte di Melville, e, successivamente, le contee sono stati unite.\nGli altri titoli detenuti dal conte sono: visconte di Kirkaldie (creato nel 1690), Lord di Melville Monymaill (creato nel 1616), Lord Balgonie (creato nel 1641), Lord Raith, Monymaill e Balwearie (creato nel 1690). Tutti sono nel Pari di Scozia.\nL'erede apparente alla contea detiene il titolo di Lord Balgonie.\nLa residenza della famiglia \u00e8 Glenferness House, nei pressi di Nairn.\nConti di Leven (1641).\nL'erede presuntivo \u00e8 lo zio dell'attuale conte, Archibald Ronald Leslie-Melville (1957)."}
{"id": "5596641", "revid": "121099769", "url": "https://it.wikipedia.org/wiki?curid=5596641", "title": "Mundial", "text": "Mundial \u00e8 il quinto album in studio, il decimo in totale, del cantante e rapper portoricano Daddy Yankee, pubblicato nel 2010."}
{"id": "5596643", "revid": "287204", "url": "https://it.wikipedia.org/wiki?curid=5596643", "title": "Khalid bin Faysal Al Sa'ud", "text": "Primi anni di vita e formazione.\nIl principe Khalid \u00e8 nato a Riad il 24 febbraio 1940 ed \u00e8 il terzo figlio di re Faysal. Sua madre \u00e8 Haya bint Turki bin Abd al-Aziz Al Turki, che apparteneva al clan Al Jiluwi.\nNel 1948, il principe Khalid ha iniziato a frequentare la scuola Modello di Ta'if per ricevere l'istruzione secondaria. Come gli altri figli di re Faysal, Khalid \u00e8 stato educato all'estero dopo aver completato l'istruzione secondaria in patria. Ha frequentato prima la Hun School di Princeton, New Jersey, poi, nel 1966, ha conseguito un Bachelor of Arts in economia politica all'Universit\u00e0 di Oxford.\nCarriera politica.\nDopo il ritorno in Arabia Saudita, nel 1967, \u00e8 stato nominato direttore generale dell'Ente del welfare giovanile presso il Ministero del Lavoro e degli Affari Sociali. Il suo mandato \u00e8 terminato nell'aprile del 1971, quando \u00e8 stato nominato governatore della Provincia di Asir, situata nel sud-ovest del paese. Ha il merito di aver reso moderna e prospera la regione. Alla fine degli anni '90 e all'inizio degli anni 2000, ha cercato di usare la bellezza naturale e il clima fresco per attirare turisti arabi. Molti abitanti per\u00f2, erano risentiti dal fatto che i proventi del petrolio non venivano utilizzati per far prosperare anche questa regione.\nDa governatore, talvolta organizzava due Majlis (incontri con cittadini comuni nella sua residenza) al giorno. Sotto il suo governatorato, la regione ha avuto anche la sua prima linea telefonica.\nSecondo un cablo diffuso da Wikileaks, il principe Khalid ha ottenuto notevoli risultati nella ristrutturazione del palazzo del padre per poter poi ospitare una festa in onore del principe Carlo, durante una visita di quest'ultimo nel 2006. Il cablo ha rivelato che prima, Khalid viveva in un vecchio palazzo che aveva un disperato bisogno di rinnovamento. Ha incaricato un socio d'affari occidentale dei lavori che si sono conclusi dopo appena tre settimane. In seguito, ha premiato l'imprenditore con 13000 dollari essendo il principe Carlo rimasto colpito dall'edificio. Khalid ha fatto poi costruire un nuovo palazzo, mentre il vecchio \u00e8 stato trasformato in una universit\u00e0.\nIl 16 maggio 2007, Khalid \u00e8 stato nominato governatore della Provincia della Mecca da re Abd Allah, in sostituzione del principe 'Abd al-Majid bin 'Abd al-'Aziz, da poco deceduto. La provincia comprende la citt\u00e0 santa de La Mecca e la seconda citt\u00e0 pi\u00f9 grande del paese, Gedda. Nel 2010, ha ordinato ad alberghi, ristoranti, negozi e sale per matrimoni della provincia di abbandonare tutti i loro nomi non-arabi e di utilizzare solo la lingua ufficiale nelle insegne.\nDa governatore, ha svolto un ruolo importante nella gestione annuale del Hajj, il pi\u00f9 grande pellegrinaggio religioso nel mondo. Secondo dispacci diplomatici trapelati, nel 2009, si \u00e8 recato a Beirut per incontrare i parlamentari libanesi. Nel giugno 2011, Il principe Khalid ha presieduto l'apertura del rinnovato impianto dissalatore di Rabigh.\nIl 22 dicembre 2013, \u00e8 stato nominato ministro dell'istruzione, in sostituzione di Faysal bin Abd Allah Al Sa'ud.\nIl 29 gennaio 2015, il principe Khalid \u00e8 stato nominato ancora una volta governatore della Provincia della Mecca dal nuovo re Salman.\nAltri ruoli.\nIl principe Khalid \u00e8 amministratore delegato della Fondazione Re Faysal, una delle pi\u00f9 grandi organizzazioni filantropiche e di beneficenza di tutto il mondo. La Fondazione gestisce l'Universit\u00e0 Alfaisal della capitale, di cui Khalid \u00e8 Presidente del Consiglio di fondazione. Egli \u00e8 fondatore e attuale presidente del Programma Pittura e Patronato e presidente della Fondazione pensiero arabo.\nFa parte del Consiglio di Fedelt\u00e0.\nNel 2009, era a capo di una delegazione saudita a Beirut che ha incontrato i parlamentari libanesi.\nInfluenza.\nIl principe Khalid \u00e8 ampiamente rispettato in famiglia e apprezzato per la sua combinazione di sensibilit\u00e0 moderna e tradizionale.\n\u00c8 stato menzionato quale potenziale candidato al trono quando la successione verr\u00e0 aperta ai nipoti di Abd al-Aziz. \u00c8 stato anche considerato tra i possibili contendenti dopo la morte del principe Nayef nel giugno 2012. Tuttavia, i suoi fratellastri, Turki e Sa'ud, si sono espressi sfavorevolmente in tal senso considerandolo un intellettuale. D'altra parte, il principe Khalid ha alcuni vantaggi rispetto ai fratelli grazie alla sua lunga carriera di governatore e per il fatto di essere conosciuto e popolare.\nOpinioni e alleanze.\nKhalid bin Faysal ha criticato il ritratto negativo dell'Arabia Saudita tracciato da parte dei media occidentali. Ha parlato contro delle idee sbagliate sulla societ\u00e0 saudita come arretrate e ignoranti. Durante la sua permanenza nella provincia di Asir, era vicino all'allora principe ereditario Abd Allah.\nInteressi personali.\nIl principe Khalid \u00e8 un pittore appassionato, poeta e mecenate. Nel 1999, ha fondato il Programma Pittura e Patronato per \"costruire e promuovere preziosi ponti di comprensione culturale, artistica ed educativa tra il mondo arabo e la comunit\u00e0 internazionale.\" Mentre era governatore dell'Asir, ha fondato il Club Letterario di Abha, il festival canoro di Abha, il Premio Abha per l'eccellenza culturale e il villaggio delle arti visive Al-Miftaha nel capoluogo. Come governatore della Mecca, ha istituito il Consiglio Culturale della Mecca.\nIl principe \u00e8 un caro amico di Carlo, principe di Galles, che \u00e8 uno pi\u00f9 importanti sostenitori del programma Pittura e Patronato.\nVita personale.\nIl principe Khalid \u00e8 sposato con Al Anoud bint Abd Allah bin Mohammad bin Abdul Rahman Al Sa'ud. La madre della moglie \u00e8 Nura bint Saud, una figlia di re Sa'ud. Il padre, Abd Allah, \u00e8 uno dei figli di Muhammad bin Abdul Rahman, fratello del primo sovrano del paese.\nIl figlio maggiore del principe Khalid, Bandar, \u00e8 presidente del consiglio di amministrazione di \"Al Watan\", un quotidiano riformista. Il suo secondo figlio, il principe Sultan \u00e8 un ufficiale di marina dell'esercito saudita. Il suo terzo e pi\u00f9 giovane figlio, Sa'ud, \u00e8 vice governatore dell'Autorit\u00e0 generale saudita di investimento.\nOnori e premi.\nKhalid bin Faysal \u00e8 stato celebrato dai World Travel Awards come la personalit\u00e0 World Travel of the Year del 2010. Questo premio viene assegnato a una persona di successo nel sostegno all'imprenditoria.\n\u00c8 stato nominato miglior persona araba nel campo della risoluzione delle questioni relative alla giovent\u00f9 nel 2012. Il premio gli \u00e8 stato consegnato dal Media Forum della giovent\u00f9 araba, che si tiene a Manama sotto il patrocinio del re del Bahrain Hamad bin Isa Al Khalifa."}
{"id": "5596644", "revid": "1700659", "url": "https://it.wikipedia.org/wiki?curid=5596644", "title": "Jalston Fowler", "text": "Biografia.\nTennessee Titans.\nDopo avere giocato al college a football ad Alabama dove vinse due campionati NCAA nel 2011 e nel 2012, Fowler fu scelto nel corso del quarto giro (108\u00ba assoluto) del Draft NFL 2015 dai Tennessee Titans. Debutt\u00f2 come professionista subentrando nella gara del primo turno contro i Tampa Bay Buccaneers. La settimana successiva segn\u00f2 il primo touchdown in carriera su un passaggio da 4 yard di Marcus Mariota. La sua stagione da rookie si chiuse con 5 ricezioni per 44 yard disputando tutte le 16 partite, nessuna delle quali come titolare."}
{"id": "5596647", "revid": "198277", "url": "https://it.wikipedia.org/wiki?curid=5596647", "title": "Luis Fonsi", "text": "Ha conseguito un successo mondiale nel 2017 con il singolo \"Despacito\", in collaborazione con il rapper Daddy Yankee, tormentone estivo che ha raggiunto la prima posizione delle classifiche di 47 nazioni ed \u00e8 stato certificato platino e diamante in diversi paesi.\nBiografia.\nLuis Fonsi, nato a San Juan, \u00e8 il figlio maggiore di Alfonso Rodr\u00edguez e Delia L\u00f3pez-Cepero. Ha due fratelli pi\u00f9 giovani: Jean Rodr\u00edguez, che \u00e8 anche cantante e Tatiana Rodr\u00edguez.\nI suoi primi passi da cantante, li mosse all'et\u00e0 di tre anni quando imitando le stelle del gruppo popolare Menudo, alla sua giovane et\u00e0 si un\u00ec al coro dei bambini di San Juan.\nNel 1989, all'et\u00e0 di 10 anni, insieme a tutta la sua famiglia si trasfer\u00ec da Porto Rico a Orlando, in Florida e successivamente, si iscrisse alla Florida State University per seguire gli studi musicali partecipando al coro universitario, e poi a vari tour negli Stati Uniti e a Londra dove incontr\u00f2 il futuro membro del gruppo NSYNC Joe Fatona.\nNove anni dopo, nel 1998, Fonsi inizi\u00f2 la sua carriera da cantante con il primo album intitolato \"Comenzar\u00e9\" da cui l'estratto \"Por ella, si tu quisieras...\" divenne un grande successo, facendo salire il suo album al vertice delle classifiche dei passaggi radiofonici in molti paesi del Sud America e facendogli guadagnare il suo primo disco d'oro.\nUn nuovo successo arriv\u00f2, nel 2000, quando con l'album \"Eterno\", grazie alla canzone \"Imag\u00edname sin ti\" vinse un secondo disco d'oro continuando la sua carriera organizzando concerti in tutto il mondo e partecipando a numerosi show televisivi. Due anni dopo, nel 2002, con la pubblicazione dell'album \"Amor secreto\" dal quale venne estratto il brano \"Quisiera poder olvidarme de ti\" conquist\u00f2 un terzo disco d'oro nel giro di sei anni.\nNel 2003, con l'album \"Abrazar la vida\", aggiunse al suo stile RnB anche altri generi musicali, duettando anche con Christina Valemi nella canzone \"La fuerza de mi coraz\u00f3n\", che diventer\u00e0 colonna sonora del cartone animato \"El Cid - La leggenda\".\nDopo una pausa di due anni, nel 2005, usc\u00ec l'album \"Paso a Paso\" da cui venne tratto il singolo \"Nada es para siempre\" ispirato all'allora compagna Adamariz L\u00f3pez che nel 2004 si ammal\u00f2 di tumore al seno.\nDurante questo periodo, oltre ad essere cantante, Luis Fonsi si mise anche a comporre brani, scrivendo canzoni per artisti come Olga Ta\u00f1\u00f3n ed Ednita Nazario e collaborando anche con Christina Aguilera nella canzone \"Si no te hubiera conocido\". Altre collaborazioni vi furono anche con Britney Spears e con Emma Bunton, inoltre, partecip\u00f2 ad altri eventi come il Jubilee 2000, che fu un concerto per le vittime degli attacchi dell'11 settembre 2001 e l'elezione di Miss World 2003.\nAlla fine del 2006, con la pubblicazione dell'album \"Grandes \u00c9xitos 98:06\" nella sua prima raccolta pubblic\u00f2 nuove canzoni come: \"Tu amor\", \"No lo m\u00e1s digas\" e \"Vives in m\u00ed\", collaborando anche con Wisin y Yandel sul singolo \"Yo te quiero\".\nDurante i primi anni 2010, dopo aver partecipato alla registrazione della canzone \"Somos el mundo\" (versione spagnola di We Are the World) a beneficio delle vittime del terremoto di Haiti, il 19 maggio 2014, pubblic\u00f2 il suo album \"8\" da cui vennero estratti estratti i singoli: \"Coraz\u00f3n en la Maleta\", \"Qu\u00e9 quieres de m\u00ed\" e \"Llegaste t\u00fa\" dedicata alla figlia Mikaela e scritta in collaborazione con Juan Luis Guerra.\nNel 2016, dopo aver partecipato all'album \"We Love Disney\" eseguendo la canzone \"Esta noche es para amar\", l'anno dopo conobbe il suo primo successo a livello mondiale con la canzone \"Despacito\" da cui venne tratto l'omonimo album insieme alle versioni con Daddy Yankee, Justin Bieber in versione remixata e con Victor Manuelle nella versione salsera. Sempre nel 2017, ha pubblicato il suo nuovo singolo in collaborazione con Demi Lovato, \"\u00c9chame la culpa\" seguito a stretto giro, il 18 dicembre 2017, da \"No me doy por vencido\" insieme a Martina Stoessel in un evento di solidariet\u00e0 per l'Argentina e Porto Rico.\nVita privata.\nIl 3 giugno 2006, Fonsi si spos\u00f2 con Adamariz L\u00f3pez, separandosi l'8 novembre 2009. Nel 2014, ha sposato la modella spagnola \u00c1gueda L\u00f3pez con la quale ha avuto due figli: Mikaela, nata il 20 dicembre 2011 e Rocco, nato il 20 dicembre 2016."}
{"id": "5596665", "revid": "1776051", "url": "https://it.wikipedia.org/wiki?curid=5596665", "title": "Into the Half Moon", "text": "Into the Half Moon \u00e8 il primo album in studio del gruppo alternative metal statunitense 10 Years, pubblicato nel 2001 in maniera indipendente."}
{"id": "5596667", "revid": "686936", "url": "https://it.wikipedia.org/wiki?curid=5596667", "title": "Gabe Wright", "text": "Carriera.\nDetroit Lions.\nDopo avere giocato al college a football ad Auburn, Wright fu scelto nel corso del quarto giro (113\u00ba assoluto) del Draft NFL 2015 dai Detroit Lions. Debutt\u00f2 come professionista subentrando nella gara del primo turno contro i San Diego Chargers in cui mise a segno un tackle."}
{"id": "5596671", "revid": "1005847", "url": "https://it.wikipedia.org/wiki?curid=5596671", "title": "Partito Umanista Romeno", "text": ""}
{"id": "5596676", "revid": "1776051", "url": "https://it.wikipedia.org/wiki?curid=5596676", "title": "12 Stones (album)", "text": "12 Stones \u00e8 il primo ed eponimo album in studio del gruppo rock statunitense 12 Stones, pubblicato nel 2002."}
{"id": "5596678", "revid": "80395121", "url": "https://it.wikipedia.org/wiki?curid=5596678", "title": "Potter's Field", "text": "Potter's Field \u00e8 il secondo album in studio del gruppo rock statunitense 12 Stones, pubblicato nel 2004."}
{"id": "5596679", "revid": "110157", "url": "https://it.wikipedia.org/wiki?curid=5596679", "title": "Abell 2218", "text": "Abell 2218 \u00e8 un ammasso di galassie nella costellazione del Dragone alla distanza di 2,345 miliardi di anni luce dalla Terra.\n\u00c8 un ammasso di cospicue dimensioni formato da circa 13.000 galassie. La sua enorme gravit\u00e0 agisce come potente lente gravitazionale che ha permesso di individuare diverse galassie estremamente distanti, anche con redshift z &gt; 7, tra le quali A2218 z1 (z = 7,5) formatasi 750 milioni di anni dopo il Big Bang, la cui immagine ha impiegato 13 miliardi di anni per giungere fino a noi."}
{"id": "5596680", "revid": "1190161", "url": "https://it.wikipedia.org/wiki?curid=5596680", "title": "Anthem for the Underdog", "text": "Anthem for the Underdog \u00e8 il terzo album in studio del gruppo rock statunitense 12 Stones, pubblicato nel 2007."}
{"id": "5596681", "revid": "124851919", "url": "https://it.wikipedia.org/wiki?curid=5596681", "title": "Sci di fondo ai VII Giochi olimpici invernali - Staffetta femminile", "text": "La competizione della staffetta 3x5 femminile Km di sci di fondo ai VII Giochi olimpici invernali si \u00e8 svolta il 1\u00ba febbraio; il percorso aveva partenza e arrivo nello \"Stadio della neve\" e copriva un dislivello di 85\u00a0m. A partire dalle 9:30 presero parte alla competizione 10 squadre nazionali, ma solo nove furono inserite in classifica a causa della squalifica della Romania; la neve era ghiacciata, polverosa sulla pista, e il freddo ero intenso (-17\u00b0 al via)."}
{"id": "5596682", "revid": "80395171", "url": "https://it.wikipedia.org/wiki?curid=5596682", "title": "Beneath the Scars", "text": "Beneath the Scars \u00e8 il quarto album in studio del gruppo rock statunitense 12 Stones, pubblicato nel 2012."}
{"id": "5596683", "revid": "965985", "url": "https://it.wikipedia.org/wiki?curid=5596683", "title": "Mike WiLL Made It", "text": ""}
{"id": "5596684", "revid": "991694", "url": "https://it.wikipedia.org/wiki?curid=5596684", "title": "Christina Mar\u00eda Aguilera", "text": ""}
{"id": "5596685", "revid": "1522738", "url": "https://it.wikipedia.org/wiki?curid=5596685", "title": "Gara\u015fsyz, bitarap, t\u00fcrkmenistany\u0148 d\u00f6wlet gimni", "text": "Gara\u015fsyz, Bitarap T\u00fcrkmenistany\u0148 D\u00f6wlet Gimni \u00e8 l'inno nazionale del Turkmenistan.\nLa prima versione \u00e8 quella attuale, adottata da tale Nazione nel 2008, mentre la prima era ufficiale quanto il Presidente e Dittatore turkmeno Saparmyrat Ny\u00fdazow, conosciuto come T\u00fcrkmenba\u015fy (padre di tutti i turkmeni) era ancora in vita, e quindi al potere. La musica \u00e8 stata composta da Veli Mukhatov. La composizione musicale attuale ha preso il posto del precedente inno della Repubblica Socialista Sovietica Turkmena.\nTesto attuale.\nJanym gurban sa\u0148a, erkana \u00fdurdum\nMert pederle\u0148 ruhy bardyr k\u00f6\u0148\u00fclde.\nBitarap, Gara\u015fsyz topragy\u0148 nurdur\nBa\u00fddagy\u0148 belentdir d\u00fcn\u00fd\u00e4\u0148 \u00f6\u0148\u00fcnde.\nHalky\u0148 guran baky be\u00fdik binasy\nBerkarar d\u00f6wletim, jigerim - janym.\nBa\u015flary\u0148 t\u00e4ji sen, diller senasy\nD\u00fcn\u00fd\u00e4 dursun, sen dur, T\u00fcrkmenistanym!\nGarda\u015fdyr tireler, amandyr iller\nOwal-ahyr birdir bizi\u0148 ganymyz.\nHarasatlar almaz, syndyrmaz siller\nNesiller d\u00f6\u015f gerip gorar \u015fanymyz.\nHalky\u0148 guran baky be\u00fdik binasy\nBerkarar d\u00f6wletim, jigerim - janym.\nBa\u015flary\u0148 t\u00e4ji sen, diller senasy,\nD\u00fcn\u00fd\u00e4 dursun, sen dur, T\u00fcrkmenistanym!\nVecchio testo.\nT\u00fcrkmenba\u015fy\u0148 guran be\u00fdik binasy\nBerkarar d\u00f6wletim, jigerim - janym.\nBa\u015flary\u0148 t\u00e4ji sen, diller senasy\nD\u00fcn\u00fd\u00e4 dursun, sen dur, T\u00fcrkmenistanym!\nJanym gurban sana, erkana \u00fdurdum\nMert pederle\u0148 ruhy bardyr k\u00f6n\u00fclde.\nBitarap, Gara\u015fsyz topragyn nurdur\nBa\u00fddagyn belentdir d\u00fcn\u00fdan \u00f6n\u00fcnde.\nT\u00fcrkmenba\u015fy\u0148 guran be\u00fdik binasy\nBerkarar d\u00f6wletim, jigerim - janym.\nBa\u015flary\u0148 t\u00e4ji sen, diller senasy\nD\u00fcn\u00fd\u00e4 dursun, sen dur, T\u00fcrkmenistanym!\nGarda\u015fdyr tireler, amandyr iller\nOwal-ahyr birdir bizin ganymyz.\nHarasatlar almaz, syndyrmaz siller\nNesiller d\u00f6\u015f gerip gorar \u015fanymyz.\nT\u00fcrkmenba\u015fy\u0148 guran be\u00fdik binasy,\nBerkarar d\u00f6wletim, jigerim - janym.\nBa\u015flary\u0148 t\u00e4ji sen, diller senasy,\nD\u00fcn\u00fd\u00e4 dursun, sen dur, T\u00fcrkmenistanym!\nArkamdyr bu daglar, penamdyr d\u00fczler\nYkbalym, namysym, togabym, Watan!\nSana \u015fek \u00fdetirse, k\u00f6r bolsun g\u00f6zler\nGe\u00e7mi\u015fim, geljegim, dowamym, Watan!"}
{"id": "5596692", "revid": "1745361", "url": "https://it.wikipedia.org/wiki?curid=5596692", "title": "Divisione di Wentworth", "text": "La divisione di Wentworth \u00e8 una divisione elettorale australiana nello stato del Nuovo Galles del Sud. Creata nel 1901, prende il suo nome da William Wentworth, esploratore e uomo di stato australiano che nel 1813 accompagn\u00f2 Gregory Blaxland e William Lawson nell'attraversamento delle Blue Mountains. Ad oggi viene considerato un seggio solidamente in mano al partito liberale, ed \u00e8 uno dei pochi seggi mai presieduto dal Partito Laburista Australiano. L'attuale deputato \u00e8 Dave Sharma."}
{"id": "5596697", "revid": "767487", "url": "https://it.wikipedia.org/wiki?curid=5596697", "title": "Palazzi di Parma", "text": "Per palazzi di Parma si intendono gli edifici pubblici e privati presenti nella citt\u00e0 di Parma di rilievo architettonico, storico e artistico.\nPrincipali palazzi pubblici situati nel quartiere Parma Centro.\nPalazzo della Pilotta.\nEnorme palazzo sviluppato attorno a tre corti tra cui il grande Cortile del Guazzatoio (ove i soldati spagnoli praticavano il gioco nobiliare della pelota, da cui deriva il nome del palazzo), si erge nel pieno centro cittadino tra l'ampio spazio verde del piazzale della Pace e il Lungoparma. La sua costruzione, quale contenitore di tutti i servizi della Corte e dello Stato, inizi\u00f2 attorno al 1580 su progetto attribuito a Francesco Paciotto, durante gli ultimi anni del ducato di Ottavio Farnese, sviluppandosi attorno al \"Corridore\", un lungo braccio rettilineo su pilastri; pochi anni dopo, nel 1602, il nuovo duca Ranuccio I Farnese affid\u00f2 il progetto di ampliamento a Simone Moschino, ma il cantiere si blocc\u00f2 nel 1611, lasciando l'edificio in parziale stato di incompletezza. Il palazzo fu poi parzialmente distrutto, assieme all'adiacente Teatro Reinach, da un bombardamento aereo del maggio 1944. Al suo interno, cui si accede attraverso un imponente scalone a forbice coperto da cupola progettato da Simone Moschino, sono attualmente presenti la Galleria Nazionale, il Teatro Farnese, il Museo archeologico nazionale, la Biblioteca Palatina, il Museo Bodoniano e l'istituto d'Arte Paolo Toschi.\nPalazzo della Provincia.\nPalazzo pubblico, sorge sul lato sud di piazzale della Pace. Fu costruito per volere della duchessa Maria Luigia tra il 1833 ed il 1841, su progetto dell'architetto Nicola Bettoli, quale palazzo del Corpo di guardia, in adiacenza al perduto Palazzo Ducale; fu poi sopraelevato e modificato nel 1913; parzialmente danneggiato dai bombardamenti del 1944, fu ristrutturato nel dopoguerra. All'interno conserva opere di valore; di pregio risulta in particolare la Sala Consiliare, affrescata da Armando Pizzinato tra il 1953 e il 1956.\nPalazzo di Riserva.\nImportante edificio settecentesco, \u00e8 situato a due passi dal Duomo su un lato del grande piazzale della Pace. Fu costruito a partire dal 1673 per volere del duca Ranuccio II Farnese, ma fu solo attorno al 1750 che fu completamente ristrutturato per volere di Filippo di Borbone, nell'ottica di organizzare un nuovo assetto delle residenze ducali cittadine, realizzandovi le due facciate in stile Luigi XV; il nuovo duca Ferdinando incaric\u00f2 nel 1766 il Petitot di ristrutturare una buona porzione del piano nobile e di riprogettare la facciata ovest in forme neoclassiche. Attualmente una parte dell'ala del palazzo lungo strada Garibaldi ospita il museo Glauco Lombardi.\nPalazzo delle Poste.\nPregevole manufatto del centro storico, \u00e8 situato su un lato del Palazzo di Riserva in via Pisacane. Fu costruito nel 1905 quale sede centrale delle Poste in puro stile liberty dall'architetto Moderanno Chiavelli, nell'area un tempo occupata dal Teatro Ducale.\nPalazzo dei Ministeri.\nPalazzo pubblico, sorge sul lato nord di piazzale della Pace, nei pressi del monumento a Giuseppe Verdi. Noto anche come palazzo dell'Intendenza di Finanza, fu costruito a partire dal 1760 per volere del primo ministro Guillaume du Tillot, unificando due preesistenti edifici; progettato in forme neoclassiche dall'architetto di corte Ennemond Alexandre Petitot e decorato dall'incisore Benigno Bossi, fu adibito a sede centrale degli uffici dello Stato e residenza di rappresentanza del primo ministro ducale; ampliato tra il 1768 e il 1769 e decorato a pi\u00f9 riprese, fu utilizzato come sede di ministeri dopo la Restaurazione; divenuto nel 1906 sede dell'Intendenza di finanza, fu ristrutturato nel 2011 e infine adibito a sede di vari reparti dell'Arma dei Carabinieri. All'interno risultano di pregio le sale dell'antico appartamento del primo ministro, decorate con stucchi, affreschi, dipinti e arredi settecenteschi e ottocenteschi, oltre ad alcune opere della Galleria Nazionale di Parma.\nPalazzo del Comune.\nEdificio di rappresentanza dell'amministrazione comunale, \u00e8 situato nel cuore della citt\u00e0 nella centralissima piazza Garibaldi. Fu costruito in stile rinascimentale tra il 1627 ed il 1673 da Giovanni Battista Magnani in occasione delle nozze tra il duca Odoardo I Farnese e Margherita de' Medici, a seguito del crollo, nel 1606, dell'altissima Torre civica sul palazzo del Capitano del Popolo, precedente sede comunale. Conserva al suo interno opere di valore, tra cui dipinti di Annibale Carracci, di Ilario Spolverini e di Gervasio e Bernardino Gatti. La Sala Consiliare fu affrescata da Girolamo Magnani e Cecrope Barilli tra il 1885 e il 1886.\nPalazzo del Podest\u00e0.\nCostola dell'edificio comunale, sorge in piazza Garibaldi a lato del palazzo del Comune. Fu costruito tra il 1221 e il 1240, ma sub\u00ec nei secoli varie modifiche, fino ai restauri novecenteschi che ne riportarono alla luce la facciata medievale, caratterizzata da eleganti trifore.\nPalazzo del Governatore.\nEdificio pubblico, antica sede del Capitano della citt\u00e0 e, in seguito, del Governatore, dell'Uditore civile e di altri magistrati comunali, occupa l'intero lato nord di piazza Garibaldi. La costruzione originaria del XIII secolo fu ristrutturata pi\u00f9 volte nei secoli successivi, dapprima nel 1606 ad opera di Gian Battista Barattieri e successivamente nel 1760 su progetto dell'architetto Ennemond Alexandre Petitot, che ne cur\u00f2 il riammodernamento ed apr\u00ec una nicchia nella torre centrale dove venne collocata la statua della \"Vergine Incoronata\" di Jean-Baptiste Boudard. Un originale quadrante solare verticale del 1829 \u00e8 visibile sulla facciata principale. Attualmente una parte del palazzo ospita provvisoriamente alcuni uffici amministrativi dell'EFSA, mentre il cuore dell'edificio, in seguito ad un importante restauro, \u00e8 diventato dal gennaio 2010 un centro di esposizione permanente di arte moderna e contemporanea.\nPalazzo della Cassa di Risparmio.\nSede centrale della Cassa di Risparmio di Parma e Piacenza, sorge sullo spigolo sud-ovest di piazza Garibaldi. L'edificio fu realizzato fra il 1912 ed il 1915 su progetto degli architetti milanesi Luigi Broggi e Cesare Nava, che ricostruirono in stile neorinascimentale gli edifici preesistenti; ristrutturato negli interni nel 1956, il palazzo, ricco di decorazioni marmoree, conserva numerose opere d'arte di valore; all'interno sorgono le due pregevoli Sale del Consiglio, decorate rispettivamente dallo scenografo Girolamo Magnani nel 1875 e dall'artista Amedeo Bocchi nel 1913.\nEx palazzo della Camera di commercio.\nCostola del palazzo della Cassa di Risparmio, \u00e8 situato in strada Cavestro sul retro del precedente. L'originario palazzo, acquistato nel 1923 dalla Camera di commercio di Parma, fu completamente ristrutturato in stile neorinascimentale su progetto dell'ingegner Alfredo Provinciali, che si avvalse della collaborazione dell'architetto Ennio Mora e dell'ingegner Aurelio Cortesi; alienato nel 1965 alla Cassa di Risparmio di Parma e Piacenza, fu collegato al palazzo centrale attraverso una galleria sospesa; al suo interno sorge la notevole Sala del Consiglio, decorata nel 1924 da Daniele de Strobel e Giuseppe Carmignani.\nPalazzo Episcopale.\nAntica residenza vescovile, \u00e8 situato in piazza Duomo sul lato opposto rispetto alla cattedrale. La sua costruzione inizi\u00f2 nel 1055 su ordine del vescovo Cadalo, ma nei secoli successivi sub\u00ec numerose modificazioni, fino ai restauri del XX secolo che riportarono alla luce gli importanti elementi medievali (tra cui le trifore duecentesche) e i loggiati rinascimentali.\nSeminario maggiore.\nAntica sede del Capitolo della Cattedrale di Parma, sorge in via Cardinal Ferrari, tra il duomo e il battistero. Fu edificato in origine nell'877 per volere del vescovo Guibodo, ma fu completamente ricostruito in stile rinascimentale nel 1514 su progetto di Gianfranco Ferrari d'Agrate; divenuto nel 1563 sede del seminario diocesano di Parma, verso la fine del XIX secolo fu profondamente trasformato e ampliato, con la chiusura del porticato e del loggiato della facciata.\nPalazzo dell'Universit\u00e0.\nImponente edificio del XVI secolo, sorge nei pressi di piazza Garibaldi, in strada dell'Universit\u00e0. Fu costruito a partire dal 1654 dai padri gesuiti per ospitare i seminaristi della Compagnia del Ges\u00f9. Si sviluppa attorno ad un ampio cortile quadrato, cui si accede attraverso un vasto atrio dalle volte a crociera sorrette da colonne a bugnato. Dal 1768 \u00e8 la sede centrale dell'Universit\u00e0 di Parma; attualmente ospita il rettorato, l'Aula Magna, gli uffici amministrativi e le strutture del Dipartimento di Giurisprudenza, oltre al museo di Storia naturale.\nPalazzo delle Orsoline.\nGrande palazzo barocco, \u00e8 situato in borgo delle Orsoline, tra il palazzo dell'Universit\u00e0 ed il palazzo del Tribunale. Fu costruito tra 1676 ed il 1722 dalle Suore Orsoline Missionarie del Sacro Cuore di Ges\u00f9, che ne fecero la loro Casa Madre; divenuto nel 1810 anche sede di una scuola per alunne esterne, dal 1951 ospita un collegio universitario femminile gestito dalle Orsoline. Gli spazi interni, restaurati agli inizi del XXI secolo, comprendono ambienti di notevole pregio, tra cui il Refettorio delle Educande, interamente decorato con un ciclo paesaggistico, la Cappella dell'Immacolata, con doppia volta di ispirazione bibienesca, la Cappella Maggiore, pregevolmente affrescata lungo le pareti laterali, e la Sala dell'Annunciazione, ricca di antichi dipinti.\nPalazzo del Tribunale.\nImponente palazzo neorinascimentale, sorge in piazzale Corte d'Appello, a poca distanza da strada Farini. Fu costruito quale sede dell'Universit\u00e0 degli Studi di Parma a partire dal 1844 dagli architetti Nicola e Luigi Bettoli, su parte dell'area precedentemente occupata dal prestigioso Collegio dei Nobili, fondato da Ranuccio I Farnese nel 1601 e chiuso dalla duchessa Maria Luigia nel 1831. La facciata \u00e8 in cotto con aggetti di pietra e marmo.\nPalazzo Ape Museo.\nAmpio palazzo neorinascimentale, \u00e8 situato in strada Farini. Esistente gi\u00e0 in epoca medievale, il fabbricato fu ampliato entro gli inizi del XVII secolo in forme rinascimentali; alienato tra la fine del XVIII e gli inizi del XIX secolo dai conti Pettorelli alla famiglia Ortalli, fu decorato negli interni intorno alla met\u00e0 del secolo; ereditato dalla diocesi di Parma, fu acquistato nel 1889 dalla Banca Popolare Cooperativa Parmense, poi nel 1906 dalla Cassa di Risparmio di Parma e, dopo pochi mesi, dalla Banca d'Italia; modificato internamente negli anni seguenti, fu ampliato e sopraelevato in forme neorinascimentali tra il 1937 e il 1940; acquisito nel 2015 dalla Fondazione Monteparma, fu completamente ristrutturato per ospitare dal 2018 l'APE Parma Museo. Al suo interno l'edificio conserva alcune sale con volte decorate, oltre alle camere blindate riconvertite in spazi espositivi.\nPalazzo Imperiale dell'Arena.\nElegante palazzo neoclassico, \u00e8 situato in borgo Lalatta, nei pressi di piazzale Risorgimento. L'originario palazzo fu costruito tra il 1158 ed il 1164 per volere dell'imperatore Federico Barbarossa, ma fu completamente ricostruito nei secoli successivi pi\u00f9 volte; l'ultimo intervento di ristrutturazione fu compiuto per volere della duchessa Maria Luigia tra il 1836 ed il 1847, su progetto dell'architetto Nicola Bettoli; l'edificio divenne allora sede del collegio ducale Maria Luigia, ribattezzato nel 1896 convitto nazionale Maria Luigia. L'interno \u00e8 decorato con affreschi di Lattanzio Gambara, Michelangelo Anselmi e Giovanni Gaibazzi.\nPalazzo delle Carrozze.\nAmpio edificio neoclassico, \u00e8 situato in viale San Michele, a poca distanza da piazzale Vittorio Emanuele II e dal Casinetto Petitot. Fu costruito nel 1763 per ospitare una fabbrica di carrozze, ma, acquistato nel 1801 dal governo francese, fu adibito per alcuni anni a ospedale e caserma militare, per tornare alle funzioni originarie dopo la Restaurazione; ristrutturato a partire dal 1819, fu destinato dapprima a scuola di veterinaria, poi dopo il 1821 a caserma dei Dragoni a cavallo, quindi nel 1861 a sede della guarnigione e del deposito della Cavalleria del Regio Esercito Italiano e infine nel 1937 a stazione principale del Corpo dei Carabinieri Reali; utilizzato dal 1969 al 1973 come campo di raccolta dell'organizzazione Mani Tese, fu poi abbandonato fino al 1980, quando il Demanio pubblico lo cedette ad uso perpetuo all'Universit\u00e0 degli Studi di Parma, che lo restaur\u00f2 per adibirlo a sede dell'unit\u00e0 di lingue.\nPrincipali palazzi pubblici situati nel quartiere Oltretorrente.\nPalazzo del Giardino.\nGrande palazzo di Corte, \u00e8 situato all'interno del Parco Ducale. Fu costruito nel 1561 su progetto del Vignola per volere del duca Ottavio Farnese; gi\u00e0 all'inizio del '600 fu modificato e ampliato, prima da Simone Moschino e poi da Girolamo Rainaldi, che aggiunsero i cortili e gli avancorpi laterali all'iniziale struttura a pianta quadrilatera; infine venne parzialmente rimodernato nel corso del '700 dal Petitot. In numerose sale interne sono ancora visibili importanti affreschi e stucchi soprattutto seicenteschi, opera di artisti tra i quali Girolamo Mirola, Jacopo Zanguidi detto \"Bertoja\", Agostino Carracci, Jan Soens, Cesare Baglioni, Giovanni Battista Trotti detto \"Malosso\" e Luca Reti. Ospita attualmente il Comando della Legione dei Carabinieri di Parma, ma \u00e8 destinato a divenire la sede di rappresentanza dell'Autorit\u00e0 europea per la sicurezza alimentare (EFSA).\nPalazzetto Eucherio Sanvitale.\nPiccolo edificio situato all'interno del Parco Ducale, \u00e8 un esempio significativo dell'architettura rinascimentale a Parma. Fu costruito su una pianta ad H con quattro torri angolari e due loggiati dai frati umiliati, su progetto attribuito a Giorgio da Erba e Gian Francesco d'Agrate; nel 1526 venne acquistato da Gian Galeazzo Sanvitale, conte di Fontanellato, che lo trasmise al figlio Eucherio, il quale a sua volta nel 1561 cedette il casino e il terreno circostante al duca Ottavio Farnese affinch\u00e9 potesse annetterlo al giardino di corte che andava costruendo. All'interno sono presenti varie decorazioni del XVI secolo attribuite a Gian Francesco d'Agrate, una cappella decorata dal pittore cappuccino Cosimo da Castelfranco ed una sala con frammenti di un affresco del Parmigianino.\nOspedale Vecchio.\nEnorme edificio monumentale situato in pieno Oltretorrente, lungo l'attuale strada D'Azeglio, costituisce la prima manifestazione del Rinascimento nell'architettura parmigiana. Raro esempio di architettura ospedaliera, l'originaria costruzione, risalente al 1250, fu riedificata tra il XV ed il XVI secolo su progetto di Gian Antonio da Erba; nei successivi secoli sub\u00ec poi ulteriori modifiche. All'interno del complesso \u00e8 collocato l'oratorio di Sant'Ilario. Dal 1948 \u00e8 sede dell'Archivio di Stato e della Biblioteca comunale, oltre ad altre istituzioni culturali. Un importante intervento di riqualificazione prevede un utilizzo differente di questa antica struttura medievale.\nPrincipali palazzi pubblici situati nel quartiere Cittadella.\nCasinetto Petitot.\nPiccolo edificio dalle forme neoclassiche, situato al centro di piazzale Risorgimento, rappresenta uno tra i primi eleganti \"caff\u00e8\" costruiti in Italia. Fu edificato dall'architetto Ennemond Alexandre Petitot nel 1766 per volere del primo ministro ducale Guillaume du Tillot, contestualmente alla costruzione dell'elegante Stradone, effettuato con l'intento di renderlo simile ai boulevard parigini ed esaltare il mito che puntava a riaffermare Parma quale nuova Atene d'Italia.\nPalazzo Giordani.\nImponente edificio d'epoca liberty, \u00e8 situato circa a met\u00e0 dello stradone Martiri della Libert\u00e0, nei pressi dell'ingresso principale della Cittadella. Fu costruito su progetto dell'ingegner Gustavo Tognetti a partire dal 1921 quale padiglione universitario per lo studio delle scienze biologiche, ma cambi\u00f2 destinazione numerose volte fino a diventare propriet\u00e0 della Provincia di Parma, che lo destin\u00f2, dopo una completa ristrutturazione a opera dell'architetto parmigiano Haig Uluhogian nei primi anni 2000, a propria sede.\nSeminario minore.\nGrande edificio d'epoca liberty, sorge al termine dell'elegante viale Solferino. Fu costruito tra il 1929 ed il 1939 su progetto dell'architetto Camillo Uccelli, per volere del vescovo Guido Maria Conforti, in considerazione dell'alto numero degli aspiranti al sacerdozio dell'epoca. Il palazzo si sviluppa attorno al grande chiostro centrale, caratterizzato dall'alto porticato sostenuto da pilastri con capitello, dai tratti neogotici, che caratterizzano anche i motivi strutturali ed ornamentali delle facciate.\nCasa madre dei Missionari Saveriani.\nImponente edificio d'epoca liberty, \u00e8 situato in viale San Martino, nelle vicinanze del Seminario minore. Fu costruito a partire dal 1900 su interessamento del vescovo Francesco Magani quale nuova sede della Congregazione di San Francesco Saverio per le Missioni Estere, da pochi anni fondata da monsignor Guido Maria Conforti. L'edificio fu successivamente ampliato nel 1921 con l'aggiunta dell'ala ovest, conferendo al palazzo una forma ad U; in seguito fu nuovamente ingrandito ed innalzato tra il 1957 ed il 1959, con la costruzione anche della grande cappella; quest'ultima, elevata a santuario nel 1997, ospita le spoglie di san Guido Maria Conforti. Vi ha sede inoltre il Museo d'arte cinese ed etnografico, gestito dai Padri Saveriani.\nPrincipali palazzi nobiliari.\nPalazzo Dalla Rosa Prati.\nPalazzo nobiliare, \u00e8 situato in strada al Duomo, accanto al Battistero all'angolo con piazza Duomo. Fu costruito nelle forme attuali nella seconda met\u00e0 del XVIII secolo, con il caratteristico balcone di facciata con balaustra in ferro battuto, il cortile con archi e la vasta sala del piano nobile dipinta probabilmente da Benigno Bossi.\nPalazzo Sanvitale.\nImponente palazzo nobiliare, sorge in piazzale Jacopo Sanvitale, nelle vicinanze del Duomo. L'originaria costruzione dei Lalatta, risalente alla prima met\u00e0 del XVI secolo, divenne nel 1639 la residenza dei Sanvitale, che un secolo dopo incaricarono l'architetto Angelo Rasori di ristrutturare la parte centrale della facciata e costruire un'intera nuova ala del palazzo, comprendente il vestibolo e il maestoso scalone d'onore, inaugurati nel 1787. Divenuto sede della Fondazione Monte di Parma, ospita dal 1999 il museo Amedeo Bocchi.\nPalazzo Cusani.\nAmpio palazzo nobiliare rinascimentale, sorge in piazzale San Francesco a fianco della chiesa di San Francesco del Prato. Fu costruito nella seconda met\u00e0 del XV secolo dalla nobile famiglia Cusani e ceduto all'inizio del XVII secolo alla Comunit\u00e0 di Parma. Nei secoli successivi cambi\u00f2 destinazione pi\u00f9 volte. Nella seconda met\u00e0 del XVIII secolo fu collocato al centro del cortile con portici il monumento a Ercole e Anteo. Ristrutturato totalmente alla fine del XX secolo, dal 2002 ospita la sede della Casa della Musica.\nPalazzo Tirelli.\nPalazzo padronale situato in borgo San Vitale, laterale di strada della Repubblica, rappresenta in citt\u00e0 uno dei pochi esemplari rimasti di palazzo padronale del primo Rinascimento con influsso lombardo. Fu costruito nel XIV secolo dai conti Bajardi ma pass\u00f2 di mano varie volte nei secoli successivi; ci\u00f2 nonostante, fu mantenuta parzialmente integra la facciata quattrocentesca caratterizzata da due finestre rinascimentali in cotto.\nPalazzo Dazzi.\nPregevole palazzo nobiliare, \u00e8 situato in strada della Repubblica. Fu costruito tra il 1794 e il 1797 dall'architetto parmigiano Domenico Cossetti, allievo del Petitot, per volere del marchese Gian Francesco Corradi Cervi. Presenta un'elegante facciata neoclassica caratterizzata da un balcone balaustrato, su cui si innalzano due colonne e due lesene scanalate con capitelli corinzi che sorreggono il timpano.\nPalazzo Rangoni Farnese.\nElegante palazzo padronale, \u00e8 situato in strada della Repubblica. Fu costruito nel XVI secolo dai Cantelli, che lo vendettero nel 1572 al conte Giulio Rangoni, signore di Roccabianca; nel 1690 parte dell'edificio divenne residenza dei principi Farnese, dei quali appare ancora oggi lo stemma in facciata; fu restaurato alla fine del XVII secolo su progetto attribuito a Giovan Battista Barberini e Ferdinando Bibiena. Il portale \u00e8 costituito da due pseudo telamoni che sorreggono il balcone, mentre l'interno, che ha subito numerosi rifacimenti, presenta un androne e uno scalone ricchi di decorazioni e figure in stucco. Divenuto nel 1762 propriet\u00e0 della Camera Ducale, attualmente \u00e8 la sede della Prefettura.\nPalazzo Marchi.\nImportante palazzo nobiliare, sorge in strada della Repubblica. Fu costruito nel 1770 da Giovanni Furlani per il marchese Scipione Grillo; nel 1859 fu acquistato dalla famiglia Marchi. In stile neoclassico, presenta un'imponente facciata in finto bugnato, suddivisa da marcapiani. Al suo interno si sviluppano due grandi cortili con porticati ad arco sorretti da colonne doriche e uno scalone a forbice. Per alcuni anni ospit\u00f2 la sede di rappresentanza della Fondazione Arturo Toscanini.\nPalazzo Bossi Bocchi.\nPalazzo nobiliare, \u00e8 situato in strada al Ponte Caprazucca. Fu costruito nel XVI secolo, ma nei primi decenni del XIX fu completamente ristrutturato dal nuovo proprietario Francesco Antonio Pelati; un'ulteriore modifica avvenne dopo il 1894 su progetto dell'architetto Camillo Uccelli, per volere di Leonida Bocchi. Divenuto nel 1977 sede della Fondazione Cariparma, ne ospita dal 1995 il museo.\nPalazzo Soragna.\nElegante palazzo neoclassico, sorge nelle vicinanze del Lungoparma in strada al Ponte Caprazucca. Fu costruito nel 1795 da Angelo Rasori per la nobile famiglia Meli Lupi attorno ad un ampio cortile con porticato ad archi a tutto sesto. Attualmente \u00e8 la sede dell'Unione Parmense degli Industriali.\nPalazzo Tarasconi.\nGrande palazzo privato, sorge in strada Farini. Fu costruito in stile rinascimentale per i fratelli Scipione e Alessandro Tarasconi verso la fine del XVI secolo su probabile progetto di Giovanni Francesco Testa, al quale subentr\u00f2 quasi sicuramente l'architetto Giovanni Battista Magnani per l'ampliamento avvenuto dopo il 1604. Incompiuto nei prospetti esterni, l'edificio si sviluppa attorno ad un grande cortile centrale circondato da un portico sovrastato da loggiato, raggiungibile attraverso uno scalone d'onore ed una scala elicoidale con colonne d'ordine dorico; presenta varie sale decorate con affreschi del XVI e XVII secolo. Al suo interno nel 1860 venne aperto il primo sportello della Cassa di Risparmio di Parma, mentre il retro del palazzo ospit\u00f2 per 20 anni la tipografia della \"Gazzetta di Parma\".\nPalazzo Carmi.\nPregevole palazzo nobiliare neoclassico, \u00e8 situato lungo la centrale strada Farini. Fu costruito tra il 1825 e il 1830 dal piacentino Paolo Gazola. La facciata presenta un grande balcone balaustrato dal quale partono sei lesene scanalate che sorreggono l'ampio timpano, mentre l'interno \u00e8 caratterizzato da un grande atrio, uno scalone in stile neoclassico e numerose stanze ornate.\nPalazzo Pallavicino.\nEdificio privato a pianta quadrata in stile barocco, \u00e8 situato in piazzale Santafiora, che sorge a lato di strada Farini. L'originario palazzo degli Sforza di Santa Fiora risale alla fine del XV secolo, ma nel 1646 il marchese Alfonso Pallavicino ne ordin\u00f2 una radicale ristrutturazione, con la realizzazione della monumentale facciata. Al suo interno una grande sala \u00e8 decorata con affreschi di Sebastiano Galeotti. Attualmente ospita la sede distaccata del TAR dell'Emilia-Romagna, con giurisdizione, in materia di giustizia amministrativa, sulle province di Parma, Piacenza, Reggio Emilia e Modena.\nPalazzo Boselli.\nPalazzo nobiliare, situato in strada XXII Luglio, rappresenta uno fra i pochi palazzi cittadini del XIV-XV secolo. Fu costruito dai marchesi Bergonzi ma pass\u00f2 di mano pi\u00f9 volte nei secoli."}
{"id": "5596698", "revid": "125820408", "url": "https://it.wikipedia.org/wiki?curid=5596698", "title": "Linus Klasen", "text": "Carriera.\nKlasen inizi\u00f2 la sua carriera con l'Huddinge IK, per poi passare al S\u00f6dert\u00e4lje SK nella lega nazionale svedese nella stagione 2007-2008. Con la squadra gialloblu gioc\u00f2 per 3 stagioni, e nell'ultima venne nominato capitano alla giovane et\u00e0 di 23 anni. Dopo aver messo a segno un totale di 127 punti in 166 partite ed essersi messo in mostra come uno dei giocatori pi\u00f9 talentuosi della lega svedese, Klasen pass\u00f2 ai Nashville Predators in NHL, nonostante non fosse mai stato scelto in un draft.\nIl 30 ottobre 2010 Klasen debutt\u00f2 nella massima lega mondiale con i Nashville Predators in una partita in trasferta contro i Detroit Red Wings. Klasen, a causa della statura minuta non riscosse molto successo, e dopo sole 4 partite con la franchigia del Tennessee venne girato al farm team di AHL, i Milwaukee Admirals. Con gli Admirals disput\u00f2 un'ottima stagione ma alla fine di essa opt\u00f2 per il ritorno in patria.\nIl 17 maggio 2011 Klasen firm\u00f2 un contratto triennale con i Malm\u00f6 Redhawks nel HockeyAllsvenskan, diventandone immediatamente il capitano. A fine stagione ottenne un risultato di 50 punti (20 goal, 30 assist) su 52 partite. A causa di una crisi economica il giocatore fu costretto a lasciare la squadra, essendo non pi\u00f9 garantito il proprio salario.\nKlasen pass\u00f2 quindi al Lulea, in cui rimase 2 stagioni confermandosi di nuovo come uno dei migliori attaccanti del campionato, distinguendosi per le reti spesso spettacolari e rigori molto fantasiosi.\nNel 2014 prese parte ai campionati del mondo con la maglia della Svezia, conquistando la medaglia di bronzo e laureandosi terzo marcatore della nazionale svedese.\nDurante quel periodo fu ingaggiato dall'HC Lugano, che gli fece firmare un contratto di 4 stagioni con la squadra della NLA. Disput\u00f2 una prima stagione in cui si laure\u00f2 secondo marcatore del campionato svizzero dietro al connazionale e compagno di squadra Fredrik Pettersson, ma in cui venne sconfitto con il suo Lugano nei quarti di finale da parte del Ginevra-Servette.\nLa stagione 2015/16 part\u00ec male per Klasen, che non riusciva a dare il meglio di s\u00e9, e la squadra si ritrov\u00f2 ultima nel mese di ottobre. Dopo il cambio in panchina tra Patrick Fischer e Doug Shedden, la squadra riprese una grande rimonta e Klasen torn\u00f2 a segnare punti importanti. Nei playoff il Lugano si arrese solo in finale di fronte al SC Berna, e Klasen fu il miglior marcatore del postseason. Al termine della stagione \u00e8 stato di nuovo selezionato da Par Marts per partecipare ai campionati del mondo di hockey in Russia con la nazionale svedese."}
{"id": "5596702", "revid": "797136", "url": "https://it.wikipedia.org/wiki?curid=5596702", "title": "Alessandro Celin", "text": "Carriera.\nHa giocato 16 partite nella prima divisione ucraina col ; in precedenza aveva giocato anche nella massima serie coreana nel (una presenza) ed in quella di Hong Kong con il (9 presenze), con cui ha anche vinto un campionato. Nella stagione 2016-2017 milita nella prima divisione rumena."}
{"id": "5596704", "revid": "1573940", "url": "https://it.wikipedia.org/wiki?curid=5596704", "title": "Thaumatibis gigantea", "text": "L'ibis gigante (Thaumatibis gigantea ) \u00e8 un uccello della famiglia dei Treschiornitidi, unica specie del genere Thaumatibis.\nDistribuzione e habitat.\nLa specie \u00e8 confinata nel nord della Cambogia. Alcuni esemplari sopravvivono nell'estremo Laos meridionale e recentemente si \u00e8 avuta una segnalazione nel Vietnam"}
{"id": "5596705", "revid": "39692", "url": "https://it.wikipedia.org/wiki?curid=5596705", "title": "Thaumatibis", "text": ""}
{"id": "5596712", "revid": "301156", "url": "https://it.wikipedia.org/wiki?curid=5596712", "title": "Virtus Entella 2015-2016", "text": "Questa voce raccoglie le informazioni riguardanti la Virtus Entella nelle competizioni ufficiali della stagione 2015-2016.\nStagione.\nLa stagione successiva inizia con una vittoria 2-1 sul Cesena. A met\u00e0 stagione l'Entella si trova a sorpresa appena a poche distanze dalla zona play-off. La stagione si conclude con un inaspettato nono posto, il miglior piazzamento della storia della squadra.\nMaglie e sponsor.\nIl fornitore ufficiale di materiale tecnico per la stagione 2015-2016 \u00e8 Acerbis, mentre gli sponsor ufficiali sono Creditis, Arinox e Due Energie Duferco Group."}
{"id": "5596733", "revid": "287204", "url": "https://it.wikipedia.org/wiki?curid=5596733", "title": "Cantone di Aveyron-L\u00e8re", "text": "Il Cantone di Aveyron-L\u00e8re \u00e8 una divisione amministrativa dell'Arrondissement di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5596735", "revid": "838137", "url": "https://it.wikipedia.org/wiki?curid=5596735", "title": "Atletica leggera agli VIII Giochi del Mediterraneo", "text": "Le gare di atletica leggera ai Giochi del Mediterraneo 1979 si sono svolte a Spalato. Precisamente si sono svolte 37 gare, 23 maschili e 14 femminili.\nSpecialit\u00e0.\nDonne.\nRM= \"Record del Mondo\"\nRG= \"Record dei Giochi\""}
{"id": "5596740", "revid": "354417", "url": "https://it.wikipedia.org/wiki?curid=5596740", "title": "Miss Felicity Lemon", "text": ""}
{"id": "5596742", "revid": "92723", "url": "https://it.wikipedia.org/wiki?curid=5596742", "title": "Bernabe Buscayno", "text": "\u00c8 il fondatore del Nuovo Esercito Popolare (NPA), un'armata paramilitare organizzata dal Partito Comunista delle Filippine. Assieme a Jose Maria Sison, si contraddistinse per le sue attivit\u00e0 di insurrezione, alcune delle quali anche terroristiche, fra gli anni sessanta ed ottanta per rovesciare la presidenza di Ferdinand Marcos, quest'ultimo noto anticomunista. Per oltre un decennio, \u00e8 stato tra i guerriglieri pi\u00f9 noti e temuti nelle Filippine.\nBiografia.\nInfanzia e giovent\u00f9.\nBernabe Buscayno nacque nel 1943, uno degli otto figli di una famiglia povera di contadini della municipali\u00e0 di Capas, nell'estremo nord delle Filippine. Durante questo periodo, oltre a fare il contadino suo padre era attivo come soldato in un'armata paramilitare che combatteva sia le forze dell'impero giapponese che quelle del governo filippino. La loro situazione economica fu sempre molto difficile. Nei primi anni sessanta, a seguito della morte della moglie per tubercolosi e di una figlia per meningite, il padre decise di mettere in adozione la propria famiglia, oramai incapace di provvedere ai bisogni quotidiani della sua prole. Buscayno, allora in et\u00e0 adolescenziale, inizi\u00f2 una nuova vita come tagliatore di canna da zucchero guadagnando 18 pesos a settimana. Malgrado la giovane et\u00e0, inizi\u00f2 le sue prime attivit\u00e0 di rivolta guidando un piccolo gruppo di lavoratori, tutti desiderosi di una paga pi\u00f9 elevata. Allo stesso tempo un contadino, che in passato fu membro dell'Hukbalahap, reclut\u00f2 il diciassettenne Buscayno come membro del Partito Comunista delle Filippine (PKP, dal filippino \"Partido Komunista ng Pilipinas\"), dove quest'ultimo ricevette il nome in codice \"Dante\". Il PKP era di ispirazione sovietica, ovvero subordinato alle politiche dello Stato federale socialista.\nLa nascita dell'NPA e la cattura.\nAll'et\u00e0 di 21 anni, Buscayno, divenuto noto con il nome \"Kumander Dante\" (\"Comandante Dante\"), era un rivoluzionario a tutti gli effetti. Nel frattempo aveva fondato i Beatles, una piccola organizzazione terroristica che fronteggiava i rivali Monkees per il controllo del Luzon Centrale. Due anni pi\u00f9 tardi divenne collaboratore di Faustino del Mundo, chiamato invece \"Kumander Sumulong\" e comandante di una propria armata. Ci\u00f2 nonostante, successivamente iniziarono a verificarsi dei dissidi interni e Buscayno, insoddisfatto delle ideologie di Sumulong, form\u00f2 un piccolo esercito e si un\u00ec al movimento di Jose Maria Sison, il quale aveva fondato il Partito Comunista delle Filippine (CPP, dall'inglese \"Communist Party of the Philippines\") il 26 dicembre 1968. Il CPP, di ispirazione maoista, si era scisso a sua volta dal Partito Comunista Filippino, accusato di non avere perseguito la linea della rivoluzione. L'armata paramilitare guidata da Buscayno, nacque ufficialmente con il nome di Nuovo Esercito Popolare (NPA, dall'inglese \"New People's Army\") il 29 marzo 1969. I due gruppi trovarono anche l'appoggio del Fronte Democratico Nazionale, fondato dal ribelle e finto prete Luis Jalandoni con la collaborazione dello stesso Sison.\nPartito da un piccolo gruppo di soli 35 uomini e con scarsit\u00e0 di armamenti, l'NPA seppe reclutare studenti e numerosi altri membri sino a raggiungere una forza di circa 26\u00a0000 unit\u00e0 negli anni ottanta. Anche le attivit\u00e0 di operazione si estesero e da semplice movimento di campagna, l'armata era riuscita a raggiungere anche le citt\u00e0 pi\u00f9 grandi e popolate del paese come ad esempio Manila. Il gruppo, cos\u00ec come il CPP, fu impegnato in numerose e violente attivit\u00e0 di insurrezione a partire dagli inizi degli anni settanta, per contrastare l'amministrazione del Presidente Ferdinand Marcos, il quale dichiar\u00f2 la legge marziale nel 1972 per via dell'aumento delle guerriglie urbane e della disobbedienza civile. Negli anni che precedettero la Proclamazione n. 1081, i gruppi di Buscayno e Sison avevano infatti organizzato estese attivit\u00e0 violente, compresi atti terroristici, assassinii, incendi dolosi, distruzione di opere ed impianti pubblici, in un periodo che comprese la tempesta del Primo Trimestre. A ci\u00f2 si aggiunsero anche le numerose proteste di giovani studenti universitari, molti dei quali avevano deciso di appoggiare la rivoluzione voluta dai gruppi comunisti. Bench\u00e9 il contingente dell'armata paramilitare fosse di gran lunga aumentato, le forti politiche di rafforzamento della legge volute da Marcos portarono all'incarcerazione o esilio di gran parte della dirigenza dell'NPA, e i membri rimanenti si abbandonarono ad attacchi scoordinati, saccheggi e insurrezioni urbane. Lo stesso Buscayno fu catturato nel settembre 1976 all'et\u00e0 di 32 anni grazie all'Operazione Scorpio, ideata dal Capo di Stato. Al momento del suo arresto, \"Kumander Dante\" era rivoluzionario da 16 anni circa.\nDante fu sentenziato alla fucilazione, ma spese i successivi 10 anni in una cella di confinamento. Nel frattempo anche Sison era stato catturato, ma le operazioni dei gruppi comunisti continuarono imperterrite nonostante la detenzione dei due maggiori leader.\nDopo l'arresto.\nA seguito della rivoluzione del Rosario nel 1986, la neo Presidente Corazon Aquino inizi\u00f2 politiche di riconciliazione con il CPP/NPA ed ordin\u00f2 la scarcerazione di numerosi fuorilegge e prigionieri, fra cui anche Buscayno. Dopo il suo rilascio \"Kumander Dante\" abbandon\u00f2 il suo ruolo di comandante dell'NPA. Nel medesimo anno inizi\u00f2 una carriera politica ed assieme ad altri esponenti dell'estrema sinistra form\u00f2 il \"Partido ng Bayan\" (\"Partito del Popolo\"). Si candid\u00f2 alle elezioni per il Senato, ma ne usc\u00ec sconfitto. Nel 1987 sopravvisse ad un attentato nei suoi confronti dopo che due uomini armati avevano sparato al suo veicolo, ma rimase ferito da una scheggia di granata. Due suoi compagni di viaggio persero la loro vita ed altri due furono feriti. In timore per la sua vita, a seguito dell'incidente Buscayno decise di abbandonare la capitale per far ritorno nella sua terra natia a Capas, Tarlac. Migliaia di coltivatori locali avevano ricevuto uno o due ettari di appezzamenti da parte dell'NPA, oppure grazie alle riforme agrarie attuate dal Presidente Marcos. Dante divenne nuovamente contadino e l'anno seguente fond\u00f2 il People's Livelihood Foundation-Tarlac Integrated Livelihood Cooperative (PILF-TILCO), organizzazione avente lo scopo di aiutare gli affittuari di terreni agricoli in difficolt\u00e0 economica. Malgrado l'iniziativa, l'eruzione del Pinatubo nel 1991 rovin\u00f2 una vastit\u00e0 di terreni agricoli a Luzon, inclusi quelli della regione di Tarlac, contribuendo alla dissoluzione del progetto nel 1994.\nNel 1999, il Dipartimento della Riforma Agraria consegn\u00f2 a Buscayno ed alla sua famiglia i certificati di propriet\u00e0 dei loro terreni agricoli. Nel 2000 Buscayno diede vita ad un nuovo progetto, il Tarlac Integrated Agricultural Modernization Cooperative (TIAMC), con lo scopo di promuovere l'utilizzo di macchine e attrezzature nelle fattorie della regione."}
{"id": "5596746", "revid": "1543377", "url": "https://it.wikipedia.org/wiki?curid=5596746", "title": "Culto di Alessandro in Egitto", "text": "Il culto di Alessandro in Egitto fu un antico culto egizio diffusosi alla fine del IV secolo a.C. a seguito della costruzione della tomba monumentale di Alessandro Magno ad Alessandria d'Egitto, capitale del regno ellenistico dell'Egitto tolemaico, per volont\u00e0 del faraone Tolomeo I Sotere. Il culto di Alessandro fu associato a quello dei Tolomei e ogni anno veniva nominato un sacerdote eponimo di Alessandro.\nStoria.\nAntefatti.\nDopo la morte di Alessandro il Grande del 323 a.C. uno dei suoi generali, Tolomeo I, nei lunghi e difficili conflitti succeduti alle battaglie di Alessandro, le guerre dei diadochi, riusc\u00ec ad aggiudicarsi dalla massa ereditaria dell'impero di Alessandro Magno, l'intero Egitto come sua signoria territoriale e consolid\u00f2 questa terra come base di partenza per il suo regno.\nPer legittimare la sua assunzione di potere sulla terra del Nilo si appell\u00f2, come d'altro canto fecero anche gli altri diadochi insieme alla sua fortuna bellica, anche alla legittima discendenza (\"diadoch\u0113\") di Alessandro, come nella sua opera storica egli stilizz\u00f2 s\u00e9 stesso quale suo pi\u00f9 stretto amico.\nAlessandro era considerato dagli egizi come un liberatore dalla dominazione straniera dei persiani e di fronte a loro riusc\u00ec, secondo il rito dell'antico Egitto, a salire al trono come Faraone, \u00abfiglio di Amon-Ra\u00bb e inoltre ottenere uno \"status\" di divinit\u00e0. La fruizione della sua successione pot\u00e9 di conseguenza essere a Tolomeo solo utile alla sua presa del potere in Egitto.\nNel nuovo stato tolemaico la classe dominante poteva essere tuttavia costituita dagli elleni, macedoni e greci seguaci di Alessandro e i loro successori, ai quali infine persino la casa reale tolemaica non apparteneva.\nRafforzato dai suoi grandi successi, Alessandro aveva nei suoi ultimi anni di vita preteso da tutti i suoi sudditi greci l'apoteosi, il riconoscimento come dio vivente. Nel mondo greco queste richieste erano tendenzialmente e in modo contraddittorio accolte negativamente, ma le numerose fondazioni di citt\u00e0 da parte di Alessandro gli avevano assicurato una profonda venerazione come dio, poich\u00e9 i cittadini di una citt\u00e0 ellenica tributavano ad ogni loro fondatore (ecista) onori da divinit\u00e0. Cos\u00ec anche ad Alessandria d'Egitto, che Tolomeo scelse come capitale del suo regno.\nCome nessun altro diadoco, Tolomeo incarn\u00f2 la successione ideale di Alessandro per s\u00e9 e l'associ\u00f2 propagandisticamente alla dinastia da lui fondata. Per questo Alessandro dovette essere elevato dallo stato di un semplice dio cittadino a quello di un dio dell'intero regno, che da tutti gli elleni all'interno dei confini dell'Egitto tolemaico doveva essere adorato.\nAlessandro come dio dei tolemaici.\nSubito verso il 290 a.C. Tolomeo inizi\u00f2 in Alessandria la costruzione di un tempio funerario per Alessandro, il cosiddetto \"corpo\" (\"s\u0113ma\"), e vi pose a capo un prete (\u1f31\u03b5\u03c1\u03b5\u03cd\u03c2, \"hiereus\") come guida spirituale e celebrante delle cerimonie religiose. L'ufficio sacerdotale alessandrino avanz\u00f2 rapidamente verso la pi\u00f9 alta dignit\u00e0 del regno tolemaico.\nLa sua importanza veniva sottolineata dal suo carattere eponimo, il che significa, che l'anno di governo di un re veniva chiamato secondo il nome del sacerdote e documenti in greco e demotico venivano datati con il suo nome.\nCome primo titolare del servizio fu scelto il fratello del re, Menelao. Sotto Tolomeo I i sacerdoti potevano ricoprire la carica per pi\u00f9 anni, mentre da Tolomeo II il periodo di servizio, con poche eccezioni, era limitato a un anno.\nLa fortunata instaurazione del culto di Alessandro ad Alessandria fu agevolata senza dubbio dalla presa di possesso della salma di Alessandro, che gi\u00e0 nel 321 a.C. era stata trafugata da Babilonia e portata in Egitto. Tolomeo I lasci\u00f2 che i trafugatori la sistemassero a Menfi, ma sotto Tolomeo II la salma venne traslata ad Alessandria.\nLa presenza della salma del fondatore della citt\u00e0 nella stessa citt\u00e0 egizia innalz\u00f2 il prestigio della medesima, come anche quello della dinastia tolemaica, su quelle degli altri diadochi e rafforz\u00f2 la fede nel nuovo culto di stato. Le spoglie mortali di Alessandro non vennero del resto cremate, secondo l'uso greco-macedone, ma esposte in un sarcofago dorato, che pi\u00f9 tardi, fu sostituito da un contenitore trasparente. Cos\u00ec essa divenne uno dei luoghi di pellegrinaggio pi\u00f9 frequentati nell'antico mondo del Mediterraneo, che ancora incitava al pellegrinaggio gli imperatori romani.\nNel \"pantheon\" delle divinit\u00e0 greche, Alessandro fu aggiunto alle divinit\u00e0 olimpiche, e quindi a quelle pi\u00f9 importanti, dai Tolomei. Ci\u00f2 spiega tra l'altro l'omissione dell'indicazione di \"dio\" nei documenti e negli atti, poich\u00e9 per i dei olimpici il nome individuale era sufficiente ad individuarne lo \"status\", cosicch\u00e9 l'epiteto \"dio\" (\"theos\") dinnanzi al nome era superfluo. Come Zeus o Apollo, ora anche Alessandro era il nome di un dio.\nI Tolomei come dei che condividevano il tempio.\nMentre sotto Tolomeo I fu stabilito il culto di Alessandro, il suo figlio e successore Tolomeo II ne comp\u00ec il collegamento con il culto della propria dinastia.\nIl culto tolemaico fu fondato tra il 283 e il 282 a.C. con l'imposizione della coppia defunta dei genitori di Tolomeo II come \"divinit\u00e0 salvatrici\" (\"theoi soteres\").\nIl significato emergente del culto di Alessandro per la dinastia fu in quell'occasione ulteriormente rafforzato, mentre anche le statue del culto tolemaico furono poste nel tempio e il sacerdote di Alessandro ora subentr\u00f2 anche in ogni cerimonia di culto, che doveva offrire sacrifici ai Tolomei divinizzati. Cos\u00ec i Tolomei sottolineavano il primato di Alessandro come divinit\u00e0 principale e parimenti il loro sottordine nei suoi confronti, poich\u00e9 essi come \"dei\" condividevano il tempio di Alessandro (\"theoi synnaoi\") ma lasciavano al suo posto il dio principale. Alessandro rimase il principale destinatario di tutte le offerte, mentre i Tolomei vi partecipavano solamente.\nL'innalzamento di Alessandro sui Tolomei e il loro legame con lui divennero successivamente, con l'ampliamento del suo culto istituzionale, pi\u00f9 profondi. Cos\u00ec nel 269 a.C. fu istituito il servizio sacerdotale della \"portatrice del cesto\" (\"kan\u0113ph\u00f3ros\"), della \"dea dei fratelli e sorelle\"/Arsinoe II, nel 211 a.C. di ognuna delle \"Premiate \u2013 cio\u00e8 - coronate\" (\"athlophoros\") della \"dea benefattrice\"/Berenice II e nel 199 a.C. un servizio di sacerdotesse per la \"dea amante del padre\"/Arsinoe III. Tutti questi impieghi erano subalterni al sacerdote di Alessandro. Cleopatra III un\u00ec ad essi tre ulteriori tre servizi sacerdotali per il suo culto personale come \"benefattrice e dea materna\": quello del \"sacro puledro\" (\"hieros p\u014dlos\"), quello della \"incoronata\" (\"stephan\u0113phoros\") e quello della \"portatrice di luce\" (\"ph\u014dsphoros\").\nAnche lo \"status\" della \"divinit\u00e0 che condivide il tempio\" fu ulteriormente consolidato, dopo che sotto Tolomeo IV la inumazione dei resti dei Tolomei fu attuato nella sema, e, al contrario della salma di Alessandro, secondo l'usanza greca, essi furono cremati e conservati in urne."}
{"id": "5596747", "revid": "767487", "url": "https://it.wikipedia.org/wiki?curid=5596747", "title": "Heaven Knows What", "text": "Heaven Knows What \u00e8 un film del 2014 diretto da Josh e Benny Safdie.\nInterpretato da Arielle Holmes, Caleb Landry Jones e Buddy Duress, \u00e8 l'adattamento cinematografico del libro di memorie inedito della stessa Holmes \"Mad Love in New York City\".\nTrama.\nNew York. Harley, una giovane senzatetto dipendente dall'eroina, finisce in un ospedale psichiatrico dopo essersi tagliata le vene nel disperato tentativo di riconquistare il suo ragazzo Ilya, anch'esso un senzatetto tossicodipendente, con cui ha una relazione abusiva. Dopo la riabilitazione, Harley va a vivere da Mike, un piccolo spacciatore che aiuta economicamente elemosinando in giro per pagare l'affitto dell'appartamento in cui si fanno di eroina.\nNonostante non si frequentino pi\u00f9, Ilya rimane per\u00f2 sempre possessivo nei confronti di Harley: un giorno, le ruba il cellulare regalatole da Mike e lo usa per attirarlo in un parco, dove scoppia una rissa. Mike ha la meglio, ma Ilya, umiliato di fronte agli occhi di Harley, lo ferisce alle spalle con uno shuriken improvvisato. Mentra lo cura, Harley confessa a Mike di amare ancora Ilya, tornando poi a vivere per strada.\nUna notte, Harley riceve una chiamata che l'avverte che Ilya \u00e8 andato in overdose nel bagno di un fast food: la ragazza vi si precipita e lo salva. Riconciliatisi, i due si imbarcano su un autobus per Miami, dove cominciare una nuova vita. Tuttavia, mentre Harley sta dormendo, Ilya scende dall'autobus e la abbandona, addormentandosi poi in una casa abbandonata dove muore nell'incendio appiccato accidentalmente da alcune candele che aveva acceso.\nHarley si sveglia la mattina seguente e, non trovando pi\u00f9 Ilya sul bus, torna a New York, dove ritrova Mike e altre sue vecchie conoscenze.\nDistribuzione.\nIl film \u00e8 stato presentato in anteprima il 29 agosto 2014 alla 71\u00aa Mostra internazionale d'arte cinematografica di Venezia, nella sezione Orizzonti.\n\u00c8 stato presentato in anteprima negli Stati Uniti il 2 ottobre 2014 al New York Film Festival, prima di essere distribuito nelle sale cinematografiche da RADiUS-TWC a partire dal 29 maggio 2015. In Francia, il film \u00e8 stato presentato in anteprima l'11 giugno dello stesso anno al Champs-\u00c9lys\u00e9es Film Festival e distribuito nelle sale cinematografiche da Carlotta Films a partire dal 3 febbraio 2016."}
{"id": "5596748", "revid": "348618", "url": "https://it.wikipedia.org/wiki?curid=5596748", "title": "Kumander Dante", "text": ""}
{"id": "5596754", "revid": "287204", "url": "https://it.wikipedia.org/wiki?curid=5596754", "title": "Cantone di Castelsarrasin", "text": "Il Cantone di Castelsarrasin \u00e8 una divisione amministrativa degli arrondissement di Castelsarrasin e di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5596756", "revid": "104458", "url": "https://it.wikipedia.org/wiki?curid=5596756", "title": "Cantone di Garonne-Lomagne-Brulhois", "text": "Il Cantone di Garonne-Lomagne-Brulhois \u00e8 una divisione amministrativa dell'Arrondissement di Castelsarrasin.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5596768", "revid": "84184", "url": "https://it.wikipedia.org/wiki?curid=5596768", "title": "Romolo Ferrucci", "text": ""}
{"id": "5596769", "revid": "79968", "url": "https://it.wikipedia.org/wiki?curid=5596769", "title": "Bradley Manning", "text": ""}
{"id": "5596771", "revid": "729019", "url": "https://it.wikipedia.org/wiki?curid=5596771", "title": "Teymur Bakhtiar", "text": "\u00c8 stato assassinato nel 1970 in Iraq.\nBiografia.\nBakhtiar \u00e8 nato nel 1914 nella famiglia di Sardar Moazzam Bakhtiari, figura di spicco della trib\u00f9 dei Bakhtiari.\nHa studiato francese a Beirut dal 1928 al 1933, in seguito \u00e8 stato accettato nella accademia militare \u00c9cole sp\u00e9ciale militaire de Saint-Cyr.\nCarriera.\nL'importanza di Bakhtiar nell'esercito iraniano crebbe rapidamente in seguito alla caduta, nel 1953, del primo ministro Mohammad Mossadeq. Molto vicino al primo ministro Fazlollah Zahedi, fu promosso a governatore militare di Teheran.\nBakhtiar lanci\u00f2 un'estesa campagna di arresti contro il partito comunista iraniano Tudeh: fece arrestare, processare sommariamente e\ncondannare a morte 24 membri del partito."}
{"id": "5596773", "revid": "767487", "url": "https://it.wikipedia.org/wiki?curid=5596773", "title": "Kryptonite (3 Doors Down)", "text": "Kryptonite \u00e8 un singolo del gruppo rock statunitense 3 Doors Down, pubblicato nel 2000 dalla Republic Records. \u00c8 il primo singolo estratto dall'album \"The Better Life\".\nNote.\nIl tema di Kryptonite \u00e8 il rapporto di un padre e di una bambina ed il suo cambiamento con il trascorrere degli anni.\nMentre durante l'infanzia il pap\u00e0 \u00e8 idealizzato alla stregua un supereroe (superman), con il passare del tempo le cose non potranno che cambiare. (\"Un tempo per te ero forte, mentre dopo sono diventato un debole, ma ho sempre custodito i tuoi segreti\") ancora (\"Una volta sei caduta ed hai battuto la testa, se non fosse stato per me saresti morta\") Il soggetto narrante \u00e8 il padre, che assiste progressivamente al proprio decadimento fisico e mentale. (\"Se da vecchio diventer\u00f2 pazzo, continuerai ancora a chiamarmi superman?\") Il trascorrere degli anni rappresenta, quindi, la metafora della kryptonite e della perdita dei superpoteri."}
{"id": "5596774", "revid": "767487", "url": "https://it.wikipedia.org/wiki?curid=5596774", "title": "Pa's Overalls", "text": "Pa's Overalls \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 agosto 1916."}
{"id": "5596775", "revid": "287204", "url": "https://it.wikipedia.org/wiki?curid=5596775", "title": "Cantone di Moissac", "text": "Il Cantone di Moissac \u00e8 una divisione amministrativa dell'Arrondissement di Castelsarrasin.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5596777", "revid": "767487", "url": "https://it.wikipedia.org/wiki?curid=5596777", "title": "Let Me Go (3 Doors Down)", "text": "Let Me Go \u00e8 un singolo del gruppo rock statunitense 3 Doors Down, pubblicato nel 2005 ed estratto dall'album \"Seventeen Days\".\nIl brano \u00e8 stato usato nell'episodio 4x19 della popolare serie tv \"Smallville\"."}
{"id": "5596779", "revid": "767487", "url": "https://it.wikipedia.org/wiki?curid=5596779", "title": "Hesper of the Mountains", "text": "Hesper of the Mountains \u00e8 un film muto del 1916 diretto da Wilfrid North.\nLa sceneggiatura si basa sul romanzo \"Hesper: A Novel\" di Hamlin Garland, pubblicato a New York nel 1903.\nTrama.\nAnn Rupert lascia a malincuore New York per accompagnare il fratello convalescente in un viaggio nell'Ovest. Nel ranch dove soggiornano, il caposquadra Rob Raymond si innamora di lei. Ann, bench\u00e9 suo padre fosse soprannominato Hesper of the Mountains, si sente cos\u00ec fuori luogo in quei posti che finisce anche per trattare con freddezza i'innamorato quando questi tenta di corteggiarla. Neanche vederlo riuscire a impedire da solo uno scontro tra minatori in sciopero e gli uomini di legge tocca granch\u00e9 la giovane donna, che parte per New York, indifferente. Non passa molto tempo, per\u00f2, che Ann comincia ad avere nostalgia di quella vita rude ma autentica. Tanto che finisce per chiamare Rob: il cowboy corre subito da lei per riportarla con s\u00e9 nel West.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato il 24 luglio 1916 con il numero LP8790.\nDistribuito dalla V-L-S-E, il film usc\u00ec nelle sale cinematografiche statunitensi il 31 luglio 1916."}
{"id": "5596780", "revid": "965985", "url": "https://it.wikipedia.org/wiki?curid=5596780", "title": "A Girl Can Mack", "text": "A Girl Can Mack \u00e8 il secondo album in studio del gruppo musicale femminile statunitense 3LW, pubblicato nel 2002."}
{"id": "5596781", "revid": "481666", "url": "https://it.wikipedia.org/wiki?curid=5596781", "title": "Rose E. Tapley", "text": ""}
{"id": "5596791", "revid": "767487", "url": "https://it.wikipedia.org/wiki?curid=5596791", "title": "Naughty or Nice", "text": "Naughty or Nice \u00e8 un album in studio natalizio, nonch\u00e9 il terzo e ultimo in generale, del gruppo musicale femminile statunitense 3LW, pubblicato nel 2002."}
{"id": "5596811", "revid": "729019", "url": "https://it.wikipedia.org/wiki?curid=5596811", "title": "Tachicardia di Coumel", "text": "La tachicardia di Coumel \u00e8 anche detta tachicardia permanente reciprocante giunzionale. Si tratta di una tachicardia da rientro a-v da via accessoria anomala lenta con conduzione retrograda.\nDeve il suo nome all'aritmologo francese Philippe Coumel (1935-2004) che l'ha descritta come entit\u00e0 a s\u00e9 stante nel 1967.\nEra per\u00f2 gi\u00e0 stata segnalata nel 1927 da Gallavardin e Veil.\nClinica.\nSi tratta di un'aritmia sopraventricolare rara.\nLe sue caratteristiche cliniche sono:\nElettrofisiologia.\nDa un punto di vista elettrofisiologico \u00e8 causata da un circuito di rientro costituito da un percorso in senso anterogrado attraverso il sistema nodo-hissiano e in senso retrogrado attraverso una via accessoria atrio-ventricolare occulta a sede parasettale posteriore, a bassa velocit\u00e0 di conduzione e con propriet\u00e0 decrementali. La via accessoria responsabile della tachicardia di Coumel ha quindi caratteri simili a quelli del nodo AV, cio\u00e8 conduzione frequenza-dipendente.\nRaramente la via occulta retrograda pu\u00f2 avere altra sede (posteriore o laterale destra o laterale sinistra). Ovviamente in questi casi la morfologia dell'onda P \u00e8 differente.\nL'innesco e l'interruzione dell'aritmia non \u00e8 determinato da un battito prematuro, ma da variazioni critiche del ciclo RR, cio\u00e8 per valori della frequenza cardiaca ai quali il fronte di attivazione trova la via retrograda decrementale al di fuori della refrattariet\u00e0. Da ci\u00f2 l'andamento incessante o iterativo.\nElettrocardiogramma.\nL'elettrocardiogramma di superficie \u00e8 caratteristico. L'attivazione atriale retrograda si manifesta caratteristicamente con onde P negative e profonde in D2, D3, aVF e positive in aVR e aVL (asse -90\u00b0). Le P sono negative anche in V6.\nL'intervallo RP' \u00e8 di poco inferiore a P'R (a causa della bassa velocit\u00e0 di conduzione attraverso la via anomala, l'attivazione degli atri \u00e8 molto ritardata rispetto a quella dei ventricoli, e di conseguenza l'intervallo R-P \u00e8 molto pi\u00f9 lungo rispetto alla tachicardia da rientro nodale. \nIl rapporto atrio-ventricolare \u00e8 obbligatoriamente 1 a 1, perch\u00e9 l'atrio e il ventricolo sono parte del circuito.\nIl QRS conserva la morfologia normale.\nLa diagnosi elettrocardiografica differenziale va fatta con tutte le tachicardie sopraventricolari con intervallo RP' lievemente inferiore all'intervallo P'R: la tachicardia sopraventricolare da rientro fast-slow o slow-slow, le tachicardie atriali ad origine nella zona del seno coronarico.\nTerapia.\nLe manovre di stimolazione vagale (ad esempio il massaggio del seno carotideo) interrompono la tachicardia ogniqualvolta inducono il blocco AV. \nLa terapia farmacologica (in genere si usa la digitale, il betabloccante nadololo o l'antiaritmico di classe III amiodarone, che rallentano la velocit\u00e0 di conduzione nel nodo a-v o nella via retrograda) \u00e8 scarsamente efficace, consentendo per lo pi\u00f9 di rallentare la frequenza della tachicardia (aumento dell'intervallo R-R) rendendola sopportabile.\nLa terapia risolutiva \u00e8 l'ablazione transcatetere della via accessoria, non sempre agevole per la complessit\u00e0 anatomica della regione parasettale posteriore."}
{"id": "5596812", "revid": "965985", "url": "https://it.wikipedia.org/wiki?curid=5596812", "title": "Want (3OH!3)", "text": "Want \u00e8 il secondo album in studio del gruppo musicale statunitense 3OH!3, pubblicato nel 2008."}
{"id": "5596814", "revid": "1245774", "url": "https://it.wikipedia.org/wiki?curid=5596814", "title": "Organi della chiesa di San Sulpizio a Parigi", "text": "Gli organi della chiesa di San Sulpizio a Parigi sono quattro.\nI due strumenti principali furono costruiti entrambi da Aristide Cavaill\u00e9-Coll riutilizzando il materiale di strumenti precedenti:\nLa chiesa dispone anche di due organi minori:\nAlla chiesa di San Sulpizio sono legati diversi importanti organisti e compositori, tra i quali Louis-Nicolas Cl\u00e9rambault, Louis James Alfred Lef\u00e9bure-W\u00e9ly, Charles-Marie Widor, Louis Vierne e Marcel Dupr\u00e9.\nDal 1985 \u00e8 organista titolare dell'organo maggiore Daniel Roth.\nStoria.\nL'attuale chiesa di San Sulpizio a Parigi venne costruita a pi\u00f9 riprese tra il 1645 e il 1775, anno in cui venne completata la facciata; essa sorgeva su un luogo di culto pi\u00f9 antico, di origine medioevale, che venne demolito nel XVII secolo per lasciar posto al nuovo edificio barocco.\nLa presenza di un organo nella chiesa medievale \u00e8 testimoniata fin dal XVI secolo. Nel 1614 ne venne costruito uno utilizzando il materiale fonico di quello precedente che venne provvisoriamente collocato nel coro della chiesa edificanda e, successivamente, spostato su una cantoria al lato dell'altare maggiore. Nel 1725 venne sostituito da un nuovo organo, collocato nel transetto. Completato il nuovo edificio, l'organaro Fran\u00e7ois-Henri Clicquot venne incaricato nel 1776 di costruire per esso un grande strumento, che avrebbe trovato luogo sopra la cantoria in controfacciata, all'interno di un'elaborata cassa lignea che venne realizzata nel 1778 dallo scultore Fran\u00e7ois-Joseph Duret su progetto di Jean Chalgrin. L'organo venne completato nell'aprile del 1781 e collaudato da Claude Balbastre, Armand-Louis Couperin e Nicolas S\u00e9jan, organisti della cattedrale di Notre-Dame; l'inaugurazione si tenne il 15 maggio dello stesso anno. Lo strumento disponeva di 64 registri disposti su cinque manuali e pedale, per un totale di 4328 canne.\nDurante la Rivoluzione francese l'organo non sub\u00ec atti vandalici. Nel corso del XIX secolo, fu oggetto di una serie di importanti restauri e rimaneggiamenti. Il primo venne condotto a partire dal 1834 da Louis Callinet, il quale dovette sospendere i lavori nel 1838 a causa della crisi dell'azienda; essi vennero rilevati e portati a termine da Pierre-Alexandre Ducroquet (titolare della nuova ditta Daublaine Callinet), tra il 1844 e il 1846; l'organaro adatt\u00f2 ai nuovi gusti dell'epoca lo strumento, installando la leva Barker e la cassa espressiva e sostituendo alcuni registri, che vennero portati a 65.\nDi seguito la disposizione fonica:\nL'esito di tale intervento lasci\u00f2 insoddisfatto sia il clero parrocchiale, sia l'organista, tanto che, quando nel 1855 Aristide Cavaill\u00e9-Coll (originariamente chiamato solo per effettuare una manutenzione straordinaria) propose una ricostruzione dello strumento, la proposta venne accettata: i lavori cominciarono nel 1857 per terminare nel 1862 (\"opus 118/63\").\nCavaill\u00e9-Coll mantenne circa il 40% del materiale fonico di Clicquot e costru\u00ec uno strumento grandioso, con 100 registri per un totale di 6706 canne, paragonabile soltanto ai due organi considerati all'epoca i migliori: quello della cattedrale di Liverpool, costruito da Henry Wills, e quello del duomo di Ulma, di Walcker. Nell'organo di Saint-Sulpice, l'organaro introdusse una nuova tipologia di consolle: a differenza delle consolle precedenti, che avevano i pomelli dei registri posti parallelamente alle tastiere, in essa questi, dato il loro alto numero, per facilitare l'organista, erano stati disposti a semicerchio. Un'altra innovazione fu l'introduzione di uno dei primi esempi di combinazione meccanica libera, possibile grazie alla Leva Barker.\nDi seguito la disposizione fonica originaria dello strumento:\nLo strumento venne suonato pubblicamente per la prima volta il 19 aprile 1862 per la Veglia pasquale; il concerto inaugurale ebbe luogo il seguente 29 aprile e fu tenuta da C\u00e9sar Franck, Camille Saint-Sa\u00ebns, Alexandre Guilmant, Auguste Bazille e l'allora organista titolare, Georges Schmitt.\nAristide Cavaill\u00e9-Coll intervenne pi\u00f9 volte sull'organo; la prima poco dopo il termine della costruzione, su richiesta del nuovo organista titolare, Louis James Alfred Lef\u00e9bure-W\u00e9ly, che fece aggiungere tre accessori, quali un pedaletto per simulare il rumore del tuono, un congegno per simulare il rumore della grandine e un usignolo. Poi, nel 1883, effettu\u00f2 un intervento di manutenzione straordinaria (\"opus 581\"). L'organo di San Sulpizio valse alla ditta costruttrice la medaglia d'oro da parte della Soci\u00e9t\u00e9 d'encouragement pour l'industrie nationale, il 6 aprile 1864.\nAllo stesso organaro, nel 1858, venne affidata la costruzione di un secondo organo a canne (\"opus 336/324\") da collocarsi al centro dell'abside e destinato ad accompagnare i canti, dopo che quello del transetto era stato venduto in seguito alla costruzione dell'organo maggiore. Il nuovo strumento aveva 22 registri su due manuali e pedale e venne restaurato una prima volta dal costruttore nel 1868, poi da Charles Mutin agli inizi del XX secolo e infine nel 1981 da Jacques Picaud.\nNel 1903 Charles Mutin oper\u00f2 un importante intervento di restauro su indicazioni di Charles-Marie Widor, nel corso del quale venne effettuata una reintonazione generale, venne cambiato l'ordine dei manuali (\"Bombarde\", rinominato \"Solo\", venne spostato al quinto in sostituzione del \"R\u00e9cit expressif\", calato al terzo in luogo del \"Positif\", spostato al secondo), e molti registri furono sostituiti con altri. Nel 1933, in occasione del pensionamento di Widor dopo 64 anni di servizio come organista, vennero aggiunti al pedale dalla ditta Pleyel-Cavaill\u00e9-Coll due registri (\"Principal 16'\" e \"Principal 8'\"), situati fuori cassa e collegati con trasmissione pneumatica. L'organista avrebbe voluto pagare personalmente i due nuovi registri, tuttavia essi vennero offerti dalla parrocchia come riconoscenza per il suo operato.\nTra il 1988 e il 1991, su iniziativa dell'organista titolare Daniel Roth (nominato nel 1985), l'organo \u00e8 stato oggetto di un accurato restauro filologico ad opera di Jean Renaud. In virt\u00f9 dell'ottimo lavoro svolto, l'organaro \u00e8 stato successivamente nominato dal ministero della cultura francese cavaliere dell'Ordine delle arti e delle lettere.\nFra i musicisti illustri che si sono succeduti come organisti titolari della chiesa di San Sulpizio vi sono Louis-Nicolas Cl\u00e9rambault (titolare dal 1714 al 1749 dell'organo secentesco del coro), Louis James Alfred Lef\u00e9bure-W\u00e9ly (dal 1863 al 1869), Charles-Marie Widor (dal 1869 al 1933, il quale inizialmente, alla luce della sua giovane et\u00e0, era stato assunto per un anno di prova, al termine del quale, pur non essendo stata ufficializzata la sua nomina a organista titolare a tempo indeterminato, svolse tale ruolo \"de facto\" per altri 63 anni) e Marcel Dupr\u00e9 (dal 1934 al 1971); Louis Vierne fu vice-organista dal 1892 al 1900, anno in cui venne nominato titolare dell'organo maggiore della cattedrale di Notre-Dame.\nL'organo maggiore \u00e8 classificato come monumento storico di Francia sia relativamente alla cassa (dal 20 febbraio 1905), che alla parte strumentale (dall'11 settembre 1978).\nOrgano maggiore.\nL'organo a canne Cavaill\u00e9-Coll \"opus 118/63\" \u00e8 situato al di sopra della cantoria in controfacciata; quest'ultima, con il pavimento alla stessa altezza dell'innesto delle arcate a tutto sesto che dividono la navata centrale dalle due laterali, \u00e8 sorretta da due file di sei alte colonne corinzie scanalate, ed \u00e8 delimitata da una balaustra marmorea.\nLo strumento \u00e8 a trasmissione meccanica con leva Barker, ad eccezione dei due registri \"Principale 16'\" e \"Principale 8\" del Pedale, aggiunti nel 1933, che sono a trasmissione pneumatica. I registri sono 102, per un totale di 135 file e circa 7000 canne, che ne fanno uno degli organi pi\u00f9 grandi della citt\u00e0 di Parigi.\nLo strumento \u00e8 racchiuso all'interno della cassa neoclassica, realizzata nel 1778 dallo scultore Fran\u00e7ois-Joseph Duret su progetto di Jean Chalgrin, riccamente decorata con sculture e intagli; essa idealmente forma un peristilio che si sviluppa attorno ad un'esedra centrale, con un alto cornicione sorretto da colonne corinzie, tra le quali vi sono le canne di facciata, in parte occultate da sculture a tutto tondo; quest'ultime raffigurano rispettivamente: \"Re David citaredo\" (al centro), quattro \"Angeli musicanti\" e le \"Allegorie dell'abbondanza\" (alle estremit\u00e0); il coronamento della cassa \u00e8 costituito da angeli che sorreggono strumenti musicali. Al centro della balaustra della cantoria vi \u00e8 il finto positivo tergale, il quale cela la consolle; esso \u00e8 sormontato da un orologio sostenuto da due puttini.\nIl materiale fonico si articola su tre piani sovrapposti: all'interno della cassa, \"Grand-Ch\u0153ur\" (primo manuale) e \"Grand-Orgue\" (secondo manuale) sono collocati all'altezza delle canne di facciata, mentre \"Positif\" (terzo manuale) e \"Solo\" (quinto manuale) si trovano ad un livello superiore; le canne del \"P\u00e9dale\", poi, si articolano in due corpi simmetrici alle estremit\u00e0 laterali dello strumento, pi\u00f9 in basso rispetto alle altre; infine, il \"R\u00e9cit expressif\" (quarto manuale), che racchiude anche il materiale fonico dell'originario positivo tergale, \u00e8 posto al di sopra della copertura della cassa, con ampia griglia espressiva visibile dalla navata.\nLa consolle \u00e8 posta al centro della cantoria, rivolta verso la navata, fissa e indipendente. Le tastiere sono cinque e dispongono di 56 note ciascuna, con estensione \"Do\"-\"Sol\"; la pedaliera, invece, \u00e8 dritta ed ha 30 note con estensione \"Do\"-\"Fa\". I registri sono azionati da pomelli ad estrazione, con i nomi riportati su tondini in porcellana; a causa dell'elevato numero di tali comandi, per la prima volta Cavaill\u00e9-Coll adott\u00f2 la soluzione di disporli su gradoni non pi\u00f9 paralleli ai manuali, bens\u00ec ad emiciclo. Tra i pedaletti posti al di sopra della testiera, quello all'estrema destra (pi\u00f9 grande rispetto agli altri) comanda la griglia espressiva del quarto manuale: \u00e8 a scorrimento verticale e prevede tre differenti posizioni ad incastro. L'organo \u00e8 dotato anche di un sistema di combinazione aggiustabile pneumatico, che consente di preparare una combinazione per ciascuna divisione e richiamabile tramite pomello (\"Grand-Ch\u0153ur\" e \"Grand'Orgue\" hanno un unico pomello in comune).\nDi seguito la disposizione fonica dello strumento:\nOrgano del coro.\nL'\"opus 336/324\" di Aristide Cavaill\u00e9-Coll \u00e8 l'organo a canne del coro. Esso \u00e8 situato a pavimento al disotto dell'arcata centrale dell'abside semicircolare della chiesa, in asse con l'altare maggiore barocco.\nLo strumento dispone di 22 registri, per un totale di 24 file, ed \u00e8 a trasmissione integralmente meccanica. Il materiale fonico \u00e8 alloggiato all'interno di una cassa lignea squadrata che, sul prospetto rivolto verso il coro e il presbiterio, presenta una griglia finemente intagliata, posta tra due gruppi di canne con bocche \"a mitria\" allineate orizzontalmente.\nLa consolle, indipendente, \u00e8 fissa, ed \u00e8 posta lungo l'asse longitudinale della chiesa, rivolta verso il presbiterio; essa dispone di due tastiere di 54 note ciascuna (\"Do\"-\"Fa\") e pedaliera dritta (leggermente incassata rispetto alla pedana su cui si trova la consolle) di 30 note (\"Do\"-\"Fa\"). I registri sono azionati da tiranti a pomello disposti su pi\u00f9 file orizzontali ai lati e al di sopra dei manuali, con i nomi su tondi di porcellana. La disposizione fonica \u00e8 la seguente:\nOrgano da continuo.\nL'organo da continuo \u00e8 abitualmente collocato nella cappella dell'Assunzione e viene di volta in volta spostato all'interno della chiesa di San Sulpizio secondo necessit\u00e0. Si tratta di un organo positivo a cassapanca realizzato nel 2019 dall'ungherese Gyula V\u00e1gi. Lo strumento, di modeste dimensioni, \u00e8 interamente racchiuso entro una cassa lignea a forma di parallelepipedo, che si apre verso l'esterno con grigliati cruciformi lungo le pareti laterali e anteriore; da quella posteriore, invece, sporgono l'unica tastiera, di 51 note (\"Do\"-\"Re\") e i pomelli dei registri; non c'\u00e8 pedaliera. L'organo \u00e8 a trasmissione integralmente meccanica e dispone di 3 registri, con la seguente disposizione fonica:\nOrgano da studio.\nNella cappella del Bambino Ges\u00f9, facente parte degli ambienti sotterranei della chiesa e corrispondente alla soprastante cappella assiale, si trova un organo attualmente impiegato come strumento da studio e realizzato dalla ditta Gonzalez nella seconda met\u00e0 del XX secolo; esso \u00e8 collocato a pavimento, lungo il lato sinistro, con cassa di fattura geometrica al centro della quale sporge la consolle, la quale dispone di due tastiere e pedaliera. Di seguito la disposizione fonica:"}
{"id": "5596815", "revid": "767487", "url": "https://it.wikipedia.org/wiki?curid=5596815", "title": "3OH!3 (album)", "text": "3OH!3 \u00e8 il primo ed eponimo album in studio del gruppo musicale statunitense 3OH!3, pubblicato nel 2007 in maniera indipendente."}
{"id": "5596817", "revid": "767487", "url": "https://it.wikipedia.org/wiki?curid=5596817", "title": "Don't Trust Me", "text": "Don't Trust Me \u00e8 un singolo del gruppo musicale statunitense 3OH!3, pubblicato nel 2008 ed estratto dall'album \"Want\".\nIl brano.\nLa canzone \u00e8 stata scritta da Sean Foreman e Nathaniel Motte, ossia i due componenti del gruppo, insieme a Benjamin Levin aka Benny Blanco, anche produttore del brano."}
{"id": "5596840", "revid": "767487", "url": "https://it.wikipedia.org/wiki?curid=5596840", "title": "Dear Percy", "text": "Dear Percy \u00e8 un cortometraggio muto del 1916 diretto da Charles Dickson.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 31 luglio 1916."}
{"id": "5596844", "revid": "767487", "url": "https://it.wikipedia.org/wiki?curid=5596844", "title": "A Hard Job", "text": "A Hard Job (o \"His Hard Job\") \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 luglio 1916."}
{"id": "5596861", "revid": "181699", "url": "https://it.wikipedia.org/wiki?curid=5596861", "title": "Fahad bin Sa'ud Al Sa'ud", "text": "Primi anni di vita.\nIl principe Fahad \u00e8 nato a Riad nel 1923 ed era il primo figlio di re Sa'ud. Sua madre era Munira bint Sa'ad bin Sa'ud bin Faysal Al Sa'ud. In realt\u00e0 prima di lui era nato un principe che portava il suo stesso nome ma che \u00e8 deceduto nell'infanzia.\nCarriera.\nDurante il regno di suo padre, dal 1957 al 1960, \u00e8 stato nominato ministro della difesa e ispettore generale. In seguito, dal 1964 al 1968 \u00e8 stato ambasciatore in Grecia, paese di esilio del deposto padre.\nVita personale.\nFahad si \u00e8 sposato due volte. La prima moglie \u00e8 stata Al Anoud bint Faysal Al Sa'ud, figlia di re Faysal. I due si sono separati dopo alcuni anni di matrimonio. La sua seconda moglie era di origine siriana.\nMorte e funerale.\nIl 30 ottobre 2006 il principe Fahad \u00e8 morto nella sua residenza della capitale. La salma \u00e8 stata poi sepolta nel cimitero al-Adl di La Mecca."}
{"id": "5596868", "revid": "1005847", "url": "https://it.wikipedia.org/wiki?curid=5596868", "title": "Partito Democratico Agrario di Romania", "text": "Il Partito Democratico Agrario di Romania (in romeno: \"Partidul Democrat Agrar din Rom\u00e2nia\" - PDAR) \u00e8 stato un partito politico romeno fondato nel 1990 da Victor Surdu.\nAlle elezioni parlamentari del 1990 ottenne l'1,8% dei voti e 9 seggi alla camera, mentre alle successive elezioni parlamentari del 1992 non raggiunse lo sbarramento del 3% necessario ai fini della ripartizione dei seggi della camera, ottenendo, per\u00f2, 5 mandati senatoriali.\nAlle elezioni parlamentari del 1996 promosse la costituzione di un'alleanza con il Movimento Ecologista di Romania e il Partito Umanista Romeno; la coalizione, denominata Unione Nazionale di Centro (\"Uniunea Na\u021bional\u0103 de Centru\") ottenne soltanto lo 0,9% dei voti senza conseguire alcun seggio.\nNel 1998 il partito si fuse con il Partito Nuova Romania (\"Partidul Noua Rom\u00e2nie\") e il Partito Liberale-Cristiano (\"Partidul Liberal Cre\u0219tin\"), costituendo il Partito Nazionale Romeno (\"Partidul Na\u021bional Rom\u00e2n\"). Il nuovo soggetto politico si present\u00f2 alle elezioni parlamentari del 2000 con il Partito dell'Unit\u00e0 Nazionale Romena.\nStoria.\nFondazione e ruolo nel governo provvisorio.\nIn seguito alla rivoluzione romena del 1989 che rovesci\u00f2 il regime comunista di Nicolae Ceau\u0219escu il potere fu assunto ad interim da un governo provvisorio (il Consiglio del Fronte di Salvezza Nazionale, CFSN, poi denominato Consiglio provvisorio di unit\u00e0 nazionale, CPUN) costituito principalmente da ex membri del Partito Comunista Romeno (PCR) che, nel febbraio 1990, formarono il partito del Fronte di Salvezza Nazionale (FSN), grande gruppo politico che domin\u00f2 la presenza nelle istituzioni e nei mezzi di informazione nel primo periodo di transizione alla democrazia. Il 31 dicembre 1989 il CFSN con presidente Ion Iliescu eman\u00f2 il decreto di abolizione del partito unico, consentendo la formazione di nuovi gruppi. Sorsero, quindi, numerosi nuovi partiti che miravano ad avere rappresentanza in parlamento.\nNel gennaio 1990, nel quadro del primo governo provvisorio, il Roman I, fu nominato ministro segretario di stato del ministero dell'agricoltura l'agronomo e gi\u00e0 membro del CPUN Victor Surdu. Questi il 29 gennaio costitu\u00ec il Partito Democratico Agrario di Romania (PDAR), nato in difesa di tre sicurezze fondamentali: quella alimentare, quella sociale e quella nazionale. Fu un partito di centro con dottrina ruralista ma, a differenza di altri nuovi partiti ruralisti come il Partito Nazionale Contadino Cristiano Democratico (PN\u021aCD), ebbe una componente nazionalista conservatrice che lo avvicin\u00f2 al fronte ideologico del FSN. La sua prima conferenza nazionale si tenne tra l'11 e il 12 aprile 1990, mentre il primo congresso, che ufficializz\u00f2 le nomine alla dirigenza, venne celebrato tra il 21 e il 22 giugno dello stesso anno presso l'Ateneo rumeno di Bucarest.\nIl PDAR partecip\u00f2 al governo provvisorio fino al giugno 1990 portando a termine, tramite il lavoro dei ministri Nicolae \u0218tefan e Victor Surdu, importanti decreti legislativi, come il decreto 42/1990 che consentiva agli agricoltori di rientrare in possesso dei terreni confiscati e collettivizzati dallo stato nel periodo 1949-1962, e avviando processi di riforma nel campo dell'agricoltura.\nTra il 1990 e il 1992 il PDAR crebbe assorbendo numerosi piccoli partiti e associazioni: il Partito Democratico del Lavoro Agricolo, Industriale e Intellettuale (\"Partidul Democrat al Muncii Agricole, Industriale \u0219i Intelectuale\"), il Partito della Ricostruzione Nazionale di Romania (\"Partidul Reconstruc\u021biei Na\u021bionale din Rom\u00e2nia\"), il Partito dell'Unit\u00e0 e della Dignit\u00e0 Nazionale (\"Partidul Unit\u0103\u021bii \u0219i Demnit\u0103\u021bii Na\u021bionale\"), il Partito Democratico dell'Unit\u00e0 del Villaggio Romeno (\"Partidul Democrat al Unit\u0103\u021bii Satului Rom\u00e2nesc\") e il Partito del Lavoro e della Giustizia Sociale di Romania (\"Partidul Muncii \u0219i Drept\u0103\u021bii Sociale din Rom\u00e2nia\").\nIngresso in parlamento.\nIn occasione delle elezioni per la I legislatura del maggio 1990 il PDAR ottenne 9 deputati (1,83% delle preferenze), ma nessun senatore (1,59%). Per preservare la propria indipendenza, il PDAR non indic\u00f2 nessun candidato alla presidenza della repubblica, n\u00e9 sostenne il candidato di un altro partito. I deputati eletti furono Victor Surdu, Costache Bejan, Gheorghe Chivu, Constantin Gib, Nicolae Iuruc, Valeriu Pescaru, Gheorghe Scrieciu, Dumitru Teaci, Ioan Seracin (sostituito nel febbraio 1992 da Eugen Ardelean) e Gligor Ciortea (sostituito nel febbraio 1992 dal deputato del PN\u021aCD Liviu Lalu). Visto il ristretto numero di parlamentari, il PDAR form\u00f2 un gruppo parlamentare denominato Gruppo parlamentare democratico-agrario e social-democratico (\"Grupul parlamentar democrat-agrar \u0219i social-democrat\") insieme ai deputati del Partito Socialista Democratico Romeno e di altre piccole formazioni. Pur escluso dagli esecutivi presieduti da Petre Roman tra il giugno 1990 e il settembre 1991, il PDAR sigl\u00f2 comunque un accordo di collaborazione con il partito di governo. Nel luglio 1991 firm\u00f2 la \"Carta per la Riforma e la Democrazia\" (\"Carta pentru Reforma \u0219i Democra\u021bie\"), documento che segnava la nascita di un'alleanza politica tra il FSN e i gruppi minori del Partito Nazionale Liberale-Ala Giovanile (PNL-AT), del PDAR e del Movimento Ecologista di Romania (MER). Questo fu definito dal primo ministro Roman come un atto di rispetto reciproco tra le varie forze e di partecipazione responsabile alle decisioni politiche assunte dal governo. La finalit\u00e0 era quella di realizzare consultazioni e valutazioni periodiche, in modo da permettere agli aderenti di realizzare un'opposizione costruttiva. Il PDAR si ritir\u00e0 dall'accordo nel gennaio 1992. Nel corso della legislatura il PDAR partecip\u00f2 al governo promosso dal FSN insieme ad altre forze politiche minori a sostegno del primo ministro Theodor Stolojan tra l'ottobre 1991 e il novembre 1992. Il ministro dell'agricoltura del governo Stolojan fu, infatti, Petru M\u0103rculescu.\nAlle prime elezioni amministrative locali del 1992 il PDAR risult\u00f2 il terzo partito del paese, giungendo dietro ai due partiti maggiori, cio\u00e8 il Fronte Democratico di Salvezza Nazionale (FDSN, centro-sinistra) e la Convenzione Democratica Romena (CDR, centro-destra). Pur concorrendo in diverse citt\u00e0 e distretti in coalizione con il FDSN, il PDAR ottenne nel complesso l'elezione di 4.622 consiglieri comunali, 211 consiglieri di distretto e 232 sindaci.\nNell'autunno del 1992 si celebrarono le elezioni per il rinnovo del parlamento. Mentre al senato il partito ottenne il 3,30% delle preferenze, riuscendo ad ottenere l'elezione di 5 senatori (Ion Coja, Gigel Grigore, Victor Neagu, Emil Scurtu e Florin Velicu), alla camera consegu\u00ec 326.289 voti, pari al 2,9999%, sotto la soglia di sbarramento per uno scarto di appena 118 voti, rimanendo rocambolescamente senza rappresentanti alla camera dei deputati.\nDalle elezioni usc\u00ec vincitore il FDSN del presidente della repubblica Iliescu, che diede vita al governo V\u0103c\u0103roiu in alleanza con altri partner minori (Partito dell'Unit\u00e0 Nazionale Romena, Partito Grande Romania, Partito Socialista del Lavoro). Sebbene non ufficialmente affiliato al FDSN, il PDAR forn\u00ec in diverse occasioni il proprio appoggio parlamentare al nuovo esecutivo, passando ad una pi\u00f9 decisa opposizione solamente nell'aprile 1994, quando il governo introdusse una tassa sui terreni agricoli per far fronte alle richieste del Fondo monetario internazionale.\nTracollo del 1996.\nMentre la popolarit\u00e0 del partito sub\u00ec un crollo che si riflesse nei sondaggi, nel corso del III congresso del 2-3 marzo 1996 Surdu annunci\u00f2 le proprie dimissioni da presidente. La nuova guida fu assunta da Mihai Berca.\nIl calo fu confermato alle elezioni amministrative locali del giugno 1996, alle quali il PDAR ottenne 2.351 consiglieri comunali, 63 consiglieri di distretto e 199 sindaci, che introdussero la tornata elettorale nazionale del novembre 1996.\nMentre in un primo momento il partito consider\u00f2 l'idea di presentare un candidato alla presidenza con la figura di Ion Coja, personaggio nazionalista gi\u00e0 senatore del PDAR ed ex membro della formazione xenofoba del PUNR, le alleanze strette in estate cambiarono i piani della dirigenza. Dopo aver assorbito gli effimeri Partito Democratico Costituzionale di Romania (\"Partidul Democrat Constitu\u0163ional din Rom\u00e2nia\") e Partito Ecologista-Umanista (\"Partidul Ecologist-Umanist\"), nella seconda parte dell'anno, infatti, il PDAR strinse un accordo con il Partito Umanista Romeno (PUR) di Dan Voiculescu e con il Movimento Ecologista di Romania (MER), che port\u00f2 alla nascita della coalizione denominata Unione Nazionale di Centro (UNC). Questa riuniva le tre formazioni ed era mirata alla partecipazione su liste comuni alle elezioni parlamentari in Romania del 1996 e al sostegno congiunto al candidato presidenziale Ioan Pop de Popa, luminare della cardiologia vicino al PUR. La coalizione, tuttavia, non ottenne il successo auspicato e alle elezioni rimase sotto l'1% sia alla camera che al senato, senza ottenere alcun parlamentare. Visto l'insuccesso, l'UNC si sciolse subito dopo la tornata elettorale.\nFusione con il Partito Nuova Romania.\nRimasto fuori dal parlamento e soggetto a defezioni importanti (Surdu lasci\u00f2 il partito alla fine del 1996), il PDAR cerc\u00f2 nuovi alleati. Nel marzo 1998 Berca raggiunse un accordo per la fusione con il nazionalista Partito Nuova Romania (\"Partidul Noua Rom\u00e2nie\") di Ovidiu Tr\u0103snea e Virgil M\u0103gureanu, ex direttore dell'intelligence del Serviciul Rom\u00e2n de Informa\u021bii. All'alleanza si aggiunse anche il minuscolo Partito Liberale Cristiano (\"Partidul Liberal-Cre\u0219tin\"). Il nuovo soggetto politico si chiam\u00f2 Partito Nazionale Romeno (\"Partidul Na\u021bional Rom\u00e2n\", PNR) e la sua guida fu assunta da Viorel Cataram\u0103.\nIl PNR a sua volta spar\u00ec dalla scena politica romena nel 2000, dopo un'ulteriore fusione con il PUNR."}
{"id": "5596869", "revid": "1494169", "url": "https://it.wikipedia.org/wiki?curid=5596869", "title": "Fleetwood Mac (disambigua)", "text": ""}
{"id": "5596872", "revid": "1522738", "url": "https://it.wikipedia.org/wiki?curid=5596872", "title": "Gilbert Diend\u00e9r\u00e9", "text": "Biografia.\nDiend\u00e9r\u00e9 nacque nel 1960 circa. \u00c8 accusato di aver preso parte, nel 1987, al colpo di Stato che port\u00f2 all'uccisione di Thomas Sankara.\nDurante il lungo mandato presidenziale di Blaise Compaor\u00e9, fu Capo di Stato Maggiore e capo del Reggimento di sicurezza presidenziale. Fu licenziato alla fine del 2014, dopo la cacciata di Compaor\u00e9.\nIl 17 settembre 2015, a seguito di un colpo di Stato che port\u00f2 alla deposizione del presidente Michel Kafando e del primo ministro Yacouba Isaac Zida, venne nominato Presidente del Consiglio Nazionale della Democrazia del Burkina Faso e instaur\u00f2 un regime militare.\nIl 22 settembre, i militari golpisti e il governo di transizione riuscirono a trovare un accordo, ponendo cos\u00ec fine al colpo di Stato. Lo stesso Diend\u00e9r\u00e9 riconobbe il fallimento del golpe, ritenendolo \"un'inutile perdita di tempo, di risorse e di vite umane\". Il giorno successivo, Kafando fu liberato e torn\u00f2 ad esercitare la sua carica, mentre le truppe del RSP tornarono alla loro base.\nDopo che l'esercito assalt\u00f2 la base del RSP, Diend\u00e9r\u00e9 si rifugi\u00f2 presso l'ambasciata del Vaticano. Il governo assicur\u00f2 alla Santa Sede che il generale non sarebbe stato ucciso ma solo preso in custodia cautelare, cosa che avvenne il 1\u00ba ottobre. Cinque giorni pi\u00f9 tardi, fu incriminato per \"attentato alla sicurezza nazionale\" assieme all'ex ministro degli affari esteri Djibrill Bassol\u00e9."}
{"id": "5596873", "revid": "481666", "url": "https://it.wikipedia.org/wiki?curid=5596873", "title": "Florence Natol", "text": "Biografia.\nNata nell'Ontario nel 1880, si trasfer\u00ec negli Stati Uniti dove, nel 1915, inizi\u00f2 la sua carriera di attrice cinematografica alla Vitagraph. Fece parte, nel ruolo di \"Gertrude\", del team che gir\u00f2 la serie di \"Mr. Jarr\" che aveva come regista Harry Davenport.\nIl 22 novembre 1916, Florence Natol si spos\u00f2 con George Smalden."}
{"id": "5596874", "revid": "729019", "url": "https://it.wikipedia.org/wiki?curid=5596874", "title": "Mashhoor bin Sa'ud Al Sa'ud", "text": "Primi anni di vita.\nIl principe Mashhoor \u00e8 nato a Riad nel 1954 ed era il ventinovesimo figlio di re Sa'ud.\nHa iniziato la sua formazione presso la scuola Re Abd al-Aziz della capitale. In seguito, ha lasciato il regno con suo cugino, il principe Khalid bin Faysal, per studiare negli Stati Uniti presso l'Istituto George Washington. Ha poi conseguito una laurea in scienze politiche presso l'Universit\u00e0 della California. L'unico ruolo pubblico che ha ricoperto \u00e8 stato quello di consigliere del ministro dell'interno.\nVisita negli Stati Uniti del 1957.\nNel 1957, il padre ha effettuato una visita ufficiale a Washington portando suo figlio Mashhoor che soffriva di una malattia. Il presidente Dwight D. Eisenhower ha incaricato il suo medico personale di prendersi cura di lui al Walter Reed Hospital.\nVicenda giudiziaria.\nNel 1985, \u00e8 stato accusato di aver cospirato per contrabbandare cocaina nel Regno Unito e ha trascorso due settimane in carcere prima che l'Alta corte di Londra gli concedesse la libert\u00e0 in cambio di 150000 sterline di cauzione. Questa \u00e8 stata per\u00f2 rifiutata dopo che l'accusa ha riferito alla corte che Mashhoor non aveva l'immunit\u00e0 diplomatica e gli \u00e8 stato ordinato di fare rapporto alla polizia due volte alla settimana fino al processo. Nell'aprile del 1986, il principe \u00e8 stato giudicato colpevole dopo aver ammesso di possedere cocaina e affermato che spendeva circa 500000 dollari l'anno nell'acquisto dello stupefacente e nel mantenere un alto tenore di vita.\nVita personale.\nEra sposato con la principessa Fatima Kurdi. Dalla loro unione sono nati quattro figli, un maschio, Bandar, e tre femmine Bayan, Dalal e Al Bandri.\nMorte.\nIl principe Mashhoor \u00e8 morto il 21 novembre 2004 per un attacco cardiaco."}
{"id": "5596886", "revid": "767487", "url": "https://it.wikipedia.org/wiki?curid=5596886", "title": "Commiato di Cristo dalla madre (Altdorfer)", "text": "Il Commiato di Cristo dalla madre \u00e8 un dipinto di Albrecht Altdorfer. Eseguito probabilmente nel 1520, \u00e8 conservato alla National Gallery di Londra.\nDescrizione.\nL'artista raffigura l'episodio del congedo di Cristo dalla Madre: Maria implora Ges\u00f9, accompagnato da san Pietro e san Giovanni evangelista, di non lasciare Gerusalemme. Il dipinto \u00e8 caratterizzato dalla forte gestualit\u00e0 dei protagonisti, dalla presenza di piccole figure in basso a destra (probabilmente la famiglia committente) e da uno scorcio di tramonto sulla sinistra, forse a indicare l'imminente morte terrena di Cristo."}
{"id": "5596887", "revid": "767487", "url": "https://it.wikipedia.org/wiki?curid=5596887", "title": "Incidente di Chichi-jima", "text": "L'incidente di Chichi-jima fu un episodio di cannibalismo perpetrato ai danni di prigionieri di guerra americani da parte di militari giapponesi nel 1944. Le vittime furono catturate dai Giapponesi in seguito all'abbattimento di aerei da guerra avvenuto nel corso dei bombardamenti americani nell'arcipelago delle Isole Ogasawara.\nGeorge H. W. Bush, all'epoca un pilota ventenne, era tra i nove avieri che sopravvissero all'abbattimento dei loro aerei durante un bombardamento sull'isola di Chichi-jima, una piccola isola a circa 240\u00a0km a nord di Iwo Jima, nel settembre del 1944, e fu l'unico che riusc\u00ec ad evitare la cattura da parte dei Giapponesi. Dopo la guerra si scopr\u00ec che i militari americani catturati erano stati torturati prima di essere giustiziati. Essi furono decapitati per ordine del generale Yoshio Tachibana (\u7acb\u82b1\u82b3\u592b, \"Tachibana Yoshio\"). Lui ed altri ufficiali giapponesi mangiarono quindi alcune parti dei corpi di quattro dei prigionieri.\nTachibana fu processato insieme ad altri 11 militari giapponesi nell'agosto del 1946 per l'esecuzione di avieri della marina militare americana, e per aver praticato cannibalismo su almeno uno di essi. A causa della mancanza di legislazione militare e internazionale in merito di cannibalismo gli imputati vennero condannati per \"omicidio e impedimento di una sepoltura onorevole\".\nSu questo caso si investig\u00f2 anche nel 1947 in un processo per crimini di guerra, e di 30 militari giapponesi imputati, cinque (il maggiore Matoba, il generale Tachibana, l'ammiraglio Mori, il capitano Yoshii e il dottor Teraki) furono giudicati colpevoli. Tachibana fu condannato a morte e impiccato. James Bradley, nel suo libro ', espone dettagliatamente diversi casi di cannibalismo avvenuti durante la Seconda guerra mondiale nei confronti di prigionieri alleati. L'autore sostiene che tali episodi non abbiano incluso solo la consumazione rituale del fegato di prigionieri appena uccisi, ma anche l'uso di prigionieri tenuti in vita per diversi giorni come riserve di carne fresca a cui amputare arti di cui i Giapponesi si cibarono per sostentamento."}
{"id": "5596889", "revid": "254401", "url": "https://it.wikipedia.org/wiki?curid=5596889", "title": "Furongiano", "text": ""}
{"id": "5596893", "revid": "123871011", "url": "https://it.wikipedia.org/wiki?curid=5596893", "title": "Kazuo Shii", "text": "Primi anni di vita.\nShii \u00e8 nato a Yotsukaid\u014d nella prefettura di Chiba, si \u00e8 laureato presso il dipartimento di ingegneria fisica presso l'universit\u00e0 di Tokyo, si \u00e8 unito al Partito Comunista durante il suo primo anno presso l'universit\u00e0 ed \u00e8 diventato un partecipante attivo dell'ala studentesca del partito.\nCarriera politica.\nNel 1990 Shii \u00e8 diventato il capo della segretaria ed \u00e8 stato eletto come membro della Camera dei rappresentanti nel 1993, al congresso del partito nel 2000 Shii \u00e8 stato eletto alla guida del partito.\nShii \u00e8 stato il primo presidente del JCP a visitare la Corea del Sud e primo politico giapponese a visitare il sito della prigione di Soedamun. Ha tenuto un tributo alla memoria degli attivisti anti-colonialisti che sono stati incarcerati durante il periodo del colonialismo giapponese."}
{"id": "5596894", "revid": "729019", "url": "https://it.wikipedia.org/wiki?curid=5596894", "title": "Prima battaglia navale di Siracusa", "text": "La prima battaglia navale di Siracusa (anche detta battaglia del Porto Grande dal luogo in cui si \u00e8 disputata) si svolse nel 413 a.C. durante la spedizione ateniese in Sicilia della guerra del Peloponneso.\nAntefatti.\nGli ateniesi, giunti a Siracusa nel 415 a.C., iniziarono l'assedio nel 414 a.C. A quel punto i generali siracusani, Ermocrate e Gilippo, dopo varie discussioni e piccoli scontri, decisero di affrontare gli ateniesi nelle acque favorevoli del Porto Grande.\nSvolgimento.\nA narrare le vicende della battaglia del Porto Grande \u00e8 lo storico ateniese della guerra del Peloponneso, Tucidide, nel VII libro della sua opera.\nIl pretesto per iniziare l'attacco non tard\u00f2 ad arrivare ai Siracusani: gli Ateniesi avevano infatti, durante la notte, mossa la loro fanteria. Avvistato un potenziale pericolo, i generali siracusani diedero il segnale d'attacco: 35 triremi uscirono dal Porto Grande, accompagnate da altre 40 del porto piccolo, in direzione del Plemmirio (parte a sud del Porto Grande, in mano agli ateniesi). In risposta al tentativo di attacco, i generali ateniesi schierarono 60 navi e, tra queste, 25 ne mandarono contro quelle nemiche del Porto Grande, mentre le restanti restano a proteggere il Plemmirio. La battaglia divamp\u00f2, alle 25 navi ateniesi si unirono anche le restanti 35 a protezione del porto, lasciando in questo modo scoperto il Plemmirio. I Siracusani approfittarono cos\u00ec del buco nella difesa avversaria e tramite le truppe di terra conquistarono uno dopo l'altro tre forti ateniesi, proprio quando i Siracusani stavano cominciando a dominare lo scontro nel porto. Ma, nel tentativo di entrare dentro il porto, le navi siracusane persero la formazione e, ostacolandosi a vicenda, permisero a quelle ateniesi di ribaltare le sorti dello scontro. Bench\u00e9 Tucidide assegni la vittoria agli Ateniesi (che eressero anche un trofeo), i Siracusani avevano conquistato i forti del Plemmirio, ottenendo un grande vantaggio.\nConseguenze.\nLa perdita del Plemmirio e dei forti ebbe particolari conseguenze sugli ateniesi. Cos\u00ec scrive Tucidide:\nA seguito della battaglia gli Ateniesi riuscirono comunque a rialzarsi (giunsero poco dopo i rinforzi di Demostene ed Eurimedonte). Ma la perdita del Plemmirio e la scarsit\u00e0 di viveri presenti diedero un gran vantaggio ai Siracusani che, in un'altra battaglia nel porto grande, li sconfissero costringendo gli ateniesi a una disperata fuga verso sud."}
{"id": "5596897", "revid": "1543377", "url": "https://it.wikipedia.org/wiki?curid=5596897", "title": "Writ of Attainder", "text": "Col termine bill of attainder (alternativamente anche act of attainder o writ of attainder o bill of pains and penalties, in italiano genericamente \"atto di disonore\") si indica un atto legislativo di area anglosassone che dichiara una persona o un gruppo di persone colpevole di alcuni crimini e li punisce senza processo. A differenza del risultato di un processo, il \"bill of attainder\" ha l'immediato effetto di annullare i diritti civili di una persona cos\u00ec come i suoi diritti di propriet\u00e0 (che passano quindi ai suoi eredi), nonch\u00e9 la perdita di tutti i titoli nobiliari e, secondo l'uso originario, la vita stessa. Questa tipologia di atto venne utilizzato in particolar modo in Inghilterra dal XIV secolo al XIX secolo per portare ad esecuzione un gran numero di figure storiche.\nL'uso di questo \"bill\" da parte del Parlamento fu ad ogni modo mal sentito perch\u00e9 possiede un ovvio potenziale di abuso e di violazione dei principi fondamentali, di cui il pi\u00f9 importante \u00e8 la separazione dei poteri, il diritto ad avere un giusto processo. Per queste ragioni i bills of attainder vennero espressamente banditi dall'art. I, sez. 9, della Costituzione degli Stati Uniti (1789) cos\u00ec come dalle costituzioni di tutti gli stati confederati.\nUso secondo la legge inglese.\nLa parola \"attainder\" \u00e8 presente pi\u00f9 volte nella common law inglese ed ha il significato di \"disonorare\". Secondo la legge inglese, un criminale condannato per crimini gravi (tra cui tradimento e fellonia) pu\u00f2 essere dichiarato \"disonorato\", ovvero essere privato dei propri diritti civili: non pu\u00f2 possedere propriet\u00e0 proprie n\u00e9 lasciarne per testamento o volont\u00e0 scritta. Le sue propriet\u00e0 devono quindi essere cedute agli eredi o tornare alla corona. Se possiede dei titoli nobiliari questi devono tornare alla corona. La persona condannata solitamente era nei tempi antichi inviata alla pena di morte.\nPer quei criminali che non si potessero raggiungere o che fossero ancora latitanti, dal momento della sua emissione il decreto di disonore entra comunque in essere e va a colpire ancora una volta essenzialmente titoli e propriet\u00e0 del singolo, col divieto assoluto di tornare in patria pena la morte certa. Le uniche eccezioni in questo caso riguardano quelle persone morte prima dell'inizio dell'istituzione del decreto a loro carico (la pena non pu\u00f2 essere concessa \"post mortem\"), a quanti rimangono uccisi durante la commissione di un crimine (\"felo de se\") e nemmeno nel caso in quanti si trovassero morti sotto tortura (\"peine forte et dure\").\nSull'altro fronte, quando una condanna diveniva effettiva, i problemi circa la confisca e la \"corruzione del sangue\" precludevano la sopravvivenza della famiglia. In alcuni casi relativi ai titoli nobiliari, la corona poteva eventualmente riassegnare le terre ed i titoli confiscati agli eredi del condannato. In altri casi la sorte di una persona colpita da \"bill of attainder\" poteva mutare a causa di cambiamenti politici se non era stato condannato, o per la sua famiglia se la pena era gi\u00e0 stata eseguita (in quest'ultimo caso ne veniva rivalutata anche la memoria).\nA differenza delle sentenze emesse dai tribunali, questo Act of Parliament poteva anche non prevedere delle pene pecuniarie accessorie che la famiglia doveva pagare, ma solo la punizione del singolo ed in questo caso assumeva la qualifica di \"bills of pains and penalties\".\nTalvolta questi \"bills\" sono stati criticati nell'uso che ne facevano i sovrani per punire quanti gli erano stati infedeli a livello personale o per confiscare ricche propriet\u00e0 nelle mani di privati influenti senza il peso di un processo.\nIl primo uso attestato del \"bill of attainder\" fu nel 1321 e venne usato contro Hugh le Despenser, I conte di Winchester e suo figlio Hugh Despenser il giovane, conte di Gloucester. Entrambi vennero disonorati per aver supportato Edoardo II d'Inghilterra durante i suoi contrasti con la regina.\nIn Inghilterra, i condannati a morte che furono soggetti a disonore furono tra gli altri Giorgio Plantageneto, I duca di Clarence (1478), Thomas Cromwell (1540), Margaret Pole, contessa di Salisbury (1540), Catherine Howard (1542), Thomas Seymour, I barone Seymour di Sudeley (1549), Thomas Howard (1572), Thomas Wentworth (1641), l'arcivescovo di Canterbury William Laud (1645) ed il duca di Monmouth. Nel caso di Catherine Howard, nel 1541 re Enrico VIII fu il primo monarca a delegare l'Assenso Reale al parlamento per evitare di essere lui stesso il mandante della morte di sua moglie.\nDopo aver sconfitto Riccardo III ed averlo rimpiazzato al trono d'Inghilterra, Enrico VII utilizz\u00f2 il parlamento per agire contro il suo predecessore.\nAnche se morti al tempo della restaurazione, i regicidi di Carlo I, John Bradshaw, Oliver Cromwell, Henry Ireton e Thomas Pride vennero tutti colpiti da un \"Bill of Attainder\" il 15 maggio 1660 retrodatato al 1 gennaio 1649. La proposta venne accettata all'unanimit\u00e0 da entrambe le camere del parlamento ed entr\u00f2 in vigore effettivamente da 4 dicembre 1660, accompagnata dalla seguente aggiunta scritta:\nNel 1753, il capo giacobita Archibald Cameron di Locheil venne posto a morte sommaria sulla base di un \"bill\" di sette anni prima piuttosto che sulla base delle sue attivit\u00e0 sovversive in Scozia. Questo fatto port\u00f2 a delle proteste dell'opinione pubblica del tempo, anche tra coloro che pure non avevano simpatie giacobite.\nL'ultimo uso attestato del \"bill of attainder\" risale al 1798 contro Lord Edward FitzGerald per aver guidato la Ribellione irlandese.\nIl \"Great Act of Attainder\".\nNel 1688, il re inglese Giacomo II (Giacomo VII di Scozia), detronizzato dall'ascesa di Guglielmo III e Maria Stuart con la Gloriosa Rivoluzione, si rec\u00f2 in Irlanda col solo proposito di reclamare il suo trono. Dopo il suo arrivo, il Parlamento d'Irlanda raccolse una lista di nomi nel 1689 di quanti si erano rivoltati contro di lui, raggruppandone circa 200-300 in un \"bill of attainder\". Quelli nella lista vennero portati a Dublino per ascoltare la sentenza. Un di questi, Lord Mountjoy, era imprigionato all'epoca nella Bastiglia, in Francia, e gli venne fatto pervenire il messaggio dal Parlamento irlandese che egli avrebbe dovuto evadere dalla sua cella per e recarsi in Irlanda per avere la giusta punizione, o avrebbe dovuto affrontare una morte ben peggiore, quella di essere impiccato e squartato.\nQueste condanne ad ogni modo non ebbero effetto in quanto molti si opposero a questi giudizi ed a questa pratica di un sovrano che tecnicamente non era in grado di evocare un atto del genere, seppur avesse trovato la complicit\u00e0 di una parte del governo irlandese.\nLa Seconda guerra mondiale.\nIl 1 gennaio 2006 con l'apertura dell'archivio segreto del gabinetto di guerra britannico della Seconda Guerra mondiale, si \u00e8 scoperto che all'inizio del dicembre del 1942 il primo ministro Winston Churchill aveva pensato ad un sistema per una politica di esecuzioni sommarie nei confronti dei capi nazisti prigionieri degli inglesi, di modo da circuire eventuali ostacoli legali, e trov\u00f2 questa soluzione proprio nell'uso dell'antico \"bill of attainder\". Egli venne per\u00f2 dissuaso dal ministro Richard Law il quale gli fece notare come Stati Uniti e Unione Sovietica (i principali e pi\u00f9 potenti alleati dell'Inghilterra) continuavano a dichiararsi comunque favorevoli ai processi legali."}
{"id": "5596898", "revid": "144796", "url": "https://it.wikipedia.org/wiki?curid=5596898", "title": "Hugh Despenser il giovane", "text": ""}
{"id": "5596900", "revid": "144796", "url": "https://it.wikipedia.org/wiki?curid=5596900", "title": "Margaret Pole, contessa di Salisbury", "text": ""}
{"id": "5596915", "revid": "144796", "url": "https://it.wikipedia.org/wiki?curid=5596915", "title": "Parlamento d'Irlanda", "text": ""}
{"id": "5596922", "revid": "298229", "url": "https://it.wikipedia.org/wiki?curid=5596922", "title": "Jitsu wa watashi wa", "text": ""}
{"id": "5596934", "revid": "767487", "url": "https://it.wikipedia.org/wiki?curid=5596934", "title": "Diocesi di M\u00f8re", "text": "La diocesi di M\u00f8re \u00e8 una diocesi appartenente alla Chiesa di Norvegia. \nLa diocesi comprende la contea M\u00f8re og Romsdal; la cattedrale si trova nella citt\u00e0 di Molde, anche se \u00c5lesund \u00e8 la citt\u00e0 principale. La diocesi fu creata il 18 settembre 1983 quando il distretto di Sunnm\u00f8re fu staccato dalla parte meridionale della diocesi di Bj\u00f8rgvin e i distretti di Romsdal e di Nordm\u00f8re dalla parte settentrionale della diocesi di Nidaros. I tre distretti (che corrispondono alla contea di M\u00f8re og Romsdal) formarono la nuova diocesi, che dal 2008 \u00e8 retta dal vescovo Ingeborg Midtt\u00f8mme."}
{"id": "5596956", "revid": "287204", "url": "https://it.wikipedia.org/wiki?curid=5596956", "title": "Angels &amp; Ghosts", "text": "Angels &amp; Ghosts \u00e8 il secondo album in studio dei Soulsavers con Dave Gahan, cantante, frontman e autore parte di testi e musiche, dei Depeche Mode, pubblicato il 23 ottobre 2015 per l'etichetta Columbia Records.\nIl disco.\n\u00c8 il secondo disco nato dalla collaborazione tra i Soulsavers e Dave Gahan, oltre ad essere il quarto album di Gahan da solista. L'album \u00e8 uscito in formato CD, vinile e in download digitale. Il singolo \"All of This and Nothing\" \u00e8 stato pubblicato in formato download digitale l'11 settembre 2015, lo stesso giorno in cui l'album \u00e8 stato reso disponibile per il preorder.\nTour.\nPer promuovere il disco sono previste sei date:"}
{"id": "5596958", "revid": "986213", "url": "https://it.wikipedia.org/wiki?curid=5596958", "title": "Alfonso Felice d'Avalos", "text": "Biografia.\nAlfonso Felice era il figlio maggiore di Francesco Ferdinando d'Avalos, governatore nel Ducato di Milano e Vicer\u00e9 di Sicilia e di sua moglie, Isabella Gonzaga, della casa dei duchi di Mantova. Il fratello minore Tommaso, nato nel 1571, sarebbe stato avviato alla carriera ecclesiastica.\nAlla morte del padre, avvenuta nel 1571, gli successe quale 3\u00ba principe di Francavilla, 3\u00ba principe di Montesarchio, 4\u00ba marchese del Vasto, 8\u00ba marchese di Pescara, conte di Monteodorisio. A 19 anni, nel 1583, Alfonso Felice contrasse matrimonio con Lavinia Feltria Della Rovere a Pesaro. La coppia risiedette in quel periodo a Casalmaggiore (possedimento della famiglia d'Avalos sin dal 1568) in ragione della nomina di Alfonso Felice a ufficiale di cavalleria nelle Fiandre, agli ordini di Alessandro Farnese. Nel 1584 Alfonso Felice ricevette finalmente l'ordine di partire per le Fiandre, mentre la moglie incinta fece ritorno a Pesaro. Tra il luglio e agosto del 1585 Alfonso Felice partecip\u00f2 all'assedio di Anversa. Nello stesso anno nacque la primogenita della famiglia Isabella e il 5 dicembre, approfittando di una tregua il marchese ritorn\u00f2 a Pesaro per ricongiungersi alla famiglia. Negli ultimi giorni del mese di aprile del 1586 il marchese ritorn\u00f2 nella Fiandre, mentre Lavinia risiedette nella rocca di Novellara, nuovamente in attesa di un figlio. Dar\u00e0 alla luce a Pesaro nel mese di agosto alla secondogenita Caterina. Nel mese di settembre del 1586 Alfonso Felice partecip\u00f2 alla battaglia di Zutphen. Negli ultimi giorni del mese di novembre Lavinia e le due figlie giunsero a Casalmaggiore, dove giunse di l\u00ec a poco anche Alfonso Felice, il quale venne promosso da Alessandro Farnese, su ordine di Filippo II, alla luce del buon esito della campagna nelle Fiandre, con la carica di generale della cavalleria leggera delle Fiandre (datata 20 dicembre 1586), ricevendo inoltre il collare dell'ordine del Toson d'oro. \nMentre erano in corso i preparativi per la spedizione contro il regno di Inghilterra da parte dell'Invincibile Armata, si rese vacante la carica di generale di cavalleria, a causa della morte del precedente titolare, Robert de Melun, visconte di Gent e marchese di Roubaix, avvenuta il 4 aprile del 1585 durante l'assedio di Anversa. Per sostituirlo erano state presentate due opzioni: da un lato, lo spagnolo Alfonso Felice d'Avalos, dall'altro il vallone Emmanuel de Lalaing, marchese di Renty. Come si evince dalla corrispondenza intercorsa tra Filippo II e Alessandro Farnese, il d'Avalos era, per ragioni di natura politica la scelta preferita dai due. Filippo II sollecit\u00f2 quindi l'invio di un dispaccio con la nomina ad Alfonso Felice. Quest'ultimo la accett\u00f2, notificando il suo assenso al consigliere del sovrano Juan de Idi\u00e1quez y Olaz\u00e1bal. \nNel settembre del 1587 nacque il terzo figlio di Alfonso Felice, chiamato in memoria del nonno Ferrante Francesco. Egli ebbe quale padrino di battesimo il re di Spagna, rappresentato dal duca di Terranova, don Carlo d'Aragona Tagliavia, all'epoca Governatore del Ducato di Milano. Il marchese Alfonso Felice si trovava nuovamente nelle Fiandre. \nAlfonso Felice pot\u00e9 fare ritorno definitivamente in Italia solamente nel 1589, stanco e malato. Pochi giorni dopo, nel mese di giugno, Lavinia da alla luce la quarta figlia della coppia, Maria. Nel mese di agosto del 1590 mor\u00ec l'unico figlio maschio di Alfonso e Lavinia. \nNel 1592 il Duca di Parma si rec\u00f2 ai bagni di Spa, sperando di ottenere giovamento per i suoi malanni, assieme ad un seguito che comprendeva tra gli altri il principe di Ascoli, il marchese del Vasto e don Rodrigo Ni\u00f1o Laso de la Vega. Le condizioni si salute di Alfonso Felice peggiorarono nel corso dell'anno con vertigini ricorrenti e paralisi. \nSempre nel 1592 venne coinvolto come testimone, in una questione d'onore tra il duca di Mantova e il duca di Parma. La questione richiese l'intervento del papa e del re di Spagna, che incaric\u00f2 il duca di Urbino di fare da paciere. Lavinia stessa intervenne personalmente nell'appianare la disputa.\nNel 1593 troviamo Alfonso Felice quale generale della cavalleria del ducato di Milano, in sostituzione di Alonso Mart\u00ednez de Leiva, nominato luogotenente di Alonso P\u00e9rez de Guzm\u00e1n y Sotomayor, duca di Medina Sidonia e generale della fanteria imbarcata sull'Invincibile Armata.\nNello stesso anno, nel mese di maggio, la marchesa, assieme ai suoi figli, si rec\u00f2 a Pesaro assieme al cognato, il religioso Tommaso d'Avalos. Alfonso Felice, ottenuta una licenza, li raggiunse nel mese di giugno. Sempre a causa dei suoi problemi di salute si rec\u00f2 poco dopo a Procida e Ischia presso i bagni termali. Nel mese di novembre giunse a Roma per appoggiare la nomina al cardinalato del fratello Tommaso. \nMor\u00ec a Roma il 2 dicembre del 1593 a soli 29 anni, a causa di un attacco apoplettico. \nMatrimonio.\nSi spos\u00f2 a Pesaro il 5 giugno 1583 con Lavinia Feltria Della Rovere (nata il 16 gennaio 1558 a Pesaro; \u2020 Montebello 7 giugno 1632), figlia di Guidobaldo II Della Rovere, duca di Urbino (* 1514, \u2020 1574) e della sua seconda moglie, Vittoria Farnese (* 1521, \u2020 1602), nipote del papa Paolo III (Alessandro Farnese) e figlia di Pier Luigi Farnese, duca di Parma e Piacenza e di Gerolama Orsini (\u2020 1570), della Casa dei conti di Pitigliano."}
{"id": "5596962", "revid": "93556", "url": "https://it.wikipedia.org/wiki?curid=5596962", "title": "Zbigniew Miko\u0142ejko", "text": "Biografia scientifica.\n\u00c8 direttore del dipartimento di Religious Studies dell'Accademia Polacca delle Scienze (Zak\u0142ad Bada\u0144 nad Religi\u0105 - IFiS PAN), dal 1996 membro dell'Accademia Americana di Roma. Si \u00e8 formato nel clima di un prolungato dibattito con la Scuola di Roma di Storia delle religioni intrattenuto nel secondo Novecento in Polonia dall'Accademia delle Scienze. La sua produzione scientifica \u00e8 focalizzata sui temi della rappresentazione religiosa ed europea della violenza e della morte.\nOpere.\nHa pubblicato testi in polacco e in altre lingue europee (inglese, francese, italiano, spagnolo, tedesco, portoghese, russo e ucraino). \u00c8 autore di prefazioni e postfazioni a opere di teologi, filosofi, storici, romanzieri: Karen Armstrong, XIV Dalai Lama, Eugene Drewermann, Hans K\u00fcng, Jacques Le Goff, Margaret Starbird, Dan Brown e altri.\nTra le sue opere maggiori:\nIntervista-fiume:\nTraduzioni in italiano:"}
{"id": "5596970", "revid": "729019", "url": "https://it.wikipedia.org/wiki?curid=5596970", "title": "Stazione di Porto Torres Marittima", "text": "La stazione di Porto Torres Marittima, gi\u00e0 \"stazione di Porto Torres\", \u00e8 una fermata ferroviaria al servizio del comune di Porto Torres, capolinea della ferrovia per Ozieri Chilivani. Fu la prima stazione attiva nel comune turritano, venendo sostituita da un nuovo impianto nel 1991 e dismessa nel decennio successivo, per poi essere riattivata nel dicembre 2016 in luogo dell'omonima fermata capolinea posta dinanzi ai vicini locali della stazione marittima turritana.\nStoria.\nLa stazione venne realizzata dalla Compagnia Reale delle Ferrovie Sarde nella seconda met\u00e0 dell'Ottocento, nell'ambito dei lavori legati alla realizzazione della rete ferroviaria a scartamento ordinario della Sardegna, ed in particolare della linea tra il porto turritano e lo scalo di diramazione di Chilivani. L'inaugurazione avvenne il 10 aprile 1872 con l'apertura al traffico del tronco tra Porto Torres e Sassari.\nSin dai primi anni di esercizio lo scalo, gestito dalla Compagnia Reale, fu il terminal passeggeri turritano, dato che i treni viaggiatori non proseguivano verso lo scalo merci portuale di Porto Torres Marittima. Nel 1920 la gestione della stazione e dell'intera rete a scartamento ordinario sarda pass\u00f2 alle Ferrovie dello Stato: nei primi lustri sotto questa amministrazione si registrarono vari lavori all'area ferroviaria turritana, con la creazione tra l'altro di una fermata per il servizio viaggiatori in piazza Cristoforo Colombo: tale realizzazione port\u00f2 all'estensione della banchina del primo binario anche verso la diramata che da sud della stazione conduceva (in regresso) al porto, per permettere di usufruire dell'impianto anche ai passeggeri dei treni diretti verso il nuovo capolinea viaggiatori.\nNel corso della seconda guerra mondiale la stazione fu bersaglio dei bombardamenti alleati che colpirono Porto Torres nel 1943, venendo successivamente ripristinata e potenziata per quanto riguarda i fabbricati dell'impianto, sebbene quello viaggiatori fosse stato rimaneggiato rispetto alla struttura originaria.\nLo scalo continu\u00f2 ad essere usato con regolarit\u00e0 sino al 1\u00ba luglio 1991, quando nella zona di Fontana Vecchia venne inaugurata una nuova stazione avente lo stesso nome di quella ottocentesca. Ci\u00f2 nonostante lo scalo e le sue infrastrutture rimasero in uso in particolare come area merci, sebbene con l'attivazione del nuovo impianto fosse stata dismessa la diramata nord che dalla vecchia stazione portava in regresso a piazza Cristoforo Colombo, fatto che port\u00f2 all'arretramento dell'asse estremo della stazione prima di viale Ponte Romano, eliminando il passaggio a livello presente sino a quel momento nell'area. Nei primi anni duemila la stazione risultava ancora impiegata per la sosta dei carri e come capolinea passeggeri in vari periodi in cui la fermata di Piazza Cristoforo Colombo fu inagibile. Dalla met\u00e0 del decennio tuttavia l'impianto venne progressivamente dismesso, con la chiusura dello scalo merci della stazione (trasformato in un parcheggio) ed in seguito con la rimozione dell'intero fascio binari della struttura situato a nord dello scambio di ingresso della diramata per l'allora capolinea portuale di Porto Torres Marittima.\nTuttavia nella prima met\u00e0 degli anni dieci si registr\u00f2 un ripensamento sulle sorti dell'impianto da parte di RFI (dal 2001 gestore della linea), che decise il ripristino dello scalo per liberare l'area occupata dalla fermata di Porto Torres Marittima e dalla porzione superstite della diramata sud per il porto. I lavori furono avviati nel 2014 e portarono all'abbattimento di alcuni edifici di servizio dello scalo, oltre al ripristino del fabbricato viaggiatori e del primo binario della stazione. L'11 dicembre 2016 l'iter di riattivazione dello scalo, costato complessivamente euro, si concludeva con la riapertura all'esercizio dell'impianto, stavolta avente caratteristiche di fermata e ribattezzato col nome di Porto Torres Marittima: si tratta del terzo diverso impianto a utilizzare questa denominazione, originariamente indicante lo scalo merci posto nelle banchine del porto e dal 2004 al 2016 il precedente capolinea ferroviario nel comune turritano.\nStrutture e impianti.\nNella configurazione in uso dal 2016 l'impianto presenta caratteristiche di fermata terminale, dotata di un unico binario tronco a scartamento da 1435 mm, servito da due banchine. Gli edifici della fermata si trovano ad est del piazzale binari: tra essi il maggiore \u00e8 il fabbricato viaggiatori, costruzione a due piani dalla pianta rettangolare e dal tetto a falde, con corpi laterali che si sviluppano sul solo piano terra. A nord di esso si trovano un locale di servizio oltre ad una ex casa cantoniera posta su quello che era l'asse estremo dello scalo al momento della temporanea dismissione, all'altezza del vecchio passaggio a livello di viale Ponte Romano. Ulteriori fabbricati di servizio si trovavano a sud di quello viaggiatori, prima di venir demoliti nel 2014. Il movimento nell'impianto \u00e8 controllato in remoto dal DCO di Cagliari.\nPrima della dismissione degli anni duemila l'impianto presentava una configurazione di stazione e si componeva di un fascio principale composto da 4 binari, a cui si aggiungevano due binari di collegamento in direzione del porto, uno che si diramava all'ingresso sud della stazione (dismesso con la riattivazione dello scalo), l'altro (dismesso nel 1991) dall'originario asse estremo della stessa: questi binari formavano inoltre il triangolo di regresso della stazione. Tra tutti i binari presenti (a scartamento da ) erano attrezzati per il servizio viaggiatori l'uno, il due e la diramata sud per il porto. \nDa quest'ultima si staccavano i binari dello scalo merci dell'impianto, situato dinanzi all'area su cui sorgeva la precedente fermata capolinea di Porto Torres Marittima e demolito negli anni duemila. La struttura comprendeva dei tronchini di sosta per i carri nonch\u00e9 dei magazzini per le merci. In origine il fascio principale della stazione si estendeva sino all'area delle banchine nella parte ovest del porto turritano, e da qui aveva origine la diramata nord per piazza Cristoforo Colombo. Nel 1991 tuttavia l'asse estremo dell'impianto venne arretrato prima di viale Ponte Romano, eliminando cos\u00ec uno dei passaggi a livello che attraversava questa strada, la diramata nord e la parte terminale dei binari, liberando tali aree per altri fini legati allo sviluppo del porto.\nMovimento.\nLa fermata \u00e8 capolinea delle relazioni espletate da Trenitalia, che la collegano con i centri raggiunti dalla linea per Chilivani e con la Dorsale Sarda.\nServizi.\nLa fermata \u00e8 dotata di una sala d'attesa e di servizi igienici. Inoltre \u00e8 attrezzata per la ricezione di persone con disabilit\u00e0. Dal punto di vista commerciale l'impianto viene classificato da RFI in categoria \"bronze\".\nInterscambi.\nA poche centinaia di metri dallo scalo si trova il porto di Porto Torres, collegato con Genova dai traghetti della Tirrenia. Sempre nell'area del porto \u00e8 presente una fermata degli autobus dell'ARST che permettono di raggiungere Sassari, Alghero, Stintino, Osilo, Sennori e Sorso. Inoltre nell'area osservano sosta i servizi di autolinee urbane dell'ATP."}
{"id": "5596974", "revid": "767487", "url": "https://it.wikipedia.org/wiki?curid=5596974", "title": "The Destroyers (film 1916)", "text": "The Destroyers \u00e8 un film muto del 1916 diretto da Ralph W. Ince (Ralph Ince).\nLa sceneggiatura si basa sul racconto \"Peter God\" di James Oliver Curwood, inserito in seguito in \"Back to God's Country and Other Stories\", libro di racconti che fu pubblicato a New York nel 1920.\nTrama.\nRaccontando a Josephine, la donna che ama, di un eremita che lo ha salvato e curato, l'agente della polizia a cavallo Philip Curtis, quando fa il nome del suo salvatore, Peter God, provoca in Josephine grande emozione. Lei chiede al poliziotto di portare a Peter God una sua lettera. Quando ritrova l'uomo - che vive solo nei boschi - malato e febbricitante, Philip gli consegna la missiva di Josephine. Peter allora gli racconta che anni prima lui e Josephine erano stati sposati. Lui, per\u00f2, l'aveva lasciata quando era dovuto fuggire in seguito alle accuse di Lawlor, il candidato sindaco che lui aveva cercato di denunciare come un politico corrotto. Lawlor, per liberarsi di Peter, lo aveva falsamente accusato di un omicidio che invece aveva commesso lui.\nQuando Peter finisce il suo racconto, nella capanna entra Josephine che aveva seguito Philip fino a l\u00ec. La donna si prende cura del marito a cui racconta che Lawlor ha finalmente confessato i suoi crimini. Philip li lascia soli, cercando consolazione per il suo amore infelice nella solitudine delle grandi foreste.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film usc\u00ec nelle sale cinematografiche statunitensi il 5 giugno 1916."}
{"id": "5596975", "revid": "767487", "url": "https://it.wikipedia.org/wiki?curid=5596975", "title": "Giuliano Fiorentino", "text": "Biografia.\nDi origine toscana, si form\u00f2 alla scuola di Ghiberti, e la maggior parte degli storici dell'arte lo identifica con Giuliano di Giovanni da Poggibonsi, soprannominato \"il facchino\", aiutante del Ghiberti dal 1407 per i lavori e le opere della prima porta del Battistero di Firenze, e che, tra il 1410 e il 1412, realizz\u00f2 una statua per la facciata del duomo di Firenze, oltre a ricevere nel 1422 altre richieste di lavori, non portati a termine.\nInoltre vi fu anche un altro Giuliano Fiorentino il quale, secondo lo storico dell'arte Giorgio Vasari, avrebbe lavorato a Padova tra il 1520 e il 1529.\nGiuliano fu molto attivo nel capoluogo toscano, dove realizz\u00f2 l\u2019\"Incoronazione della Vergine\", in terracotta, presente sul portale anteriore della chiesa di San Egidio.\nNel triennio che va dal 1410 al 1412 produsse, su commissione dell'Opera del duomo, una statua raffigurante un profeta biblico per la facciata del duomo di Firenze.\nPer\u00f2 la notoriet\u00e0 di Giuliano \u00e8 legata soprattutto al suo soggiorno in Spagna, a Valenza, dove \u00e8 documentata la sua presenza per quasi un decennio, a partire dal 1418.\nProprio sulla penisola iberica Giuliano comp\u00ec il suo lavoro pi\u00f9 significativo: dodici bassorilievi di alabastro, ispirati da vicende tratte dalla Bibbia, collocati sulla portale del Capitolo della Cattedrale di Valenza.\nDal punto di vista artistico, Giuliano si pu\u00f2 collocare in quella corrente di scultori del centro Italia operanti in un periodo intermedio fra il naturalismo gotico e il Rinascimento, il cui rappresentante pi\u00f9 apprezzato fu Jacopo della Quercia."}
{"id": "5596978", "revid": "729019", "url": "https://it.wikipedia.org/wiki?curid=5596978", "title": "Adolf Wild von Hohenborn", "text": "Biografia.\nNacque a Kassel l'8 luglio 1860, figlio di un medico condotto (Obermedizinalassessors). Entrato adolescente all'Universit\u00e0 di Kassel divenne amico del Principe ereditario, il futuro imperatore Guglielmo II. Il 25 settembre 1878 si arruol\u00f2 come fahnenjunker nell'83\u00ba Reggimento fanteria (\"Kurhessisches\"), venendo promosso sottotenente il 14 febbraio 1880. Circa un anno dopo fu trasferito al 130\u00ba Reggimento fanteria (\"Lothringisches\"), e a partire dal 1 aprile 1884 assunse l'incarico di Aiutante presso il II Battaglione del reggimento. A partire dal 1 maggio 1885, e per due anni, lasci\u00f2 il servizio attivo, per accompagnare all'Universit\u00e0 di Kassel, dove frequentava le lezioni, Christian zu Stolberg-Wernigerode, figlio maggiore del Vicecancelliere prussiano Otto zu Stolberg-Wernigerode. Alla ripresa del servizio fu trasferito al 3\u00ba Battaglione cacciatori brandenburghesi di stanza a L\u00fcbben.,\nL'8 febbraio 1888 ottenne dall'imperatore Guglielmo II il predicato \"von\", il 17 aprile dello stesso anno fu promosso tenente, il 15 agosto 1893 hauptmann, e il 13 settembre 1899 major. Nel corso del 1899 divenne aiutante di campo del Principe Eitel Friedrich, e il 3 gennaio 1900 ottenne il titolo di \u201cWild von Hohenborn\u201c che certificava la sua appartenenza alla nobilt\u00e0 ereditaria prussiana. Nel corso dello stesso anno fu assegnato allo Stato maggiore della 1\u00aa Divisione della Guardia di stanza a Berlino. Il 4 ottobre 1906 fu promosso oberstleutnant assegnato al XIII Corpo d'armata (\"K\u00f6niglich W\u00fcrttembergisches\") di stanza a Stoccarda. Il 20 febbraio 1909 assunse il comando del 2\u00ba Battaglione del 110\u00ba Reggimento granatieri \"Kaiser Wilhelm I\" di stanza a Mannheim. \nIl 24 marzo 1909 fu promosso oberst, e il 3 ottobre 1910 assunse il comando del 3\u00ba Reggimento Granatieri della Guardia \"K\u00f6nigin Elisabeth\" di stanza a Charlottenburg. Il 6 aprile 1912 divenne comandante della 3\u00aa Brigata di fanteria della guardia, e il 4 giugno dello stesso anno fu promosso generalmajor. Il 2 luglio 1913 divenne Capo Dipartimento presso il Ministero della guerra prussiano.\nPrima guerra mondiale.\nAll'atto della mobilitazione generale del 2 agosto 1914 fu nominato Viceministro della guerra. Lasci\u00f2 tale incarico gi\u00e0 alla fine del mese pass\u00f2 al comando della 30\u00aa Divisione operante nel settore dell'Aisne.\nIl 3 novembre fu nominato Capo di stato maggiore dell'8. Armee, mantenendo questo incarico per breve tempo, sette giorni, passando poi al Generalstabs, dove il 27 novembre assunse l'incarico di Quartiermastro generale (\"Generalquartermeister\").\nIl 20 gennaio 1915 fu elevato al rango di generalleutnant e il giorno successivo assunse l'incarico di Ministro della guerra del Regno di Prussia. Tale incarico gli fu assegnato per alleviare le fatiche del generale Erich von Falkenhayn, che ricopriva contemporaneamente gli incarichi di Ministro della guerra e Capo di stato maggiore generale. Rimase quasi sempre presso la sede del Gran Quartier Generale (Gro\u00dfen Hauptquartier), mentre il suo vice, Franz Gustav von Wandel, coordinava l'attivit\u00e0 da Berlino.\nIl 2 agosto 1915 fu decorato con l'Ordine Pour le M\u00e9rite.\nFu sempre molto critico per quanto riguardava i piani elaborati dal generale Paul von Hindenburg, in particolare per quello riguardante il programma di lavoro forzato (\"Arbeitspflichtprogramm\") che doveva fortemente incrementare la produzione bellica tedesca, e inoltre mantenne una posizione ambigua per quanto riguarda il Censimento degli ebrei mobilitati (\"Judenz\u00e4hlung\"), dal lui emesso l'11 ottobre 1916, fortemente antisemita, che poteva essere demotivante per i combattenti tedeschi di origine ebrea impegnati al fronte. Tale editto non ebbe attuazione in quanto aspramente contrastato da Hindenburg dall'OHL, che chiese, ed ottenne dell'Imperatore, la sua destituzione dall'incarico. Fu rimpiazzato dal generale dell'artiglieria Hermann von Stein il 29 ottobre 1916.\nNominato Comandante del XVI Corpo d'armata impegnato nel settore delle Argonne, ricopr\u00ec tale incarico fino al termine della guerra. Dopo l'armistizio riport\u00f2 le sue truppe in Germania, lasciando il servizio attivo il 3 aprile 1919, e venendo promosso al grado di general der infanterie il 3 novembre dello stesso anno. Ritiratosi definitivamente a vita privata si spense a Malsburg-Hohenborn il 25 ottobre 1925."}
{"id": "5596983", "revid": "1402222", "url": "https://it.wikipedia.org/wiki?curid=5596983", "title": "Alleanza dei Liberali e dei Democratici", "text": "L'Alleanza dei Liberali e dei Democratici (in romeno: \"Alian\u021ba Liberalilor \u0219i Democra\u021bilor\", ALDE) \u00e8 un partito politico romeno fondato nel 2015 dalla confluenza di due distinti soggetti politici:\nNel 2015 l'ALDE partecip\u00f2 ai governi presieduti da Victor Ponta, mentre a partire dal 2017 fece parte di una coalizione con il Partito Social Democratico di Liviu Dragnea, che sostenne gli esecutivi con a capo i socialdemocratici Sorin Grindeanu, Mihai Tudose e Viorica D\u0103ncil\u0103. L'ALDE, guidato dal presidente del senato ed ex primo ministro C\u0103lin Popescu T\u0103riceanu, ottenne quattro ministeri.\nNel 2020 ne fu annunciata la fusione con PRO Romania, successivamente ritrattata nel gennaio 2021.\nLa formazione ha aderito al Partito dell'Alleanza dei Liberali e dei Democratici per l'Europa dal 19 novembre 2015 al 30 maggio 2019.\nStoria.\nContesto della nascita dell'ALDE.\nIl governo Ponta III, nato nel febbraio 2014 in seguito all'uscita dalla maggioranza del Partito Nazionale Liberale (PNL), fu sostenuto, oltre che dall'egemone Partito Social Democratico (PSD), anche da due formazioni minori di orientamento liberal-conservatore: il Partito Liberale Riformatore (PLR) guidato dal presidente del senato C\u0103lin Popescu T\u0103riceanu e il Partito Conservatore (PC) dall'allora ministro dell'agricoltura Daniel Constantin. Questi insieme supportarono la formazione anche del successivo governo Ponta IV, ottenendo due ministeri ciascuno. Vicini sul piano politico ed ideologico, PLR e PC condivisero anche un gruppo parlamentare comune alla camera e al senato.\nIl 19 giugno 2015, nel corso del congresso del Partito Conservatore, perci\u00f2, fu ufficializzata la fusione tra le due formazioni sotto il nome di Alleanza dei Liberali e dei Democratici (romeno: \"Alian\u021ba Liberalilor \u0219i Democra\u021bilor\", ALDE). Il nuovo partito ebbe inizialmente due co-presidenti: T\u0103riceanu (proveniente dal PLR) e Constantin (dal PC). In fase di presentazione T\u0103riceanu afferm\u00f2 che il gruppo si professava come rappresentante della classe media, degli imprenditori, dei professionisti e dei dipendenti del settore pubblico, nonch\u00e9 come difensore delle libert\u00e0 individuali dei cittadini puntando, altres\u00ec, a diventare la terza forza politica del paese.\nNel settembre 2015 aderirono all'ALDE anche diversi esponenti del PNL, tra i quali l'ex ministro dell'economia Varujan Vosganian e il senatore Ioan Ghi\u0219e. In quel momento, quindi, l'ALDE si ritrov\u00f2 con 4 ministri (Daniel Constantin all'agricoltura, Andrei Gerea alle piccole imprese, Gra\u021biela Gavrilescu all'ambiente, Sorin C\u00eempeanu all'istruzione), 29 rappresentanti alla camera e 17 al senato. Nel corso del 2015 si iscrisse all'ALDE, inoltre, l'europarlamentare Norica Nicolai che, dopo aver abbandonato il PNL in seguito alla decisione di questo di aderire al Partito Popolare Europeo, aveva deciso di restare all'interno del Gruppo dell'Alleanza dei Democratici e dei Liberali per l'Europa. Nel maggio 2017 la Nicolai divenne anche presidente del consiglio nazionale del partito. Nell'agosto 2018 l'ALDE conquist\u00f2 un ulteriore europarlamentare, quando Renate Weber, eletta nel 2014 nelle liste del PNL, si leg\u00f2 alla formazione di T\u0103riceanu, affermando che a suo modo di vedere si trattava dell'unico partito realmente liberale presente in Romania.\nOpposizione a Ciolo\u0219 ed elezioni del 2016.\nIl governo Ponta IV cadde nel novembre del 2015 in seguito alla tragedia della discoteca Colectiv, nella quale 65 persone persero la vita. Sorin C\u00eempeanu fu temporaneamente nominato primo ministro ad interim, fino alla designazione di Dacian Ciolo\u0219, che diede vita ad un governo tecnico. Tra i pochi a non appoggiare l'investitura di Ciolo\u0219, T\u0103riceanu critic\u00f2 aspramente tale scelta e rimprover\u00f2 il presidente della repubblica Klaus Iohannis (ex presidente del PNL) di essere protagonista dell'instaurazione di un governo presidenziale che avrebbe messo a dura prova la democrazia e le libert\u00e0 dei cittadini.\nPassando all'opposizione, con l'approssimarsi della fine della legislatura, l'ALDE prepar\u00f2 la corsa alle tornate elettorali del 2016. Alle elezioni amministrative locali dell'estate di quell'anno, presentandosi su liste individuali o in alcuni distretti in coalizione con il PSD, l'ALDE fu per numero di votanti il terzo partito del paese, conquistando 64 mandati di sindaco (5,72%), 80 di consiglieri di distretto e 2.504 di consiglieri comunali. Per il municipio di Bucarest, tuttavia, il candidato Daniel Barbu, arrivando al quinto posto (con risultati intorno al 4%), non ottenne i successi sperati.\nIn occasione delle elezioni parlamentari in Romania del 2016, confermandosi su percentuali tra il 5,5 e il 6%, l'ALDE fu il quinto partito del paese. Vista la necessit\u00e0 del PSD (arrivato primo con il 46% delle preferenze) di costituire un governo di maggioranza, il 20 dicembre 2016 l'ALDE strinse un accordo con il PSD di Liviu Dragnea, gettando le basi per un sostegno comune al governo di Sorin Grindeanu.\nPartecipazione al governo Grindeanu.\nMentre T\u0103riceanu fu riconfermato alla presidenza del senato anche nella nuova legislatura, l'ALDE ottenne 4 ministeri nel quadro del nuovo esecutivo:\nL'ALDE e la sua dirigenza diedero il proprio assoluto sostegno al governo anche nel corso delle proteste in Romania del 2017, scaturite dal tentativo di Dragnea e Grindeanu di realizzare una modifica del codice penale per la declassificazione del reato di abuso d'ufficio. Lo stesso T\u0103riceanu, sostenitore di un'ampia linea di garantismo, si appell\u00f2 alla Corte costituzionale della Romania contro la Direzione nazionale anticorruzione (DNA) che aveva avviato un'inchiesta contro l'ordinanza del governo, bollando come abuso di potere quanto fatto dalla DNA e dal suo procuratore capo Laura Codru\u021ba K\u00f6vesi. Nel corso dello stesso mese T\u0103riceanu fu rinviato a giudizio della DNA con l'accusa di aver reso falsa testimonianza nel corso di un processo celebratosi nel 2016.\nEspulsione di Daniel Constantin.\nSul finire di marzo 2017 l'ALDE stabil\u00ec di indire un congresso straordinario per la revisione del proprio statuto e l'elezione di un singolo presidente di partito. La decisione fu contestata duramente dal co-presidente Daniel Constantin, che minacci\u00f2 di appellarsi alla giustizia amministrativa contro T\u0103riceanu, maggior promotore del congresso. Il conflitto sulla leadership interna ebbe il suo epilogo nella giornata del 26 marzo, quando l'ufficio centrale dell'ALDE vot\u00f2 a favore della mozione proposta da Andrei Gerea, riguardante il ritiro del sostegno politico a Constantin, che fu costretto alle dimissioni da ministro. Al suo posto fu indicata Gra\u021biela Gavrilescu, allora ministro con delega ai rapporti con il parlamento, che in tale funzione fu sostituita da Viorel Ilie. Al congresso del 21 aprile 2017 che approv\u00f2 il nuovo statuto, T\u0103riceanu, apertamente sostenuto anche da Dragnea e unico candidato alla presidenza, fu nominato nuovo leader del partito. Constantin abbandon\u00f2 l'ALDE accusando T\u0103riceanu di aver sacrificato onore e rispetto pur di raggiungere la presidenza e di aver compiuto un abuso ai danni dei colleghi di partito. Questi, inoltre, costitu\u00ec un nuovo gruppo, PRO Romania, in cui confluirono diversi suoi sostenitori, tra i quali Sorin C\u00eempeanu e, pi\u00f9 tardi, anche Victor Ponta.\nGoverni Tudose e D\u0103ncil\u0103.\nCon il passare dei mesi molti osservatori rilevarono la comparsa di una reciproca diffidenza in seno al governo tra il premier Grindeanu e il presidente del PSD Dragnea. La giustificazione di tale tensioni fu in parte attribuita alla decisione di Grindeanu di ritirare l'ordinanza sulla giustizia, ignorando la volont\u00e0 del presidente di partito. T\u0103riceanu si schier\u00f2 al fianco di Dragnea comunicando alla stampa di aspettarsi le dimissioni del premier e di essere alla ricerca del suo sostituto. Il governo Grindeanu cadde il 21 giugno 2017, su una mozione di sfiducia presentata dallo stesso PSD e votata anche dall'ALDE. Il 26 giugno 2017 il ministro dell'economia Mihai Tudose fu indicato dal PSD per rivestire l'incarico di nuovo primo ministro. Sostenuto personalmente da Dragnea, la candidatura di Tudose fu supportata anche da T\u0103riceanu. Nel governo Tudose furono riconfermati tutti e quattro i ministri dell'ALDE.\nNell'ottobre del 2017, al margine di un rimpasto voluto dal premier, che aveva chiesto ai ministri indagati di rassegnare le proprie dimissioni, T\u0103riceanu prese le difese di Viorel Ilie, paventando il ritiro dell'appoggio al governo nel caso in cui il ministro fosse stato sostituito. Nell'agosto 2017, infatti, la DNA aveva avviato un'inchiesta penale nei suoi confronti con l'accusa di aver truccato un concorso per le assunzioni nel quadro del ministero dei rapporti con il parlamento. Mentre gli indagati del PSD Sevil Shhaideh e Rovana Plumb furono costretti alle dimissioni, T\u0103riceanu riusc\u00ec a preservare il ruolo di Ilie scongiurando una crisi di governo. Esprimendosi sulla vicenda, il leader dell'ALDE attacc\u00f2 la DNA, ritenendola colpevole di influenzare le scelte del governo e commettere un abuso ai danni dei cittadini.\nIl mandato del nuovo premier fu segnato da contrasti con il presidente del PSD Liviu Dragnea a causa delle sue prese di posizione sui ministri. Dopo mesi di contrapposizioni per la leadership del partito, nel gennaio 2018 la lotta sfoci\u00f2 nella scelta del comitato esecutivo del PSD di ritirare l'appoggio politico al primo ministro. Tudose, quindi, il 16 gennaio abbandon\u00f2 l'incarico dopo appena sei mesi, divenendo il secondo premier consecutivo sfiduciato dalla stessa maggioranza. Nel gennaio 2018 PSD e ALDE sostennero la nascita di un nuovo governo con a capo Viorica D\u0103ncil\u0103. Nel quadro del nuovo esecutivo il ministero dell'energia in mano all'ALDE pass\u00f2 da Toma Petcu ad Anton Anton.\nMentre sul piano dell'economia si registrarono tensioni minori tra il PSD e l'ALDE (legge sulle estrazioni offshore, istituzione di un fondo statale per gli investimenti, introduzione della tassa al 2% sui profitti delle compagnie del settore energetico), sul piano della giustizia T\u0103riceanu sostenne apertamente tutte le iniziative di governo, come quella della destituzione del procuratore capo della DNA Laura Codru\u021ba K\u00f6vesi, ritenendole misure necessarie per liberare il paese dalle influenze della magistratura, malgrado i dubbi espressi dalla comunit\u00e0 internazionale, che accusava la Romania di fare passi indietro nella lotta alla corruzione e nella preservazione dello stato di diritto.\nElezioni europee e referendum del 2019.\nSul punto della giustizia il leader del Partito dell'Alleanza dei Liberali e dei Democratici per l'Europa, Guy Verhofstadt, estern\u00f2 le proprie perplessit\u00e0, tanto da rifiutarsi di sostenere la campagna elettorale dell'ALDE per le europee del 2019, affermando di aspettarsi azioni immediate da parte del partito guidato da T\u0103riceanu in ci\u00f2 che riguardava l'applicazione delle indicazioni dell'Unione europea e della Commissione di Venezia, puntualmente avversate dalla coalizione di governo. Lo stesso Verhofstadt, invece, support\u00f2 la campagna dell'Alleanza 2020 USR PLUS, avversaria dell'ALDE. Ci\u00f2 port\u00f2 alle reazioni di Norica Nicolai, capolista del partito, che il 23 maggio lo accus\u00f2 di sostenere un gruppo guidato da un ex membro della Securitate, in riferimento ad una presunta militanza di Dacian Ciolo\u0219 nei ranghi della polizia politica di epoca comunista, e di non comprendere le battaglie dell'ALDE contro gli abusi della magistratura in Romania.\nIl partito utilizz\u00f2 tali argomenti anche per la propria campagna elettorale, esprimendo una costante comunanza di vedute con il PSD. Riguardo al referendum sulla giustizia promosso dal presidente della repubblica nella stessa data delle europee, il 7 maggio C\u0103lin Popescu T\u0103riceanu invit\u00f2 l'elettorato all'astensionismo per impedire il raggiungimento del quorum. L'ALDE sostenne una posizione di condanna contro il presidente Iohannis, accusato di fare il gioco del PNL e di avviare la propria campagna presidenziale per la rielezione.\nI risultati elettorali del partito, tuttavia, furono un disastro. L'ALDE non riusc\u00ec a superare la soglia di sbarramento del 5% rimanendo senza europarlamentari, mentre il 30 maggio, ormai prossimo all'espulsione, decise di abbandonare il Partito dell'Alleanza dei Liberali e dei Democratici per l'Europa di Verhofstadt.\nUscita dalla maggioranza del 2019.\nNei primi giorni di agosto emersero dei malumori da parte della dirigenza dell'ALDE riguardanti la continuazione della partecipazione al governo, mentre il partito avvi\u00f2 le trattative per un'alleanza con PRO Romania di Victor Ponta, gruppo situato all'opposizione. Il leader dell'ALDE T\u0103riceanu non neg\u00f2 l'esistenza di dubbi sul sostegno alla legge di revisione di bilancio proposta dal PSD, ritenuta non realistica, nonch\u00e9 sull'effettiva sostenibilit\u00e0 della coalizione di governo nel contesto in cui il PSD non avrebbe supportato il leader dell'ALDE alle presidenziali del novembre 2019, in cui i partiti avrebbero presentato candidati separati. Il 12 agosto T\u0103riceanu chiese al primo ministro di procedere urgentemente alla redazione di un nuovo programma di governo e di realizzare una ristrutturazione completa dei ministeri facenti capo all'esecutivo, che avrebbe dovuto ottenere un nuovo voto d'investitura da parte del parlamento. Mentre D\u0103ncil\u0103 propose un semplice rimpasto, T\u0103riceanu rigett\u00f2 l'offerta, accusando altres\u00ec il premier di non averlo consultato per la scelta del nuovo Commissario europeo della Romania.\nRitenendo le fratture insanabili, il 26 agosto la delegazione permanente dell'ALDE vot\u00f2 a favore dell'uscita del partito della maggioranza, oltre ad approvare il sostegno ad un candidato comune con PRO Romania alle presidenziali, Mircea Diaconu. T\u0103riceanu dichiar\u00f2 che per coerenza avrebbe anche rinunciato al ruolo di presidente del senato, mentre tre dei quattro ministri ALDE lasciarono il governo. Il titolare degli esteri Ramona M\u0103nescu, tuttavia, afferm\u00f2 che non si sarebbe dimessa dal consiglio dei ministri, malgrado ci\u00f2 comportasse la sua espulsione dal partito.\nEspulsioni del 2019.\nVari militanti del partito esternarono pubblicamente i propri malumori, criticando la decisione di lasciare il governo in mancanza di una strategia politica alternativa e lamentando la costituzione dell'alleanza con PRO Romania. Il PSD, allo stesso tempo, prov\u00f2 a cooptare parte dei membri dell'ALDE scontenti per la scelta di T\u0103riceanu, riuscendo ad indebolirne il peso a livello parlamentare. I socialdemocratici, infatti, suggerirono a sorpresa il nome di Mele\u0219canu come sostituto dello stesso T\u0103riceanu alla presidenza della camera alta.\nNei giorni successivi Mele\u0219canu tratt\u00f2 in prima persona con il primo ministro l'ingresso di tre membri dell'ALDE nel gabinetto di governo. Per reazione il 13 settembre l'ufficio esecutivo dell'ALDE decret\u00f2 l'espulsione dei contestatori Mele\u0219canu, Ion Cup\u0103, Gra\u021biela Gavrilescu e Alexandru B\u0103i\u0219anu. Mentre tre senatori ALDE si iscrissero al gruppo parlamentare del PSD, il gruppo dissidente costitu\u00ec un nuovo partito, promosso da Remus Borza, Forza Nazionale. Alla camera dei deputati gli ulteriori addii di Mihai Ni\u021b\u0103 e Marian Cuc\u0219a determinarono la sparizione del gruppo parlamentare ALDE.\nIl 10 ottobre 2019 la formazione di T\u0103riceanu si un\u00ec agli altri gruppi d'opposizione, votando a favore della sfiducia al governo D\u0103ncil\u0103 e nel mese di novembre favor\u00ec l'investitura di un nuovo esecutivo PNL con a capo Ludovic Orban. Con il passare dei mesi, per\u00f2, l'ALDE divenne uno dei maggiori oppositori del governo liberale, criticando specialmente la nuova maggioranza in relazione alla gestione della pandemia di COVID-19.\nElezioni presidenziali del 2019.\nLa definizione di un candidato ALDE per la posizione di capo di Stato alle elezioni del novembre 2019 fu strettamente legata ai rapporti con gli ex alleati del PSD. Mentre in un primo momento T\u0103riceanu ipotizz\u00f2 di concorrere in rappresentanza dei due partiti, tale opzione naufrag\u00f2 in seguito al deteriorarsi delle relazioni fra le due parti. Il 24 luglio 2019 T\u0103riceanu fu indicato dalla delegazione permanente come candidato dell'ALDE, salvo ritirarsi dopo l'ufficializzazione dell'alleanza con PRO Romania, in agosto, che spinse entrambi i partiti a sostenere l'indipendente Mircea Diaconu. Al voto del 10 novembre questi ottenne il 9%, arrivando al quarto posto.\nElezioni del 2020 e fallita fusione con PRO Romania.\nNell'agosto 2020 T\u0103riceanu dichiar\u00f2 che si sarebbe candidato alla funzione di sindaco di Bucarest. Il risultato delle locali del settembre 2020 fu disastroso. Il partito non and\u00f2 oltre il 2%. Nel caso di Bucarest, T\u0103riceanu non nascose la propria delusione (si ferm\u00f2 all'1,5%) e accus\u00f2 direttamente il sindaco uscente Gabriela Firea (PSD) di essersi opposta alla formazione di una coalizione di centro-sinistra a suo sostegno per la rielezione a primo cittadino, causando la sconfitta contro le forze di centro-destra.\nCon il partito in crisi e a rischio di non superare la soglia di sbarramento elettorale per le parlamentari (secondo un sondaggio IMAS del settembre 2020 era al 3%), l'8 ottobre il leader dell'ALDE annunci\u00f2 la fusione con PRO Romania. I due partiti avrebbero concorso alle elezioni generali di dicembre sotto un'unica sigla e si sarebbero in seguito uniti in un nuovo soggetto politico chiamato PRO Romania Social-Liberale. Secondo T\u0103riceanu e Victor Ponta l'alleanza rispondeva alla necessit\u00e0 di fare una reale opposizione al governo PNL e all'indecisione del PSD, accusato di aver realizzato compromessi con i liberali di Orban, e rafforzare il ruolo dei partiti minori contro il bipolarismo dettato dalle forze principali.\nIn seguito all'impietoso risultato ottenuto dal partito alle elezioni, al 4%, quindi al di sotto della soglia di sbarramento, il 26 gennaio 2021 la delegazione permanente dell'ALDE decise di interrompere il processo di fusione con PRO Romania e convoc\u00f2 un nuovo congresso. Il congresso del 17 aprile 2021 elesse quale nuovo presidente del partito Daniel Olteanu.\nNel gennaio 2022 furono avviati i negoziati per la fusione al Partito Nazionale Liberale."}
{"id": "5596984", "revid": "110157", "url": "https://it.wikipedia.org/wiki?curid=5596984", "title": "Oliverio Girondo", "text": "Biografia.\nFa parte della generazione di scrittori post-modernista, formatasi grazie ai rapporti e agli scambi culturali con le correnti d'avanguardia europee del primo dopoguerra, come il cubismo ed il dadaismo, approfonditi anche da lunghi soggiorni in varie nazioni europee.\nNacque in una famiglia agiata, che gli consent\u00ec di viaggiare in Germania, Italia, Belgio, Spagna, Inghilterra.\nGirondo, trasferitosi a Epsom per motivi di studio e dopo essersi laureato in giurisprudenza, venne alla ribalta nel 1922, grazie ad una raccolta di poesie intitolata \"Veinte poemas para ser leidos en el tranvia\", che evidenzi\u00f2 gi\u00e0 dal titolo i temi \"ultraisti\", caratterizzati dalla descrizione di sensazioni ed emozioni di fatti contemporanei, alterati con modalit\u00e0 surrealistiche, ed impreziositi da accentuazioni ironiche sfocianti, talvolta, in giochi di parole e \"greguerias\" alla Gomez de la Serna. Nel celebrare la vita cosmpolitana e urbana, Girondo formul\u00f2 acute e ironiche critiche ad alcuni costumi contemporanei dominanti.\nProprio quest'ultimo, assieme ad Apollinaire e Cocteau fu uno dei pi\u00f9 importanti paladini e sostenitori degli \"ultraisti\".\nUn tipico esempio di \"greguerias\" di Girondo che si pu\u00f2 citare \u00e8: \u00abun prete mastica una preghiera come un pezzo di chewing gum\u00bb.\nNel 1925 Girondo pubblic\u00f2 il suo secondo lavoro, \"Calcomanias\", non molto difforme dal primo, ma certamente pi\u00f9 originale, e contrassegnato da una serie di visioni surrealiste di alcune citt\u00e0, quali Siviglia, Toledo e Tangeri.\nDopo essere ritornato in patria, Girondo fu uno dei fondatori e collaboratori della rivista \"Martin Fierro\", che si rivel\u00f2 uno strumento di diffusione di idee innovatrici. Si dedic\u00f2 anche nella traduzione di opere straniere, come quelle di Rimbaud, facilitato dalla buona conoscenza di varie lingue estere.\nGirondo, nelle sue opere seguenti, quali \"Campo nuestro\" (1946) ed \"En la masm\u00e9dula\" (1954), pur dimostrando di aver approfondito ed affinato il suo linguaggio particolare e originale, con il quale manifest\u00f2 le sensazioni e le emozioni intercettate magistralmente, oltre ad esprimere metafore singolari e genuine, non riusc\u00ec, talvolta, a rinnovarsi.\nE non a caso alcuni critici lo definirono \u00abil Peter Pan dell'ultraismo argentino\u00bb, nel senso che rimase giovanile, o persino infantile, dal punto di vista del cammino artistico.\nNonostante questo, Girondo si pu\u00f2 considerare uno degli esponenti pi\u00f9 importanti dell'ultraismo del suo Paese, che non solo ha formato scrittori dell'importanza di Borges e Guiraldes, ma ha avuto il merito di rinnovare la letteratura argentina degli anni venti e trenta.\nSi spos\u00f2 con la poetessa Norah Lange e strinse una profonda amicizia con Garcia Lorca."}
{"id": "5596997", "revid": "1005847", "url": "https://it.wikipedia.org/wiki?curid=5596997", "title": "Partito Liberale Riformatore", "text": "Il Partito Liberale Riformatore (in romeno: \"Partidul Liberal Reformator\" - PLR) \u00e8 stato un partito politico romeno di orientamento liberale e riformista fondato nel 2014 su iniziativa di C\u0103lin Popescu T\u0103riceanu, Primo ministro dal 2004 al 2008.\nIl nuovo soggetto politico si \u00e8 affermato a seguito di una scissione dal Partito Nazionale Liberale, dopo che questo aveva abbandonato l'alleanza con il Partito Social Democratico e aveva aderito in sede europea al PPE, lasciando l'ALDE.\nNel giugno 2015 \u00e8 confluito con il Partito Conservatore per costituire l'Alleanza dei Liberali e dei Democratici."}
{"id": "5597000", "revid": "6923", "url": "https://it.wikipedia.org/wiki?curid=5597000", "title": "Universit\u00e0 di Economia Nazionale e Mondiale", "text": "L'Universit\u00e0 di Economia Nazionale e Mondiale (University of National and World Economy, UNWE) \u00e8 la pi\u00f9 grande, la pi\u00f9 prestigiosa e la pi\u00f9 antica universit\u00e0 di Economia in Bulgaria e nell'Europa sud-orientale.\nStoria.\nL'Universit\u00e0 nacque come Libera Universit\u00e0 delle Scienze Politiche ed Economiche (Decreto Ministeriale n. 2155 del 5 luglio 1920 del Ministero della Pubblica Istruzione). Nel 1940 (Gazzetta Ufficiale n. 126 del 7 giugno 1940), venne trasformata in Alta Scuola Nazionale delle Scienze Finanziarie ed Amministrative, di seguito nel 1947, venne riorganizzata come Facolt\u00e0 delle Scienze Economiche e Sociali dell'Universit\u00e0 di Sofia.\nNel 1952 (Decreto Ministeriale n. 26, pubblicato nella Gazzetta Ufficiale \"Izvestia\" n. 10 del 1\u00ba febbraio 1952), l'Universit\u00e0 ricevette di nuovo la piena autonomia come Istituto Superiore di Economia. Nel 1953, venne chiamata \"Karl Marx\" (Decreto Ministeriale n. 89, pubblicato nella Gazzetta Ufficiale \"Izvestia\" n. 23 del 20 marzo 1953).\nNel 1990, il Consiglio Accademico dell'Ateneo prese la decisione che l'Istituto Superiore di Economia \"Karl Marx\" venisse chiamato Universit\u00e0 di Economia Nazionale e Mondiale, atto perfezionato ufficialmente con la Decisione del Parlamento circa la Trasformazione degli Istituti di Istruzione Superiore (Gazzetta Ufficiale n. 68 del 7 luglio 1995).\nStruttura.\nAttualmente l'Universit\u00e0 di Economia Nazionale e Mondiale, con i suoi 45 corsi di laurea a tempo pieno attivi, 500 professori e circa 22 000 studenti, risulta la pi\u00f9 grande universit\u00e0 dell'Europa sud-orientale. L'Universit\u00e0 si articola in 8 Facolt\u00e0, 3 Istituti e 14 Centri di Ricerca Internazionali (vd. Centro Monetario di Ricerca). Il Sistema del Credito Formativo Universitario (CFU) favorisce ancor di pi\u00f9 i consolidati rapporti internazionali dell'Ateneo (l'Universit\u00e0 trattiene rapporti con pi\u00f9 di 100 universit\u00e0 europee, asiatiche ed americane), intensificando i programmi internazionali di cooperazione universitaria, di doppia laurea e di titoli congiunti.\nLa rivista scientifica ufficiale (in lingua inglese) dell'Universit\u00e0 di Economia Nazionale e Mondiale \u00e8 \"Economic alternatives\". "}
{"id": "5597001", "revid": "124186377", "url": "https://it.wikipedia.org/wiki?curid=5597001", "title": "Susan Glaspell", "text": "Biografia.\nSusan Glaspell nacque nel 1876 da Elmer Glaspell, agricoltore e Alice Keating, insegnante. Trascorse la sua infanzia in un ambiente rurale, dove ebbe contatti anche con la popolazione indiana Sauk.\nIl suo corso di studi si svolse dapprima alla scuola pubblica di Davenport e poi alla Drake University, nella quale si mise in evidenza sia per il rendimento scolastico sia per le sue idee innovative.\nDurante la sua carriera letteraria si occup\u00f2 di giornalismo, scrisse nove romanzi, una cinquantina di brevi racconti, per\u00f2 deve la sua notoriet\u00e0 soprattutto all'attivit\u00e0 teatrale racchiusa in quindici lavori.\nIl suo primo romanzo \u00e8 del 1909 e si intitola \"The Glory of the Conquered\".\nPochi anni dopo, intorno al 1915 la Glaspell si trasfer\u00ec a New York per frequentare il Greenwich Village, dove partecip\u00f2 al primo movimento artistico d'avanguardia, comprendente Upton Sinclair, Emma Goldman, and John Reed.\nAssieme al marito, George Cram Cook, fond\u00f2 e diresse la compagnia teatrale dei \"Pricetown Players\", che port\u00f2 in scena le sue opere che riscossero il maggior successo: \"Suppressed Desires\" (\"Desideri repressi\", 1915), acuta satira della psicoanalisi freudiana; \"Trifles\" (\"Inezie\", 1917), brillante approfondimento della psicologia delle donne letto, affrontato e immerso in atmosfere, temi e intrecci gialli-polizieschi; \"Bernice\" (\"Bernice\", 1919), incentrata sulle problematiche femminili; \"The Inheritors\" (\"Gli eredi\", 1921), in cui l'autrice si occupa di tematiche politiche, quali i contrasti fra i liberali e i conservatori; \"The Verge\" (\"Il limite\", 1921), dove riaffiora l'analisi psicologica; \"Alison's House\" (\"Casa di Alison\", 1930), derivata seppur indirettamente dalla figura di Emily Dickinson, che non a torto viene considerata dai critici letterari il suo lavoro pi\u00f9 significativo, e che ottenne il Premio Pulitzer nell'anno 1931.\nLa Glaspell viene considerata dai critici letterari una pioniera femminista e la pi\u00f9 importante autrice teatrale statunitense del Novecento."}
{"id": "5597003", "revid": "306856", "url": "https://it.wikipedia.org/wiki?curid=5597003", "title": "Joseph Alois Gleich", "text": "Biografia.\nFiglio di un cancellerie, Joseph Alois Gleich frequent\u00f2 il ginnasio viennese dal 1785 al 1789, dopo di che studi\u00f2 filosofia, lingue e contabilit\u00e0 all'Universit\u00e0 di Vienna, prima di diventare funzionario pubblico nel 1790.\nIn quello stesso anno esord\u00ec nella letteratura dedicandosi al romanzo e alle opere teatrali.\nDal 1814 al 1816 fu vice direttore del teatro di Josefstadt e aiut\u00f2 suo genero Ferdinand Raimund ad affermarsi come comico.\nDopo essere stato costretto a ritirarsi dalla direzione teatrale per malattia nel 1831, prosegu\u00ec la sua carriera come scrittore e come redattore di una rivista umoristica.\nNel corso della sua carriera letteraria scrisse un centinaio di romanzi, di ingegno e inclinazione popolaresca, ma considerevoli risultarono soprattutto le sue duecentocinquanta commedie, non solo le fiabe sceniche di facile presa, come \"Leopolds Jagd\" (\"La caccia di Leopoldo\", 1808), quanto quelle opere che, nell'intento di diffondere tra gli spettatori il culto della realt\u00e0, nei loro atti descrissero e rappresentarono i dilemmi del protagonista, basati sulla scelta della migliore esistenza possibile in un ambito allargato a tre o quattro opzioni; l'autore voleva dimostrare che spesso la vita pi\u00f9 vantaggiosa e retta \u00e8 proprio quella meno considerata inizialmente.\nTra gli esempi pi\u00f9 emblematici dei lavori di Gleich si possono citare: \"Der Berggeist\" (\"Lo spirito della montagna\", 1819); \"Ydor\" (1820); \"Der Eheteufel uaf Reisen\" (\"Il diavolo coniugale in viaggio\", 1822).\nCon queste opere Gleich influenz\u00f2 Raimund e Grillparzer.\nI romanzi di Gleich si caratterizzarono invece per le descrizioni di epopee medioevali di cavalieri, ladri e fantasmi.\nGleich scrisse anche diversi interessanti libri sulla storia locale, tra i quali: \"Geschichte der kaiserlich k\u00f6niglichen Stadt Wienerisch-Neustadt\" (\"Storia della citt\u00e0 imperiale reale viennese-Neustadt\", 1809); \"Wien und seine Bewohner\" (\"Vienna e dei suoi abitanti\", 1834)."}
{"id": "5597005", "revid": "1543377", "url": "https://it.wikipedia.org/wiki?curid=5597005", "title": "Honda RS750R", "text": "La Honda RS750R \u00e8 una motocicletta da competizione prodotta da Honda nel 1984 per gareggiare nei campionati Formula TT e Endurance.\nUtilizza un motore V4 quattro tempi da 750cc derivato dal modello stradale VF 750F, mentre il telaio perimetrale in alluminio \u00e8 ispirato a quello della NS 500 da gran premio.\nQuesta motocicletta ha disputato un'unica stagione, il 1984, in cui ha conquistato sia il Mondiale TT-F1 che il Mondiale Endurance; si \u00e8 inoltre imposta alla 8 Ore di Suzuka dove ha occupato tutti i gradini del podio.\nStoria.\nPer la stagione 1984 il regolamento di Formula TT subisce un'importante modifica da parte della FIM: la cilindrata massima dei motori a quattro tempi di categoria Formula 1 viene ridotta da 1000\u00a0cm\u00b3 a 750\u00a0cm\u00b3, con l'intento di aumentare la sicurezza dei piloti diminuendo le prestazioni dei mezzi: infatti nei primi anni ottanta le potenze dei motori da un litro schierati dai team ufficiali erano perfino superiori a quelle delle 500 cm\u00b3 da Gran Premio dotate di motori a due tempi, spingendo cos\u00ec la federazione al cambio regolamentare.\nLa Honda, che fino a quel momento utilizzava la RS850R, decide di non limitarsi a una semplice riduzione di cilindrata ma presenta una moto ampiamente rivista. La principale novit\u00e0 \u00e8 costituita dal telaio a doppia culla chiusa in tubi quadri di alluminio, fortemente ispirato alla NS 500 da gran premio.\nIl motore V4 a 90\u00b0 deriva dalla VF 750F stradale, di cui mantiene le misure caratteristiche per una cilindrata di 748\u00a0cm\u00b3, mentre una delle principali modifiche \u00e8 l'adozione della distribuzione a ingranaggi. In configurazione F1 eroga 132 CV, che vengono ridotti a 120 CV per le gare endurance.\nPer il mondiale F1, due moto vengono affidate a Joey Dunlop e Roger Marshall: Dunlop vince il Tourist Trophy, l'Ulster Gp e si laurea campione del mondo, mentre Marshall si aggiudica le prove di Assen e Vila Real.\nNel mondiale endurance sono i francesi Patrick Igoa e G\u00e9rard Coudray a conquistare il titolo, vincendo quattro delle sei gare in calendario. Alla 8 ore di Suzuka si classificano terzi, dietro alla coppia Dominique Sarron e Guy Bertin e ai vincitori Mike Baldwin e Fred Merkel, un podio monopolizzato dalla RS750R."}
{"id": "5597013", "revid": "222571", "url": "https://it.wikipedia.org/wiki?curid=5597013", "title": "Dan Sullivan", "text": ""}
{"id": "5597014", "revid": "116813671", "url": "https://it.wikipedia.org/wiki?curid=5597014", "title": "Daniel Sullivan", "text": ""}
{"id": "5597015", "revid": "222571", "url": "https://it.wikipedia.org/wiki?curid=5597015", "title": "Dan Sullivan (politico)", "text": ""}
{"id": "5597016", "revid": "125987666", "url": "https://it.wikipedia.org/wiki?curid=5597016", "title": "Nazioni partecipanti all'Eurovision Song Contest", "text": "Le nazioni partecipanti all'Eurovision Song Contest sono cinquantadue da quando il festival \u00e8 cominciato nel 1956. Di queste, ventisette (venticinque se si esclude la Jugoslavia, non pi\u00f9 esistente, e si considera la Germania Ovest come Germania) hanno vinto almeno una volta la competizione, organizzata dall'Unione europea di radiodiffusione, che si tiene ogni anno, in uno dei tanti paesi dell'UER. Le emittenti dei diversi paesi presentano canzoni alla manifestazione, e alla votazione per determinare il pi\u00f9 popolare al concorso.\nIl numero dei paesi che hanno partecipato ogni anno \u00e8 cresciuto costantemente, da soli sette nel 1956 a pi\u00f9 di venti alla fine del 1980 e a quarantatr\u00e9 nel 2008. Dal momento che il numero di partecipanti \u00e8 aumentato, sono state introdotte gare preliminari e retrocessione, al fine di garantire la partecipazione al maggior numero di paesi possibili.\nLa partecipazione al concorso \u00e8 principalmente aperta a tutte le emittenti membri attivi dell'UER. Per essere un membro attivo, le emittenti devono far parte della zona europea di radiodiffusione, o essere in un paese membro del Consiglio d'Europa. L'ammissibilit\u00e0 a partecipare, quindi, non \u00e8 determinata dall'inclusione geografica all'interno del continente europeo, n\u00e9 ha un collegamento diretto con l'Unione europea. Infatti diversi paesi geograficamente al di fuori dei confini dell'Europa hanno gareggiato, come ad esempio: Israele, Cipro e Armenia, nell'Asia occidentale, rispettivamente dal 1973, 1981 e dal 2006; il Marocco, in Nord Africa, nel 1980 (prima e ultima partecipazione); e l'Australia che ha debuttato al concorso 2015. Inoltre, molti paesi transcontinentali, con solo una parte del loro territorio appartenente all'Europa, hanno gareggiato: Turchia, dal 1975; Russia, dal 1994; Georgia, dal 2007; e l'Azerbaigian, che ha fatto la sua prima apparizione nella edizione 2008.\nPartecipazioni mancate.\nAlcuni paesi hanno tentato di partecipare alla manifestazione in passato ma per motivi vari non sono mai entrati in gara. Queste nazioni rappresentano le cosiddette partecipazioni mancate all'Eurovision, tra le quali si ricordano soprattutto quella del Liechtenstein, quella del Libano e quella dell'Unione Sovietica.\nAnche il Kosovo o le Isole Faroe hanno tentato di partecipare, ma non essendo riconosciuti come veri e propri stati perch\u00e9 amministrativamente parte di altri paesi, non hanno mai partecipato. Questo \u00e8 avvenuto anche per alcune regioni della Gran Bretagna (Galles e Scozia) e della Spagna (Catalogna).\nAnche altre nazioni al di fuori dell'UER hanno manifestato pi\u00f9 volte interesse a una partecipazione diretta, che per\u00f2 non ha mai avuto luogo per vari motivi.\nDi seguito una tabella dei paesi che non hanno mai partecipato pur avendo manifestato interesse:\nPaesi non pi\u00f9 esistenti ma che hanno partecipato.\nAll'Eurovision Song Contest hanno partecipato anche Paesi o federazioni successivamente disgregatisi: \u00e8 il caso, ad esempio, della Repubblica Socialista Federale di Jugoslavia e della Repubblica Federale di Jugoslavia, definitivamente scomparse nel 1991 e 2003, e della Serbia e Montenegro, rimasta con questa denominazione solo fino al 2006; ancora della Germania, che fino al 1989 era divisa in due distinte repubbliche:\nMembri dell'UER che non partecipano.\nDi seguito, una tabella riassuntiva, di altri paesi membri dell'UER, che non hanno mai voluto partecipare:\nLista dei partecipanti.\nLa seguente tabella elenca in ordine alfabetico i Paesi che hanno partecipato al concorso almeno una volta, insieme alle rispettive reti televisive, l'anno del loro debutto e quello della loro ultima partecipazione. Ogni Paese, inoltre, \u00e8 dotato di un proprio simbolo dell'Eurovision Song Contest, costituito da un cuore contenente la bandiera del Paese a cui appartiene.\nIl paese che detiene il maggior numero di partecipazioni \u00e8 attualmente la Germania, con 64 presenze sin dall'inizio della manifestazione.\nPaesi partecipanti nei decenni.\nSette furono i paesi che debuttarono nella prima edizione dell'Eurovision nel 1956. Da allora il numero dei partecipanti non ha fatto altro che aumentare; dagli anni '80, per esempio, il numero standard \u00e8 diventato di venti paesi nella manifestazione.\nDal 1992, prima con il collasso della Jugoslavia, e dal 1993, dopo quello dell'Unione Sovietica, nacquero molti altri paesi, che chiaramente ebbero la possibilit\u00e0 di debuttare (Bosnia ed Erzegovina, Croazia e Slovenia). Molti altri debuttarono nel 1994 (Estonia, Ungheria, Lituania, Polonia, Romania, Russia e Slovacchia).\nDagli anni 2000 si ebbe una vera e propria svolta per nuove culture; in questo decennio debuttarono, infatti, paesi come l'Azerbaigian, l'Armenia e la Georgia, che pur se al confine con l'Asia, riuscirono a guadagnarsi un posto nella competizione.\nIl numero di paesi, tuttavia, divenne sempre pi\u00f9 grande (quarantatr\u00e9 \u00e8 il massimo raggiunto), che alla fine nel 2008, si dovette ricorrere all'inclusione di due semifinali per la prima volta (non pi\u00f9 una sola semifinale come dal 2004); non tutti i paesi potevano pi\u00f9 prendere parte alla serata finale: bisognava essere votati in semifinale per diventare un effettivo finalista.\nI Big Five.\nCinque tra i Paesi partecipanti vengono definite \"Big Five\", poich\u00e9 sono quelli che hanno supportato e tuttora supportano maggiormente, rispetto ad altre, l'Unione europea di radiodiffusione. Sostanzialmente questi Paesi accedono di diritto direttamente alla finale senza necessit\u00e0 di competere nelle semifinali, in una delle quali tuttavia possono votare a turno. Essi sono:\nPrimati.\nPrimati nell'Eurovision Song Contest fino al 2019."}
{"id": "5597017", "revid": "584834", "url": "https://it.wikipedia.org/wiki?curid=5597017", "title": "Fairbourne Railway", "text": ""}
{"id": "5597020", "revid": "287204", "url": "https://it.wikipedia.org/wiki?curid=5597020", "title": "Mohammed bin Faysal Al Sa'ud", "text": "Primi anni di vita e formazione.\nMohammed bin Faysal \u00e8 nato a Ta'if nel 1937 ed era il figlio maggiore di re Faysal e Iffat Al-Thunayan. Era fratello germano dei principi Sa'ud e Turki e delle principesse Lolowah, Sara e Haifa.\nMohammed \u00e8 stato il primo dei suoi fratelli a studiare all'estero. Ha frequentato sia la Lawrenceville School che la Hun School. Si \u00e8 poi iscritto allo Swarthmore College e ha conseguito un Bachelor of Science in Business Administration presso il Menlo College in California.\nCarriera iniziale.\nIl principe Mohammed ha iniziato la sua carriera presso l'Agenzia monetaria saudita. Nel 1964, \u00e8 stato trasferito al ministero dell'acqua e dell'agricoltura. Nel 1970 \u00e8 stato nominato direttore del dipartimento della conversione dell'acqua salina. Ha contribuito alla formazione del programma di desalinizzazione dell'acqua. In seguito, nel 1974, \u00e8 stato nominato vice ministro dell'acqua e dell'agricoltura con delega alle questioni relative all'acqua salina. Nel novembre dello stesso anno, \u00e8 stato nominato governatore della neonata societ\u00e0 pubblica che si occupava della conversione dell'acqua. Si \u00e8 dimesso da questi incarichi nel luglio 1977.\nAttivit\u00e0 commerciali.\nIl principe Mohammed ha cominciato a dedicarsi all'imprenditoria dopo le sue dimissioni dagli incarichi di governo. Durante questo periodo ha finanziato uno studio sulla fattibilit\u00e0 di trasportare iceberg antartici a La Mecca per ricavare da essi acqua potabile. Ha anche fondato una ditta con questo obiettivo, la Iceberg Transport International. Il 17 ottobre 1977, ha presentato la sua proposta in una conferenza a Londra. Nonostante, il suo piano fosse il pi\u00f9 promettente fra quelli discussi, i risultati dello studio hanno indicato che non era fattibile, dal momento che nessun iceberg sarebbe potuto sopravvivere a lungo nelle zone equatoriali.\nI suoi investimenti pi\u00f9 significativi erano nel settore bancario e finanziario e lui \u00e8 stato uno dei pionieri del settore bancario islamico. \u00c8 uno dei cittadini sauditi, che ha investito in Egitto, infatti \u00e8 il fondatore della Faysal Islamic Bank of Egypt, istituita a Il Cairo nel 1977. La banca \u00e8 stata lanciata ufficialmente nel 1979. Sempre nel 1977, \u00e8 stata inaugurata anche una filiale sudanese dell'istituto. Nel 1981, ha fondato anche la Dar al-Maal al-Islami Trust (gruppo DMI). Questo \u00e8 stato fondato a Ginevra, ed \u00e8 un'organizzazione finanziaria internazionale che raggruppa 55 banche islamiche. Il gruppo DMI ha sede nelle Bahamas e incorpora societ\u00e0 con un portafoglio di banche islamiche in Bahrain, Niger, Egitto e Pakistan. Nel 1990, ha fondato anche la Faysal Private Bank, istituzione pioniera nel settore bancario della finanza islamica. Il principe Mohammed \u00e8 presidente del suo consiglio di amministrazione e del gruppo Islamic Finance. La Faysal Private Bank ha filiali in diversi paesi, tra cui la Svizzera. Alla succursale nel paese alpino \u00e8 stata rilasciata una licenza dalla Commissione federale delle banche (FINMA) nel mese di agosto del 2006. Il principe Mohammed \u00e8 stato presidente della Banca islamica per lo sviluppo, che ha sede a Gedda ed \u00e8 stata istituita nel 1975.\nOltre a quelle operanti nel settore bancario, il principe Mohammed aveva partecipazioni in altre imprese. Egli era azionista della Saudi and Gulf Enterprise Ltd. che ha sede a Gedda.\nAltri incarichi.\nIl principe Mohammed era presidente del consiglio di amministrazione della Fondazione Re Faysal e membro del consiglio dei fondatori e dei garanti dell'Universit\u00e0 Effat.\nPolemica.\nA seguito degli attacchi terroristici dell'11 settembre, le famiglie delle vittime hanno fatto causa al principe Mohammed e ad altri due membri della Casa di Sa'ud, ovvero i principi Sultan e Turki bin Faysal, in aggiunta ad altre persone che hanno accusato di finanziare Al-Qaida. Nel 2009, ulteriori prove erano state raccolte dalle famiglie. Un avvocato di Washington, Michael Kellogg, ha rappresentato il principe nella causa. Le istanze sono state poi rigettate da un giudice federale degli Stati Uniti per insufficienza di prove.\nVita personale.\nMohammed bin Faysal era sposato con Muna bint Abd al-Rahman bin Azzam Pasha, figlia del diplomatico egiziano 'Abd al-Rahman 'Azzam. Dal matrimonio sono nati tre figli: Amr, Maha e Reema. Anche suo figlio Amr \u00e8 imprenditore finanziario.\nNel 2009 \u00e8 stato inserito nella lista dei 500 musulmani pi\u00f9 importanti nella comprensione con i cristiani sviluppata dall'Universit\u00e0 di Georgetown.\nMorte e funerale.\nMohammed bin Faysal \u00e8 morto a Riad il 14 gennaio 2017. La preghiere funebri si sono tenute il 16 gennaio nella Grande Moschea di La Mecca dopo la preghiera del pomeriggio. La salma \u00e8 stata poi sepolta nel cimitero al-Adl della citt\u00e0."}
{"id": "5597022", "revid": "767487", "url": "https://it.wikipedia.org/wiki?curid=5597022", "title": "Brill Cagliari 1975-1976", "text": "Nella stagione 1975-1976, la Brill Cagliari ha disputato il campionato di Serie A1 Nazionale, massimo livello del Basket italiano concludendo la stagione al decimo posto. Nella poule classificazione A giunge secondo conquistando la salvezza."}
{"id": "5597023", "revid": "287204", "url": "https://it.wikipedia.org/wiki?curid=5597023", "title": "Jacob Wallenberg", "text": ""}
{"id": "5597025", "revid": "767487", "url": "https://it.wikipedia.org/wiki?curid=5597025", "title": "The Fur Coat (film 1916)", "text": "The Fur Coat \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 luglio 1916."}
{"id": "5597027", "revid": "991694", "url": "https://it.wikipedia.org/wiki?curid=5597027", "title": "Gaio Cesare Augusto Germanico", "text": ""}
{"id": "5597028", "revid": "767487", "url": "https://it.wikipedia.org/wiki?curid=5597028", "title": "Movie Money", "text": "Movie Money \u00e8 un cortometraggio muto del 1916 diretto da Charles Dickson.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 24 luglio 1916."}
{"id": "5597040", "revid": "767487", "url": "https://it.wikipedia.org/wiki?curid=5597040", "title": "A Cheap Vacation", "text": "A Cheap Vacation \u00e8 un cortometraggio muto del 1916 scritto e diretto da P.D. Hugon.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 24 luglio 1916."}
{"id": "5597041", "revid": "124123", "url": "https://it.wikipedia.org/wiki?curid=5597041", "title": "Eiji \u014ctsuka", "text": " \u00c8 professore presso il Centro internazionale di ricerca per gli studi giapponesi di Kyoto. Laureato in antropologia, folklore femminile, sacrifici umani e manga del dopoguerra. Oltre al suo lavoro con i manga \u00e8 critico, saggista e autore di diversi libri di saggistica di successo sulle sub-culture popolari e otaku giapponesi. Ha scritto serie manga come MPD Psycho e Kurosagi - Consegna cadaveri. Una delle sue opere di animazione \u00e8 stata \"Mah\u014d no Rouge Lipstick\", un OAV lolicon.\nNegli anni '80, Otsuka \u00e8 stato redattore capo di Manga Burikko, un'importante rivista di manga femminile dove ha sperimentato la ricerca sulle subculture otaku nel Giappone moderno. Ha pubblicato una serie di libri e articoli sul settore manga."}
{"id": "5597042", "revid": "287204", "url": "https://it.wikipedia.org/wiki?curid=5597042", "title": "Eiji Otsuka", "text": ""}
{"id": "5597043", "revid": "991694", "url": "https://it.wikipedia.org/wiki?curid=5597043", "title": "Leone di Ostia", "text": ""}
{"id": "5597044", "revid": "991694", "url": "https://it.wikipedia.org/wiki?curid=5597044", "title": "Leone di Montecassino", "text": ""}
{"id": "5597049", "revid": "767487", "url": "https://it.wikipedia.org/wiki?curid=5597049", "title": "A Jealous Guy", "text": "A Jealous Guy \u00e8 un cortometraggio muto del 1916 diretto da Lawrence Semon (Larry Semon).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 luglio 1916."}
{"id": "5597050", "revid": "1305772", "url": "https://it.wikipedia.org/wiki?curid=5597050", "title": "Suicide Strike", "text": "Suicide Strike \u00e8 un videogioco per Commodore 64 pubblicato nel 1984 dalla statunitense Tronix e riedito nel 1985 dalla britannica System 3. Consiste nella guida di un aereo in uno sparatutto con visuale tridimensionale.\nModalit\u00e0 di gioco.\nLa schermata di gioco mostra il cruscotto del velivolo e il parabrezza come se ci si trovasse all'interno, ma il velivolo stesso \u00e8 visibile all'esterno. \nLa zona di volo \u00e8 piana e vista in prospettiva alle spalle dell'aereo, che pu\u00f2 cambiare direzione, velocit\u00e0 e altitudine; quest'ultima, sempre piuttosto bassa, \u00e8 evidenziata dall'ombra dell'aereo.\nSi possono sparare missili a cadenza lenta, anche angolati se si spara mentre l'aereo sta virando.\nIl carburante \u00e8 limitato e non basta neppure per il ritorno (il titolo significa appunto \"attacco suicida\"), il consumo dipende dalla velocit\u00e0.\nI nemici sono elicotteri, carri armati, jet, missili terra-aria e infine tre stazioni radar, obiettivi da distruggere entro un tempo limite.\nI jet che non vengono colpiti di fronte possono riapparire alle spalle del giocatore, visibili nello specchietto retrovisore, e vanno evitati con manovre evasive."}
{"id": "5597052", "revid": "991694", "url": "https://it.wikipedia.org/wiki?curid=5597052", "title": "Alchilico", "text": ""}
{"id": "5597053", "revid": "991694", "url": "https://it.wikipedia.org/wiki?curid=5597053", "title": "Alchilici", "text": ""}
{"id": "5597054", "revid": "991694", "url": "https://it.wikipedia.org/wiki?curid=5597054", "title": "Lacche", "text": ""}
{"id": "5597056", "revid": "767487", "url": "https://it.wikipedia.org/wiki?curid=5597056", "title": "Maestro delle Palazze", "text": "Il suo stile ha origine dalla tradizione umbra duecentesca; \u00e8 stato accostato dalla critica ora a Pietro Cavallini, ora agli artisti influenzati dalle opere di Cimabue e del Maestro della Cattura in Assisi.\nLe opere.\nLe opere attribuite al Maestro della Palazze finora conosciute, si dividono tra alcuni musei americani e la citt\u00e0 di Spoleto; qui possono essere ammirate al Museo Nazionale del Ducato, nella ex chiesa dei Santi Giovanni e Paolo e, alcune tracce, nell'ex monastero di Santa Maria inter Angelos.\nNel monastero di Santa Maria inter Angelos.\nScene relative all'infanzia e alla passione di Cristo, realizzate verso la fine del milleduecento, ornavano un ambiente, probabilmente un oratorio, posto al primo piano del \"Monastero di Santa Maria inter Angelos\", situato lungo il Giro dei condotti e conosciuto anche con il nome di \"Monastero delle Palazze\" (da cui il nome convenzionale \"Maestro delle Palazze\"), con riferimento alle sue abitanti, monache clarisse che vi dimorarono dal 1232 fino al 1403, soprannominate appunto \"Le Palazze\". Tali affreschi, dall'iconografia articolata e complessa, ignorati per secoli, sono stati ricordati per la prima volta da Giuseppe Sordini in uno scritto del 1903, e successivamente nel 1920 da Giuseppe Angelini Rota.\nNel 1921.\nNel 1921 gli affreschi vennero strappati dalle pareti e abusivamente venduti dal proprietario del monastero, Guglielmo Cianni nonostante il Ministero della pubblica istruzione li avesse segnalati tra gli affreschi di interesse nazionale fin dal 1914. L'anno seguente vennero rintracciati e sequestrati a Bergamo a due mercanti d'arte: il barone Ernesto Bayet e Bernardo Bazzani. Il fatto ebbe risalto anche sulla stampa, tuttavia non fu possibile impedirne l'esportazione in Francia e la vendita sui mercati parigini.\nNel giro di pochi anni vennero acquistati da musei e collezionisti americani. Gi\u00e0 nel 1924 tre di essi si trovavano all'interno del Worcester Art Museum in Massachusetts, provenienti dalla \"John Levy Galleries\" di New York: \nAltri due arrivarono a Bryn Athyn in Pennsylvania nel Glencairn Museum, sede della collezione del milionario e filantropo Raymond Pitcairn che li aveva acquistati in Francia dal mercante d'arte Ren\u00e9 Gimpel: \nUn altro affresco, \"Nativit\u00e0\", venne sezionato dai mercanti, diviso in quattro pezzi e piazzato separatamente: (Foto dell'affresco intero)\nNel 1957.\nNel 1957, grazie a un attento sopralluogo condotto da Bruno Toscano nell'antico oratorio, vennero alla luce altre opere:\nLa \"Soprintendenza ai monumenti e alle gallerie dell'Umbria\", subito informata, nel 1964 si fece carico del distacco e del restauro delle opere superstiti al primo piano: la \"Derisione di Cristo\" e le sinopie vennero acquistate nel 1982 dal Comune di Spoleto per la locale Pinacoteca, situata all'interno del Palazzo Comunale; un pezzo venne donato dagli eredi degli antichi proprietari. Nel 1996 furono trasferite nella chiesa di Sant'Agata, e dal 2010 nel Museo Nazionale del Ducato di Spoleto; \"Nativit\u00e0\" e \"Annunciazione\", non sono ancora esposte, ma custodite nei magazzini del museo.\nAl piano terra Toscano fece un'altra felice scoperta: sotto uno spesso strato di tinteggiatura a calce emersero altri due affreschi:\nLe due scene furono staccate nel 1972 e divennero propriet\u00e0 privata del professor Bernardino Falcinelli a Spoleto. Da alcuni anni sono anch'esse in mostra nella sala 9 del \"Museo Nazionale del Ducato\".\nAttualmente (settembre 2015) alcune sbiadite tracce degli antichi affreschi sono ancora visibili al primo piano del monastero, trasformato in agriturismo; in un vano oggi adibito a sala conferenze, si intravedono: \nNella ex chiesa dei Santi Giovanni e Paolo.\nVi si trovano due brani di intonaco affrescato, che un'attenta lettura stilistica ha attribuito al Maestro delle Palazze; sono ubicati nel sottotetto, prima della volta del presbiterio, incorniciati da arcatelle a sesto. Negli anni ottanta sono stati ripuliti, consolidati e restaurati; ci\u00f2 ha reso possibile il riconoscimento di due scene molto distanti da un punto di vista narrativo: \nSi suppone che abbiano fatto parte di un ampio ciclo della \"Vita di Cristo\" e che le scene di episodi intermedi siano andate perdute."}
{"id": "5597065", "revid": "228587", "url": "https://it.wikipedia.org/wiki?curid=5597065", "title": "Ex monastero di Santa Maria inter Angelos", "text": "L'ex monastero di Santa Maria inter Angelos, nei testi pi\u00f9 antichi denominato inter angulos, si trova a Spoleto a 30 minuti di cammino nel bosco dal centro storico, lungo il sentiero naturalistico del Giro dei condotti, sul versante sud occidentale del Colle Ciciano. Si pu\u00f2 raggiungere anche attraverso la strada SP 463, girando a sinistra in corrispondenza di un bivio e scendendo per circa 750 metri lungo una strada sterrata. Recentemente (2010) \u00e8 stato restaurato e adibito ad agriturismo.\nStoria.\nConosciuto anche con la denominazione di monastero delle Palazze, o pi\u00f9 semplicemente Le Palazze, venne fondato da Gregorio IX nel 1229 sulle pendici del Monteluco. Il 27 luglio 1232 Gregorio IX dette a Nicola, vescovo di Spoleto l'ordine di assegnare i possedimenti che l'Abbazia di San Silvestro del Monte Subasio aveva presso \"Cocoronum\", ossia Montefalco, al monastero di Santa Maria \"inter angulos\", ossia \"tra anfratti isolati\", dimora spoletana di monache recluse. Il 2 agosto 1236 sempre Gregorio IX conferm\u00f2 che il Monastero di Santa Maria \"inter angulos\" fosse esente dalla giurisdizione del vescovo di Spoleto e vi introdusse la regola da lui stesso redatta in sostituzione di quella benedettina. \nIl monastero divenne quindi sede della prima comunit\u00e0 \"regolare\" di \"recluse\", parte di un pi\u00f9 ampio movimento eremitico femminile penitenziale che si era insediato con molta celerit\u00e0 a Spoleto e dintorni, la cui istituzionalizzazione si protrasse per tutto il XIII secolo.\nEbbe un'esistenza florida, come attestato da documenti del 1232, 1262 e 1348. Le recluse che lo abitavano fin dal 1232, provenienti dalla chiesa di San Damiano di Assisi, denominate ormai clarisse, per motivi di sicurezza nel 1403 vennero trasferite da Bonifacio IX all'interno delle mura di Spoleto, nel monastero del Palazzo; non tutte le religiose accettarono lo spostamento, alcune preferirono rimanere e continuare la vita religiosa dell'antico monastero, ma da quel momento l'intero gruppo prese il soprannome di \"Le Palazze\", cio\u00e8 residenti nel \"Monastero del Palazzo\". L'appellativo si estese poi al monastero stesso e alla zona circostante.\nDopo la soppressione delle corporazioni religiose in Umbria (1860-1861) il monastero, trasformato in casale, pass\u00f2 allo stato che nel 1871 lo vendette a Francesco Cianni. Dopo la sua morte avvenuta nel 1908 pass\u00f2 in eredit\u00e0 al figlio Guglielmo.\nGli affreschi del Maestro delle Palazze.\nL'interno del monastero era ornato da numerosi affreschi attribuiti al Maestro delle Palazze.\nDell'autore si conosce ben poco: \u00e8 stato un pittore anonimo italiano il cui stile ha avuto origine dalla tradizione umbra duecentesca e dagli esempi lasciati da Cimabue ad Assisi. Attivo a Spoleto nella seconda met\u00e0 del XIII secolo, \u00e8 stato convenzionalmente detto il Maestro delle Palazze, in riferimento al luogo di provenienza delle opere a lui attribuite.\nScene relative all'infanzia e alla passione di Cristo, realizzate verso la fine del milleduecento, ornavano un ambiente al primo piano del monastero, probabilmente l'oratorio privato delle monache, e un vano a pianterreno, forse anch'esso un oratorio ma a disposizione dei visitatori.\nDefinite nel 1957 da Roberto Longhi \"La splendida serie dugentesca delle Palazze\", rimasero ignorate per secoli; il primo a ricordarle fu Giuseppe Sordini in un suo scritto del 1903, seguito da Giuseppe Angelini Rota nel 1920.\nNel 1921 gli affreschi vennero strappati dalle pareti del primo piano, allora adibito a fienile, e abusivamente venduti dal proprietario, Guglielmo Cianni.\nNel giro di pochi anni furono acquistati da musei e collezionisti americani. Gi\u00e0 nel 1924 alcuni di loro entrarono nel Worcester Art Museum in Massachusetts. Poco dopo altri andarono a Bryn Athyn in Pennsylvania nel Glencairn Museum, sede della collezione del milionario e filantropo Raymond Pitcairn. La \"Nativit\u00e0\" venne sezionata, divisa in quattro pezzi e piazzata separatamente: un \"Pastore\" fin\u00ec a Hartford nell'Wadsworth Atheneum; un altro \"Pastore\" a Cambridge al Fogg Art Museum (dove, cos\u00ec separato dal suo contesto, fu esposto per parecchi anni come \"Caino\"); \"San Giuseppe\" nel 1932 pervenne anch'esso nell'Art Museum; in\ufb01ne \"Ges\u00f9 Bambino\" si trov\u00f2 a Boston al Museum of Fine Arts, donato da Ren\u00e9 Gimpel (1881-1945).\nNel 1957, grazie a un attento sopralluogo condotto da Bruno Toscano al primo piano del monastero, vennero alla luce altre opere: un dipinto molto malandato, ma riconoscibile per una \"Derisione di Cristo\", e tracce importanti (sinopie) dell'intero ciclo di affreschi distaccati quaranta anni prima con la tecnica dello \"strappo\". Al piano terra una terza scoperta del tutto inaspettata: due distinti affreschi rimasti per secoli nascosti, posizionati in alto, separati da una finestra certamente preesistente, appena visibili grazie alla caduta di particelle della tinteggiatura a calce che li ricopriva.\nRimosso lo spesso strato di vernici, uno dei due, \"Madonna col bambino e Santi Francesco e Chiara\" a forma pentagonale, pur presentandosi molto consunto e poco leggibile, rifletteva una notevole familiarit\u00e0 con i concetti che Cimabue aveva sviluppato negli affreschi di Assisi.\nL'altro, nella stessa parete, rappresentava la \"Crocifissione\", tema gi\u00e0 presente due volte al piano superiore.\nLe due scene furono staccate nel 1972 e divennero propriet\u00e0 privata del professor Bernardino Falcinelli, in piazza Moretti a Spoleto. Da alcuni anni sono esposte insieme alle sinopie al \"Museo Nazionale del Ducato\".\nAttualmente (settembre 2015) flebili tracce di alcuni degli affreschi sono visibili al primo piano del monastero, interamente di propriet\u00e0 privata, trasformato in agriturismo nel 2010; si trovano all'interno dell'ex oratorio, poi divenuto fienile e ora adibito a sala conferenze. Si intravedono \"Crocifissione\", \"Giudizio finale\", \"Derisione di Cristo\"."}
{"id": "5597066", "revid": "767487", "url": "https://it.wikipedia.org/wiki?curid=5597066", "title": "The Man from Egypt", "text": "The Man from Egypt \u00e8 un cortometraggio muto del 1916 diretto da Lawrence Semon (Larry Semon).\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 luglio 1916. Ne venne fatta una riedizione distribuita il 10 maggio 1920.\nLa pellicola \u00e8 reperibile su Youtube in formato di libero dominio."}
{"id": "5597067", "revid": "1159029", "url": "https://it.wikipedia.org/wiki?curid=5597067", "title": "Centro sportivo &quot;M.Gavagnin - S.Nocini&quot;", "text": ""}
{"id": "5597068", "revid": "767487", "url": "https://it.wikipedia.org/wiki?curid=5597068", "title": "Brill Cagliari 1976-1977", "text": "Nella stagione 1976-1977, la Brill Cagliari ha disputato il campionato di Serie A Nazionale, massimo livello del Basket italiano concludendo torneo al quinto posto ed accedendo al girone B della poule scudetto. Giungendo terza, non pot\u00e9 accedere alle semifinali per il titolo.\nRoster.\n "}
{"id": "5597069", "revid": "791427", "url": "https://it.wikipedia.org/wiki?curid=5597069", "title": "Monastero delle Palazze", "text": ""}
{"id": "5597071", "revid": "767487", "url": "https://it.wikipedia.org/wiki?curid=5597071", "title": "The Waters of Lethe", "text": "The Waters of Lethe \u00e8 un cortometraggio muto del 1916 diretto da William Wolbert.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 15 luglio 1916."}
{"id": "5597074", "revid": "287204", "url": "https://it.wikipedia.org/wiki?curid=5597074", "title": "Carlo Usiglio", "text": "Biografia.\nImprenditore, nel 1991 \u00e8 membro del comitato direttivo della campagna referendaria di Mariotto Segni organizzata in occasione del referendum del 1993.\nEntra a far parte quindi del Patto Segni, da cui per\u00f2 esce il 3 febbraio 1994 insieme ad Adriano Teso, fondando il piccolo Polo Liberal Democratico che, nelle imminenti elezioni politiche del 1994, entra a far parte della coalizione di centrodestra del Polo delle Libert\u00e0. Usiglio viene quindi candidato per il Polo nel collegio di Paderno Dugnano, che vince con il 51,2%, venendo eletto deputato.\nPoco dopo le elezioni il PLD si sciolse, confluendo in Forza Italia, al cui gruppo parlamentare Usiglio si era nel frattempo iscritto.\nAlle elezioni del 1996 Usiglio si ricandid\u00f2 nello stesso collegio per la coalizione questa volta chiamata Polo per le Libert\u00e0, ma ottenne solo il 38,8%, perdendo contro il candidato dell'Ulivo Nando dalla Chiesa, che arriv\u00f2 al 42,3%.\nSuccessivamente, si \u00e8 candidato come indipendente nella lista di Alleanza Nazionale per il Consiglio comunale di Milano alle elezioni comunali del 1997."}
{"id": "5597079", "revid": "767487", "url": "https://it.wikipedia.org/wiki?curid=5597079", "title": "The Tarantula (film 1916)", "text": "The Tarantula \u00e8 un film muto del 1916 diretto da George D. Baker.\nTrama.\nSedotta e abbandonata dall'amante che la lascia per ritornare dalla moglie negli Stati Uniti, a Cuba la povera Chonita Alvarado medita vendetta dopo che ha perso anche il bambino, frutto della colpa. Costretta per necessit\u00e0 a trovare un lavoro, Chonita diventa ballerina. Esibendosi in un night club dell'Avana, nutre la speranza di essere notata per poter partire per New York, presa sotto contratto per qualche spettacolo di Broadway. Steele, il suo amante, viene a vederla con l'intenzione di riprendere la loro relazione. Ma Chonita non ha dimenticato tanto facilmente. Sapendo che l'uomo \u00e8 terrorizzato dai ragni, gli ha preparato una scatola a sorpresa. Quando Steele, ormai ebbro di alcool, non ha pi\u00f9 alcuna difesa, dalla scrigno per i gioielli che gli ha dato Chonita esce un ragno che sar\u00e0 la causa della sua morte. La donna, finalmente vendicata, torna all'Avana dove la sta aspettando Pedro, un fedele innamorato, che la porter\u00e0 all'altare.\nProduzione.\nIl film fu prodotto dalla Vitagraph Company of America.\nDistribuzione.\nIl copyright del film, richiesto dalla Vitagraph Co. of America, fu registrato il 13 luglio 1916 con il numero LP8692.\nDistribuito dalla V-L-S-E, il film usc\u00ec nelle sale cinematografiche degli Stati Uniti il 17 luglio 1916."}
{"id": "5597080", "revid": "1005847", "url": "https://it.wikipedia.org/wiki?curid=5597080", "title": "Presidenti della Repubblica Federale di Jugoslavia", "text": ""}
{"id": "5597092", "revid": "287204", "url": "https://it.wikipedia.org/wiki?curid=5597092", "title": "Bright Lights (film)", "text": ""}
{"id": "5597094", "revid": "767487", "url": "https://it.wikipedia.org/wiki?curid=5597094", "title": "Matrimonio tra cugini", "text": "Il matrimonio tra cugini \u00e8 la pratica di contrarre matrimonio tra persone con un nonno in comune o tra persone che condividono un altro antenato relativamente recente. La percezione di questo tipo di matrimoni varia di molto: essi passano dall'essere considerati come un'unione ideale e venire incoraggiati al non essere pratica comune bench\u00e9 legale, all'essere visti come incestuosi e legalmente proibiti. Sebbene siano stigmatizzati nel mondo occidentale, restano una pratica relativamente comune in Medio Oriente, dove in alcune nazioni rappresentano la met\u00e0 di tutti i matrimoni. A livello globale, pi\u00f9 di un matrimonio su dieci \u00e8 contratto tra cugini di primo o secondo grado.\nUn tipo di matrimonio tra cugini che \u00e8 stato considerato lecito in molte culture \u00e8 quello tra cugini incrociati (figli/e di fratelli germani di diverso sesso). Era infatti pratica comune in passato tra le popolazioni indigene dell'Australia, dell'America del Nord e del Sud e le trib\u00f9 polinesiane. Religioni diverse hanno ed hanno avuto prescrizioni in materia diametralmente diverse, che spaziano dal proibire il matrimonio tra cugini di grado fino al sesto al permettere quello tra cugini di primo grado. Il matrimonio tra cugini \u00e8 un importante argomento dell'antropologia e della teoria dell'alleanza.\nFigli nati da matrimoni tra cugini di primo grado sono esposti ad un rischio di malattie genetiche doppio rispetto alla popolazione normale (sebbene gli scienziati sostengano che questo pericolo sia relativamente piccolo, stimabile in un 6%, in confronto ad uno del 3% per figli di genitori non imparentati). I sostenitori del matrimonio tra cugini nel mondo occidentale potrebbero vedere le leggi che lo proibiscono come discriminatorie, mentre i detrattori potrebbero invocare questioni morali o altri argomenti."}
{"id": "5597104", "revid": "767487", "url": "https://it.wikipedia.org/wiki?curid=5597104", "title": "Bright Lights (film 1925)", "text": "Bright Lights \u00e8 un film muto del 1925 diretto da Robert Z. Leonard.\nLa sceneggiatura si basa sul racconto \"A Little Bit of Broadway\" di Richard Edward Connell apparso su \"Liberty\" dal 6 al 27 settembre 1924.\nTrama.\nStanca della vita di citt\u00e0 dove si guarda solo al denaro, Patsy Delaney lascia il cabaret dove lavora per ritornarsene al paesello, da sua madre. Qui, si mette ad amoreggiare con Tom, un ragazzo di campagna dai sani principi, cos\u00ec diverso dagli uomini che lei ha frequentato fino a quel momento. Ma Tom, il campagnolo, non si sente all'altezza degli amici di Patsy, sofisticati ed eleganti. Cos\u00ec si mette a scimmiottare le pose snob dei cittadini, mandando a rotoli la sua storia con Patsy. Un amico della ragazza consiglia allora Tom di ritornare ad essere il bravo e semplice ragazzo di prima se vuole riconquistare il cuore della sua bella.\nProduzione.\nIl film, che inizialmente aveva il titolo di \"A Little Bit of Broadway\" come il racconto originale da cui prende spunto, fu prodotto dalla Metro-Goldwyn-Mayer (MGM).\nDistribuzione.\nIl copyright del film, richiesto dalla Metro-Goldwyn-Mayer, fu registrato il 1\u00ba dicembre 1925 con il numero LP22058. Il 15 novembre, a New York si era tenuta la prima del film che poi venne distribuito nelle sale il 29 novembre.\nNon si conoscono copie ancora esistenti della pellicola che viene considerata presumibilmente perduta."}
{"id": "5597113", "revid": "762947", "url": "https://it.wikipedia.org/wiki?curid=5597113", "title": "H\u00e9l\u00e8ne Boschi", "text": "Biografia.\nStudi\u00f2 a Parigi con Yvonne Lef\u00e9bure e Alfred Cortot alla \u00c9cole Normale de Musique di Parigi. \nLa sua carriera solistica la port\u00f2 a diventare, dal 1955 al 1965, solista della Radiodiffusion-T\u00e9l\u00e9vision Fran\u00e7aise (RTF) per la quale registr\u00f2 molti concerti dal vivo. Si esib\u00ec con le maggiori orchestre europee, tra cui l'Orchestra Filarmonica Ceca, la Leipzig Gewandhaus Orchestra, la Kammerorchester Berlin, l'Orchestre national de France e quella del Concertgebouw Amsterdam. Ebbe modo di lavorare con direttori come Kirill Kondrashin, Jean Martinon, Kurt Masur, Vaclav Neumann, Manuel Rosenthal e Kurt Sanderling.\nFu una pianista dal repertorio particolarmente ampio per la sua epoca, che spaziava dal barocco (Bach, Couperin, Rameau) al classicismo (Mozart, Haydn, Clementi), fino al romanticismo tedesco (Schumann, Wieck, Schubert, Weber) e all'Ottocento e primo Novecento francese (Chopin, Faur\u00e9, Franck, Bizet, Duparc, Chabrier, de S\u00e9verac, Ravel). Fu inoltre particolarmente attiva nell'eseguire la musica dei principali autori del suo tempo, come Frank Martin, Maurice Emmanuel, Bart\u00f3k, Dukas, Jan\u00e1\u010dek e Martin\u016f. Luigi Dallapiccola le dedic\u00f2 il suo \"Quaderno Musicale di Annalibera\" e fu dedicataria di lavori di Fernando Lopes-Gra\u00e7a, Claude Ballif e Karel Husa.\nTra i suoi partner cameristici troviamo Roland Pidoux, Annie Jodry, Gerard Causs\u00e9, Ir\u00e8ne Joachim, Michel Debost, Armand Angster, Jean-Jacques Kantorow, Etienne P\u00e9clard, Peter Rybar e Milos Sadlo. La Boschi e Germaine Mounier formarono inoltre un popolare duo pianistico e incisero pagine di Mozart, Clementi, Debussy e Busoni.\n\u00c8 stata la prima pianista ad incidere le sonate di Soler (premiate nel 1952 con il Grand Prix du Disque) e l'integrale della musica da camera con pianoforte di Clara Schumann nel 1983.\nNel corso della sua vita fu apprezzata tanto come concertista quanto come didatta. Dal 1960 al 1965 la Boschi insegn\u00f2 presso l'Ecole Normale de Musique de Paris. Successivamente fu titolare di cattedra per un ventennio (fino al 1985) al Conservatorio di Strasburgo. Per quindici anni, dal 1962 al 1977, tenne anche dei corsi di perfezionamento a Weimar. Tra i suoi studenti troviamo Piotr Anderszewski.\nNel 1975 ricevette il premio Robert Schumann della citt\u00e0 di Zwickau."}
{"id": "5597132", "revid": "1573940", "url": "https://it.wikipedia.org/wiki?curid=5597132", "title": "Tarentola annularis", "text": "Tarentola annularis () \u00e8 un piccolo sauro appartenente alla famiglia Phyllodactylidae, diffuso principalmente in Africa.\nDescrizione.\nRettile dalla sagoma tozza, con arti robusti e testa relativamente grande. I maschi misurano circa 12 cm e le femmine 10, esclusa la coda. Ciascun arto \u00e8 dotato di cinque dita.\nIl dorso, ricoperto di varie file di tubercoli, \u00e8 normalmente di colore grigio-marrone o giallo sabbia ed \u00e8 attraversato trasversalmente da diverse strisce pi\u00f9 chiare; si notano, inoltre, quattro o pi\u00f9 punti bianchi nella parte superiore della schiena. Il colore \u00e8 comunque molto variabile e tende ad assumere tonalit\u00e0 differenti a seconda del luogo in cui vive la specie.\nLe femmine si differenziano dai maschi per le dimensioni ridotte e la testa pi\u00f9 piccola.\nBiologia.\nComportamento.\nLa specie \u00e8 generalmente attiva dal tramonto all'alba; talvolta, pu\u00f2 andare in cerca di cibo anche di giorno, come \u00e8 stato osservato.\n\u00c8 in grado di sporavvivere senz'acqua per diverso tempo, pur sentendone spesso la necessit\u00e0.\nAlimentazione.\nSi nutre di invertebrati, altre lucertole e, talvolta, perfino di piccoli mammiferi.\nRiproduzione.\nNella stagione dell'accoppiamento, che va da marzo ad agosto, i maschi si servono della comunicazione vocale per tenere lontani i propri rivali ed attrarre le femmine, con dei richiami caratteristici, e queste ultime possono rispondere a loro volta. Si accoppiano da 2 a 8 volte circa in un anno e le femmine depongono massimo 2 uova, che custodiscono con cura sotto la sabbia.\nDistribuzione e habitat.\nLa specie \u00e8 diffusa in Africa e, probabilmente, una parte anche in Asia. Nel continente africano, ne \u00e8 stata confermata la presenza in Marocco, Sahara Occidentale, Libia, Egitto, Mauritania, Mali, Niger, Ciad, Sudan, Eritrea, Etiopia, Gibuti, Senegal, Camerun, Repubblica Centrafricana, Sudan del Sud, Uganda e Somalia; sembra essere assente nei territori pi\u00f9 meridionali. Il suo areale comprende anche la Penisola del Sinai e, forse, l'Arabia Saudita. \u00c8 segnalata dal livello del mare fino a 1170 m di altezza.\n\u00c8 stata, inoltre, introdotta in Florida, dove la popolazione \u00e8 per\u00f2 molto frammentata.\nL'habitat \u00e8 costituito da aree rocciose, alberi, pozzi e abitazioni. Se il luogo presenta un habitat favorevole, vi rimane anche per un lungo periodo, senza il bisogno di doversi spostare altrove.\nTassonomia.\nSpecie geneticamente molto simile a \"Tarentola ephippiata\".\nSi conoscono due sottospecie:\nConservazione.\nLa specie \u00e8 probabilmente poco minacciata, essendo presente in numerosi territori, con una densit\u00e0 della popolazione elevata in diverse zone."}
{"id": "5597143", "revid": "767487", "url": "https://it.wikipedia.org/wiki?curid=5597143", "title": "Ruggero Oppi", "text": "Viene considerato uno dei precursori della musica demenziale, grazie ad alcune sue canzoni basate su doppi sensi tra cui \"Ai Romani piaceva la biga\" (ripresa in seguito anche da Paolo Poli) \u00e8 la pi\u00f9 nota.\nBiografia.\nInizia a suonare la batteria in alcune formazioni jazz bolognesi; il passaggio al professionismo avviene nel dopoguerra, quando nel 1947 forma un complesso con Dino Uccetta al sax e al violino, Giampaolo Grandi al pianoforte, Aldo Trentini al clarinetto e G. Toni al contrabbasso, con cui si esibisce in tutto il Nord Italia.\nL'anno successivo entra nel complesso Henghel Gualdi al posto del precedente clarinettista Aldo Trentini; con Gualdi partecipa all'incisione di alcuni dischi di artisti della CGD, come Jula de Palma e Teddy Reno (tra cui, di quest'ultimo, \"Begin the Beguine/Stormy Weather\", in cui lavora con Lelio Luttazzi), e suona nel programma radiofonico \"La Bacchetta d'Oro\".\nNel 1951 pubblica un manuale di batteria; successivamente forma una sua orchestra, con cui si esibisce nei night club, proponendo oltre a successi del periodo, anche canzoni con ironie e doppi sensi di cui a volte \u00e8 autore, di cui le pi\u00f9 note sono \"Ai Romani piaceva la biga\" (scritta da Mario Panzeri e Gian Carlo Testoni, su musica di Max Springher) e \"Miss Irizza\".\nNel 1954 debutta in televisione, partecipando con il suo complesso al programma \"L'orchestra della domenica\", condotto da Pietro De Vico, come ospite musicale.\nIncide per le etichette Fonola, Music e Combo Record, usando varie denominazioni (\"Ruggero Oppi e il suo quintetto\", \"Ruggero Oppi e il suo Humor Ritmico\", \"Oppi e i Roger's\"). Un'altra sua canzone, \"Acapulco\" (scritta insieme a Pinchi e Nino Ravasini), \u00e8 stata tradotta in inglese da Carl Sigman.\nPer un certo periodo il cantante e contrabbassista del complesso di Oppi \u00e8 un giovane e ancora sconosciuto Sergio Endrigo.\nNel 1960 incide una sua versione del successo di Ghigo \"Coccinella\", canzone che parla della transessuale Coccinelle, che viene pubblicata in Belgio dalla Moonglow.\nAlla fine degli anni '60, dopo alcuni anni in cui continua a suonare dal vivo senza pi\u00f9 incidere dischi, entra come timpanista nell'orchestra del Teatro Comunale di Bologna, attivit\u00e0 che continua ancora per qualche anno fino al ritiro alla fine degli anni '70."}
{"id": "5597150", "revid": "76963", "url": "https://it.wikipedia.org/wiki?curid=5597150", "title": "T. Harv Eker", "text": "\u00c8 l'autore del libro\" I Segreti della Mente Milionaria, \"pubblicato in Italia da Gribaudi.\nBiografia.\nEker nasce a Toronto in Canada, citt\u00e0 nella quale trascorse la sua infanzia. In giovane et\u00e0 Eker si spost\u00f2 negli Stati Uniti d'America, dove apr\u00ec pi\u00f9 di una dozzina di diverse aziende, senza ottenere per\u00f2 il risultato sperato. Successivamente arriv\u00f2 al successo grazie all'apertura di una catena di negozi per il fitness. Dopo aver fatto milioni di dollari con questa catena di negozi e perdendo successivamente la sua fortuna a causa della cattiva gestione, Eker inizi\u00f2 ad analizzare le relazioni che i ricchi avevano con i soldi, processo che lo port\u00f2 a sviluppare le teorie di cui parla attualmente nei suoi libri e seminari.\nTeorie.\nI libri e i corsi di Eker si focalizzano spesso sul concetto di \"Mente Milionaria\", una raccolta di \"atteggiamenti mentali che facilitano la ricchezza\". Questa teoria prevede che ognuno di noi possieda un \"modello finanziario\" interno che determina come ci rapportiamo con il denaro; cambiando questo modello le persone possono cambiare la loro capacit\u00e0 di accumulare ricchezza.\nAltre teorie attribuite ad Eker includono il concetto che le persone non disposte a fare grandi sacrifici per avere successo \"svolgono il ruolo\" di vittima e negano di avere il controllo sulla propria vita. Un altro concetto \u00e8 il senso di colpa che impedisce la ricerca della ricchezza e che il \"pensare alla ricchezza come mezzo per aiutare gli altri\" sia un modo per evidenziare questo senso di colpa ed attivare l'accumulo di ricchezza.\nNel suo libro Eker elenca 17 punti fondamentali nei quali i modelli finanziari dei ricchi differiscono da quelli dei poveri e della classe media. Un tema significativo di questa lista \u00e8 che il ricco scarta le credenze limitanti e fa s\u00ec che l'insuccesso gli soccomba davanti. Eker sostiene che: \"\"I ricchi credono, \"Io creo la mia vita\", mentre le persone povere credono, \"La vita mi accade\"; le persone ricche si focalizzano sulle opportunit\u00e0, mentre le persone povere sugli ostacoli; i ricchi ammirano altre persone ricche e di successo, mentre i poveri provano risentimento\"\".\nUomo d'affari.\nEker ha fondato l'azienda per seminari Peak Potentials Training. Secondo un comunicato stampa, la societ\u00e0 \u00e8 stata acquisita in seguito da CEO, Adam Markel e Success Resources, una compagnia di produzione eventi, nel 2011.\nEker svolge seminari dal 2001. Un articolo scritto sul \"The Wall Street Journal\" del 2005 cita Eker come un esempio di cambiamenti nel non-fiction editoriale. L'articolo del WSJ esaminava l'uso dei suoi seminari, contatti e seguito personale come una \"piattaforma\" dalla quale promuovere la vendita del suo libro.\nAutore.\nEker \u00e8 l'autore del libro \"I Segreti della Mente Milionaria\" (titolo originale \"Secrets of the Millionaire Mind\", stato pubblicato da HarperCollins), libro che risulta ai primi posti nell'elenco dei bestseller del \"The New York Times\" e al primo posto nella lista dei libri di business del \"The Wall Street Journal\". Ha anche scritto un libro auto-pubblicato intitolato SpeedWealth.\nVicende legali.\nUn rapporto del 2010 presente nel \"The Vancouver Sun\" sosteneva che Eker fu chiamato in un'azione legale collettiva coinvolgendo due persone che avevano acquistato immobili residenziali da persone incontrate ad uno dei suoi seminari. Nel 2007 un altro rapporto del \"The Vancouver Sun\" citava un reclamo nei confronti della compagnia di Eker, Peak Potentials Training Inc., la quale us\u00f2 \"tattiche di vendita ad alta pressione\" durante il corso \"Millionaire Mind Intensive\" presso il Wall Centre ad ottobre 2005. I querelanti sostenevano che Eker e la sua compagnia violarono il Canadian Consumer Act attraverso un'ampia variabilit\u00e0 nella determinazione dei prezzi di partecipazione al seminario."}
{"id": "5597151", "revid": "124123", "url": "https://it.wikipedia.org/wiki?curid=5597151", "title": "Herbert Vere Evatt", "text": "Biografia.\nNel marzo 1940 entr\u00f2 a far parte del consiglio di guerra e l'anno successivo divenne ministro degli esteri del governo Curtin. Giov\u00f2 molto alla causa australiana nel corso della seconda guerra mondiale e tutta la sua politica si bas\u00f2 sull'assunto che l'Australia rappresentava gli interessi dell'impero britannico nell'area del Pacifico. Per questo motivo nel 1942 sostenne la necessit\u00e0 della creazione di un consiglio di guerra del Pacifico con sede a Washington, nel quale gli Stati Uniti, Gran Bretagna ed Australia potessero agire su di un piano di parit\u00e0. Fu anche rappresentante dell'Australia nel gabinetto di guerra britannico e fu a capo della missione a Washington, Londra e nella Nuova Zelanda.\nDopo la guerra Evatt divenne giudice della Corte Suprema australiana e presidente dell'Onu tra il 1948 ed il 1949."}
{"id": "5597152", "revid": "329581", "url": "https://it.wikipedia.org/wiki?curid=5597152", "title": "Herbert Evatt", "text": ""}
{"id": "5597166", "revid": "83531", "url": "https://it.wikipedia.org/wiki?curid=5597166", "title": "Associazione Sportiva Lucchese Libertas 1987-1988", "text": "Questa pagina raccoglie le informazioni riguardanti l'Associazione Sportiva Lucchese Libertas nelle competizioni ufficiali della stagione 1987-1988."}
{"id": "5597176", "revid": "287204", "url": "https://it.wikipedia.org/wiki?curid=5597176", "title": "Alessandra Amoroso (album)", "text": "Alessandra Amoroso \u00e8 il primo album in studio della cantante italiana Alessandra Amoroso ad essere cantato interamente in lingua spagnola, pubblicato dalla casa discografica Columbia della Sony Music il 18 settembre 2015 nei paesi dell'America Latina e in Spagna e il 23 ottobre 2015 in Argentina.\nIl disco.\nL'album, registrato tra Miami e Los Angeles, \u00e8 stato prodotto da Jos\u00e8 Luis Pagan e contiene una raccolta dei 12 maggiori successi della cantante tradotti in lingua spagnola.\nSi tratta in particolare della maggior parte dei singoli pubblicati dalla cantante appartenenti ai primi tre album in studio, ad eccezione del brano \"La volta buona\", che non \u00e8 stato pubblicato come singolo. Il brano \"Sin una nube\", traduzione di \"Senza nuvole\", \u00e8 cantato in duetto con il cantante Diego Torres.\nAccanto a questi brani tradotti vi \u00e8 anche uno inedito, \"Me siento sola\", scritto appositamente in lingua spagnola da Mario Domm, componente del gruppo musicale dei Camila. Quest'ultimo non viene pubblicato in Italia ma solo nei paesi latini. Il brano \u00e8 stato registrato a Los Angeles agli Speakeasy Studios e vede alla batteria la collaborazione di Matt Laug (Alice Cooper, Slash, Vasco Rossi) insieme agli ingegneri del suono Saverio Principini e Marco Sonzini.\nL'album viene pubblicato il 18 settembre 2015 nei paesi dell'America Latina e in Spagna ed il 23 ottobre in Argentina ed \u00e8 stato anticipato da due singoli in lingua spagnola: \"Grito y no Me Escuchas\" (versione tradotta del brano \"Urlo e non mi senti\" scritto da Kekko dei Mod\u00e0, contenuta nell'album \"Il mondo in un secondo\"), pubblicato il 15 maggio 2015 e \"Me siento sola\", cantato in duetto con Mario Domm (della band dei Camila), pubblicato il 31 luglio 2015. \"Este amor lo vale\" viene annunciato come terzo singolo ufficiale tratto dall'album e viene pubblicato ufficialmente il 22 gennaio 2016.\nNel mese di ottobre, Alessandra si imbarca in un tour promozionale che tocca molti paesi del Sud America, a partire da Porto Rico e anche negli USA, dove si esibisce per la prima volta live in tv. In novembre Alessandra torna in Sud America e continua il suo tour promozionale in Messico e Argentina, attraverso radio e tv.\nVi \u00e8 anche la versione dell'album incisa con i singoli in lingua italiana che verr\u00e0 distribuita nel secondo semestre del 2016 in Brasile."}
{"id": "5597180", "revid": "599013", "url": "https://it.wikipedia.org/wiki?curid=5597180", "title": "Eirik Hestad", "text": "Carriera.\nClub.\nMolde.\nHestad ha cominciato la carriera professionistica con la maglia del Molde. Ha esordito in squadra in data 25 ottobre 2012, subentrando a Joshua Gatt in occasione della sconfitta per 2-0 sul campo della Steaua Bucarest, in una sfida valida per la fase a gironi dell'Europa League 2012-2013. \u00c8 stata l'unica presenza stagionale del giocatore. Contemporaneamente, il Molde si \u00e8 aggiudicato la vittoria finale in campionato, con Hestad che si \u00e8 limitato ad alcune presenze in panchina nel corso dell'annata.\nIl 29 settembre 2013 ha esordito in Eliteserien: ha infatti sostituito Zlatko Tripi\u0107 in occasione del pareggio per 1-1 maturato sul campo dell'Haugesund. Ha disputato anche 3 partite nel Norgesmesterskapet 2013, vinto proprio dal Molde: non \u00e8 stato per\u00f2 neanche in panchina nella finale.\nIl 4 ottobre 2014 ha vinto il campionato 2014 con il suo Molde, raggiungendo matematicamente il successo finale con quattro giornate d'anticipo grazie alla vittoria per 1-2 sul campo del Viking. Il 23 novembre successivo, il Molde ha centrato il successo finale nel Norgesmesterskapet 2014, ottenendo cos\u00ec il \"double\". In questa stagione, Hestad ha totalizzato complessivamente 10 presenze tra campionato e coppe.\nIl 4 ottobre 2015 ha trovato la prima rete nella massima divisione locale, nella vittoria interna per 4-0 sul Troms\u00f8. Il 1\u00ba dicembre successivo ha rinnovato il contratto che lo legava al club per altre quattro stagioni.\nIl 9 gennaio 2022 viene acquistato dai ciprioti del .\nNazionale.\nHestad ha rappresentato la Norvegia a livello Under-17, Under-18 e Under-19. Il 24 settembre 2014 ha ricevuto la prima convocazione in Under-21, selezionato dal commissario tecnico Leif Gunnar Smerud in vista delle amichevoli contro Irlanda e Ungheria. Ha per\u00f2 dovuto dare forfait il 3 ottobre successivo, saltando cos\u00ec le due sfide. Ha debuttato quindi l'8 ottobre 2015, subentrando a Ghayas Zahid nella vittoria per 2-1 sul Kazakistan.\nStatistiche.\nPresenze e reti nei club.\n\"Statistiche aggiornate al 4 aprile 2021.\""}
{"id": "5597190", "revid": "75248700", "url": "https://it.wikipedia.org/wiki?curid=5597190", "title": "Storia della tecnica", "text": ""}
{"id": "5597202", "revid": "287204", "url": "https://it.wikipedia.org/wiki?curid=5597202", "title": "Associazione Calcio Crema 1941-1942", "text": "Questa pagina raccoglie le informazioni riguardanti l'Associazione Calcio Crema nelle competizioni ufficiali della stagione 1941-1942.\nStagione.\nNella stagione 1941-1942 il Crema ha disputato il girone B del campionato di Serie C. Si \u00e8 piazzato in nona posizione con 28 punti in classifica."}
{"id": "5597216", "revid": "287204", "url": "https://it.wikipedia.org/wiki?curid=5597216", "title": "La collera di Napoli", "text": "La collera di Napoli \u00e8 un romanzo di Diego Lama del 2013 con protagonista il commissario Veneruso. \u00c8 stato vincitore del Premio Tedeschi 2015, pubblicato nel Giallo Mondadori n. 3136 nel mese di ottobre 2015, edito da Arnoldo Mondadori Editore.\nIl romanzo viene ristampato nel giugno del 2016 negli Oscar Mondadori.\nTrama.\nNapoli, settembre 1884. Un'epidemia di colera provoca migliaia di vittime in appena due settimane.\nVeneruso, un commissario di polizia depresso e irritabile, indaga sul ritrovamento dei cadaveri di alcune giovani orfane mutilate su una spiaggia vicino al porto. Le ragazze provengono tutte dallo stesso convento di monache di clausura.\nLe ricerche di Veneruso e dei suoi scalcagnati agenti riveleranno presto passioni segrete, vizi inconfessabili e relazioni pericolose tra le religiose.\nAll'indagine principale si aggiungono altri casi paralleli, altri omicidi, altri assassini."}
{"id": "5597218", "revid": "287204", "url": "https://it.wikipedia.org/wiki?curid=5597218", "title": "Sorrow (singolo)", "text": ""}
{"id": "5597223", "revid": "16758", "url": "https://it.wikipedia.org/wiki?curid=5597223", "title": "Serie B 2015-2016 (hockey su ghiaccio)", "text": "La Serie B 2015-2016 \u00e8 stata organizzata dalla Federazione Italiana Sport del Ghiaccio e dalla Italian Ice Hockey Association (nel mese di dicembre sostituita dalla rinata LIHG), serie valida come seconda divisione del campionato italiano di hockey su ghiaccio.\nFormazioni.\nA differenza della stagione precedente le squadre iscritte crebbero da 11 a 16, scelta dettata perlopi\u00f9 dalle difficolt\u00e0 finanziarie di quattro societ\u00e0 che scelsero di autoretrocedere dalla Serie A: Appiano, Caldaro, Egna e Milano Rossoblu. Oltre alle quattro squadre provenienti dalla Serie A vi furono la creazione della formazione Junior del Ritten Sport e il ritorno della formazione senior dell'Hockey Club Fiemme, mentre gli Old Weasels scelsero di ritirarsi dalla Serie B.\nFormula.\nIl campionato ha inizio il 19 settembre. Il calendario prevede un girone all'italiana con gare di andata e ritorno, per un totale di 30 giornate. Le prime otto classificate accedono ai playoff, con le serie dei quarti, delle semifinali e la finale al meglio delle cinque sfide.\nIn caso di parit\u00e0 sono previsti cinque minuti di overtime e se necessario i tiri di rigore. Nel corso del campionato vengono assegnati tre punti per ciascuna vittoria, due punti per una vittoria dopo l'overtime o i rigori, un punto per una sconfitta dopo l'overtime o i rigori e zero in caso di sconfitta entro i sessanta minuti.\nStagione regolare.\nRisultati.\n20 settembre 2015 - 6 marzo 2016\nClassifica.\nLegenda:\nNote:"}
{"id": "5597234", "revid": "638792", "url": "https://it.wikipedia.org/wiki?curid=5597234", "title": "The Death of Adam", "text": "The Death of Adam \u00e8 l'album in studio di debutto del produttore discografico e rapper statunitense 88-Keys, pubblicato nel 2008."}
{"id": "5597236", "revid": "767487", "url": "https://it.wikipedia.org/wiki?curid=5597236", "title": "Comin' Out Hard", "text": "Comin' Out Hard \u00e8 l'album in studio di debutto del duo hip hop statunitense 8Ball &amp; MJG, pubblicato nel 1993."}
{"id": "5597237", "revid": "965985", "url": "https://it.wikipedia.org/wiki?curid=5597237", "title": "On the Outside Looking In", "text": "On the Outside Looking In \u00e8 il secondo album in studio del duo hip hop statunitense 8Ball &amp; MJG, pubblicato nel 1994."}
{"id": "5597238", "revid": "2052878", "url": "https://it.wikipedia.org/wiki?curid=5597238", "title": "Il cane con i capelli/Gheru Gheru", "text": "Il cane con i capelli/Gheru Gheru \u00e8 il terzo singolo da solista di Enzo Jannacci, pubblicato dalla Dischi Ricordi nel dicembre 1961.\nEntrambe le canzoni sono scritte da Jannacci sia per il testo che per la musica, e saranno inserite nel 1968 nell'album antologico \"Le canzoni di Enzo Jannacci\"."}
{"id": "5597239", "revid": "965985", "url": "https://it.wikipedia.org/wiki?curid=5597239", "title": "On Top of the World (8Ball &amp; MJG)", "text": "On Top of the World \u00e8 il terzo album in studio del duo hip hop statunitense 8Ball &amp; MJG, pubblicato nel 1995."}
{"id": "5597241", "revid": "922800", "url": "https://it.wikipedia.org/wiki?curid=5597241", "title": "In Our Lifetime, Vol. 1", "text": "In Our Lifetime \u00e8 il quarto album del duo hip hop statunitense 8Ball &amp; MJG, pubblicato nel 1999 dalla Universal Records. Nel 2003 l'etichetta di Houston Draper Inc. ripubblica il disco. L'album raggiunge la top ten negli USA e il primo posto tra gli album hip hop. I due rapper si riuniscono dopo essersi presi una pausa l'anno prima, ritornando con uno dei loro migliori prodotti."}
{"id": "5597242", "revid": "1941276", "url": "https://it.wikipedia.org/wiki?curid=5597242", "title": "Space Age 4 Eva", "text": "Space Age 4 Eva \u00e8 il quinto album in studio del duo hip hop statunitense 8Ball &amp; MJG, pubblicato nel 2000."}
{"id": "5597246", "revid": "287204", "url": "https://it.wikipedia.org/wiki?curid=5597246", "title": "Triyatno", "text": "Ai Campionati mondiali di sollevamento pesi ha vinto due medaglie di bronzo nei pesi leggeri. Ha vinto anche una medaglia di bronzo ai Giochi Asiatici ed una medaglia d'oro ai Campionati asiatici di sollevamento pesi.\nHa partecipato anche alle Olimpiadi di Rio de Janeiro 2016, terminando al 9\u00ba posto nella categoria dei pesi leggeri (fino a 69 kg.)."}
{"id": "5597248", "revid": "767487", "url": "https://it.wikipedia.org/wiki?curid=5597248", "title": "98 Degrees (album)", "text": "98 Degrees \u00e8 il primo ed eponimo album in studio del gruppo musicale statunitense 98 Degrees, pubblicato nel 1997."}
{"id": "5597249", "revid": "117064753", "url": "https://it.wikipedia.org/wiki?curid=5597249", "title": "Lina Morgan", "text": "Tra cinema e televisione, partecip\u00f2 ad oltre una quarantina di differenti produzioni, a partire dall'inizio degli anni sessanta (tra cui ad oltre ad una ventina di film . Tra i suoi ruoli principali, figurano, tra l'altro, quello di Valentina nella serie televisiva \"Compuesta y sin novio\" (1995), quello di Reme nella serie televisiva \"Hostal Royal Manzanares\" (1996-1998, ruolo che le valse per due volte il TP d'oro come miglior attrice), quello di Gloria nella serie televisiva \"Academia de baile Gloria\" (2001) e quello di Florinda nella serie televisiva \"Escenas de matrimonio\" (2007-2008). \nBiografia.\nMalattia e morte.\nLina Morgan muore a Madrid gioved\u00ec 20 agosto 2015 all'et\u00e0 di 78 anni per i postumi di una polmonite che l'aveva colpita nel novembre del 2013."}
{"id": "5597262", "revid": "729019", "url": "https://it.wikipedia.org/wiki?curid=5597262", "title": "98 Degrees and Rising", "text": "98 Degrees and Rising \u00e8 il secondo album in studio del gruppo musicale statunitense 98 Degrees, pubblicato nel 1998."}
{"id": "5597263", "revid": "46291", "url": "https://it.wikipedia.org/wiki?curid=5597263", "title": "Ajuga pyramidalis", "text": "L'iva piramidale (nome scientifico Ajuga pyramidalis ) \u00e8 una pianta appartenente alla famiglia delle Lamiaceae. chiamata comunemente anche bugola piramidale.\nEtimologia.\nIl nome generico (\"ajuga\") deriva dal latino. Si tratta di una parola composta da due termini: \"a\" che significa negazione, privazione e \"jugum\" che significa \"giogo\". Probabilmente il nome vuole indicare l'assenza del labbro superiore nella corolla (altrimenti presente in altri generi delle labiate). Altri autori comunque danno etimologie diverse (vedi la voce del genere). ll nome specifico \"pyramidalis\" (= piramidale, piramide) \u00e8 stato dato in riferimento alla forma della sua infiorescenza.\nIl nome scientifico della specie \u00e8 stato definito per la prima volta da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 561\" del 1753.\nDescrizione.\nQueste piante sono alte da 5 a 30\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Tutte le piante sono fortemente aromatiche (sono presenti delle ghiandole contenenti oli eterici). Queste piante inoltre sono prive di stoloni.\nRadici.\nLe radici sono del tipo fascicolato (fittonanti).\nFusto.\nLa parte aerea del fusto \u00e8 eretta con superficie striata e arrossata, ricoperta da peli patenti o riflessi soprattutto nella met\u00e0 superiore; la sezione \u00e8 tetragona. \nFoglie.\nLe foglie si dividono in basali e cauline e in genere sono minutamente pubescenti e colorate giallo-verdastro. Le foglie basali sono picciolate, disposte in modo opposto e hanno la lamina a forma spatolata e sono persistenti. Le foglie cauline sono subsessili con lamina a forma ellittica con 3 - 4 denti ottusi per lato; in genere sono 1,5 - 2 volte pi\u00f9 lunghe che larghe; sono inoltre progressivamente e regolarmente ridotte verso l'apice (la pianta \u00e8 a portamento piramidale). Dimensione delle foglie basali: larghezza 1,2 \u2013 2\u00a0cm; lunghezza 4 \u2013 6\u00a0cm. Dimensione delle foglie cauline: larghezza 2 \u2013 3\u00a0cm; lunghezza 4 \u2013 6\u00a0cm.\nInfiorescenza.\nLe infiorescenze sono delle spighe (o spicastri) formate da verticillastri composti di fiori e brattee sovrapposti. Le brattee hanno delle forme obovate, spesso con il contorno lobato. Tutte le brattee sono pi\u00f9 grandi dei fiori e colorate di violaceo. \nFiore.\nI fiori sono ermafroditi, zigomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e pentameri (5-meri: la corolla e il calice sono a 5 parti). Lunghezza del fiore: 10 \u2013 18\u00a0mm.\nFrutti.\nI frutti sono drupe, racchiuse dal calice persistente, composte da 4 nucule (tetrachenio). I semi sono minuti e provvisti di endosperma (a volte scarso).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. Nelle classificazioni meno recenti la famiglia \u00e8 chiamata Labiatae. Il genere \"Ajuga\" si compone di circa 60 specie, mezza dozzina delle quali vivono in Italia.\nIl numero cromosomico di \"A. pyramidalis \" \u00e8: 2n = 32.\nVariabilit\u00e0.\nPer questa specie sono riconosciute le seguenti sottospecie:\nDa alcune Checklist la \"Ajuga pyramidalis\" subsp. \"rotundifolia\" \u00e8 considerato un ibrido con la denominazione \"Ajuga \u00d7 rotundifolia\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLe varie \"ive\" della flora spontanee italiana alpina sono abbastanza simili tra di loro. Qui di seguito sono elencate le principali specie presenti nelle Alpi e pi\u00f9 simili a quella di questa voce (la specie \"Ajuga chamaepitys\" si distingue per i fiori gialli):\nAltre notizie.\nLa bugola piramidale in altre lingue \u00e8 chiamata nei seguenti modi:"}
{"id": "5597265", "revid": "21880", "url": "https://it.wikipedia.org/wiki?curid=5597265", "title": "Xenotilapia", "text": "Xenotilapia \u00e8 un genere di pesci d'acqua dolce appartenente alla famiglia Cichlidae, sottofamiglia Pseudocrenilabrinae.\nDistribuzione e habitat.\nTutte le specie sono endemiche del lago Tanganica (Africa orientale).\nDescrizione.\nLe dimensioni si attestano tra gli 8 e i 17\u00a0cm, secondo la specie.\nAcquariofilia.\nAlcune specie sono allevate in acquario da appassionati.\nSpecie.\nIl genere comprende 18 specie:"}
{"id": "5597266", "revid": "199745", "url": "https://it.wikipedia.org/wiki?curid=5597266", "title": "Iva piramidale", "text": ""}
{"id": "5597270", "revid": "697352", "url": "https://it.wikipedia.org/wiki?curid=5597270", "title": "Cristo (disambigua)", "text": ""}
{"id": "5597279", "revid": "15756", "url": "https://it.wikipedia.org/wiki?curid=5597279", "title": "Storia dell'Associazione Calcio Legnano", "text": "Di seguito viene trattata la storia dell'Associazione Calcio Legnano dal 1913 al terzo millennio.\nLe origini del calcio a Legnano (1906-1912).\nNei primi anni del XX secolo il calcio inizi\u00f2 a uscire dai salotti aristocratici per diventare uno sport nazional popolare. La squadra che all'epoca dominava il neonato campionato italiano era la Pro Vercelli, che si impose in cinque stagioni tra il 1908 e il 1913. Questo dimostra che agli albori della storia di questo sport, ebbero un importante ruolo anche le squadre di municipalit\u00e0 non metropolitane. In questo contesto, nacque la Nazionale italiana di calcio, che fu fondata nel 1910.\nNel quadro storico appena accennato il primo esperimento degno di nota di allestire una squadra di calcio rappresentativa della citt\u00e0 di Legnano \u00e8 collegato a una compagine sportiva che sfid\u00f2 nel 1906, su un campo incolto nei pressi di San Giorgio su Legnano, l'Aurora di Busto Arsizio, che vinse poi l'incontro per 2 a 1; questo fu quindi il primo \"derby\" tra una squadra calcistica legnanese e una bustocca. Edgardo Palmieri, giornalista del periodico sportivo \"Il Lilla\", attivo a Legnano dal 1923 al 1925, scrisse una serie di articoli sul calcio pionieristico legnanese, un cui stralcio recita:\nLa squadra legnanese sopraccitata, a cui fu dato il nome di \"Football Club Legnano\", dal 1907 si dot\u00f2 di un'organizzazione societaria ben definita. Questo primo club calcistico legnanese nacque per iniziativa di Serafino Triulzi e aveva, come divisa sociale, una maglia bianca e dei calzoncini neri. Questa squadra inizi\u00f2 a giocare, sempre dal 1907, su un campo messo a disposizione dall'azienda legnanese Wolsit che si trovava lungo la moderna via XX settembre. Non fu un caso l'interessamento di un'azienda locale a una squadra calcistica: questo sport era infatti un modo per far conoscere al pubblico nazionale la citt\u00e0 di Legnano e - di riflesso - le fabbriche che costituivano l'ossatura economica della citt\u00e0.\nNel 1908 questo primo Football Club Legnano cambi\u00f2 la divisa sociale, passando dalla maglietta bianca a quella bianca e blu. La squadra partecip\u00f2 a incontri calcistici organizzati con squadre locali e fu in attivit\u00e0 fino al 1911 registrando buoni successi sportivi come le vittorie nella Coppa Seveso e nella Coppa Brunate. Sempre Edgardo Palmieri, descrisse cos\u00ec questo primo esperimento fallito:\nLa fondazione del Football Club Legnano e le prime stagioni (1913-1919).\nIl secondo tentativo ebbe invece continuit\u00e0 ed ebbe la sua genesi nel 1912, quando G.G. Piazza del e G.M. Riva dell'RFC Liegi, entrambi residenti a Legnano per questioni di lavoro, iniziarono a sondare il terreno con l'intenzione di fondare una nuova squadra di calcio rappresentativa della citt\u00e0 del Carroccio.\nLa risposta della cittadinanza fu positiva e quindi, durante un'assemblea organizzata nel 1912 presso una sala dell'albergo \"Carroccio\", il primo consiglio di amministrazione formato da G.M. Riva (presidente), Agosti (segretario), G.G. Piazza, Bonacina, Venegoni, Schiatti, Ruggeri, Lamberti, Vigo e Lorenzini (consiglieri) approv\u00f2 lo statuto di costituzione del \"Legnan Football Club\", decretando nel contempo che i colori sociali sarebbero stati il rosso e il nero. La scelta ricadde su questi due colori forse per richiamare la divisa del Milan, da poco fondato nel capoluogo lombardo. Anche la nuova societ\u00e0 utilizzava, per le partite ufficiali e per gli allenamento, il gi\u00e0 citato campo di gioco messo a disposizione dalla Wolsit. In seguito la dirigenza si mise a cercare un terreno di gioco regolamentare: il campo, attrezzato e cintato, venne poi costruito in via Lodi a spese dell'azienda metalmeccanica legnanese Franco Tosi e dell'industriale Antonio Bernocchi. In questo modo il nuovo campo da gioco, grazie alla recinzione, poteva permettere l'ingresso a pagamento del pubblico e il conseguente introito finanziario dovuto alla vendita dei biglietti.\nIl primo presidente effettivo della nuova societ\u00e0 fu per\u00f2 Aldo Visconti, che sostitu\u00ec quasi subito G.M. Riva, mentre come presidente onorario venne eletto Eugenio Tosi, con l'ing. Bombaglio che venne votato vicepresidente. In occasione di questo cambio al vertice societario, venne fondato ufficialmente il Legnano che vediamo ancora oggi calcare i campi da gioco: durante il primo consiglio d'amministrazione fu infatti decretato il nuovo nome della societ\u00e0, \"Football Club Legnano\", che richiamava la denominazione del sodalizio del 1906, e il nuovo colore sociale, che non venne pi\u00f9 cambiato, il lilla.\nParte dei consiglieri della neo costituita societ\u00e0 provenivano dalla squadra allestita da Serafino Triulzi nel 1906. La data di fondazione della societ\u00e0 che \u00e8 attiva ancora oggi non \u00e8 per\u00f2 nota, non essendocene traccia nei documenti di archivio: il 1\u00ba gennaio 1913 pertanto una data di fondazione simbolica: la data di costituzione del sodalizio va ricercata tra il gennaio e l'agosto del 1913, dato che la prima stagione ufficiale disputata dal Legnano fu il campionato 1913-1914. \nAlla luce dei risultati promettenti conseguiti nei primi incontri, Antonio Bernocchi inizi\u00f2 a finanziare generosamente la neo costituita societ\u00e0 gettando le basi per le future partecipazioni ai campionati di massima serie del calcio italiano. La squadra si iscrisse al campionato di Terza Categoria 1913-1914, terzo livello della piramide calcistica italiana dell'epoca, classificandosi al 7\u00ba e penultimo posto nel girone A del Comitato Regionale Lombardo e venendo eliminata dalla Coppa Saronno e dal Torneo Victoria. Il rendimento della squadra venne giudicato, dalla dirigenza lilla, non all'altezza delle aspettative; alla fine della stagione venne quindi deciso di rinforzare la rosa con l'acquisto di nuovi giocatori.\nNella stagione 1914-1915, essendosi dotati di un campo cintato e omologato superiore a 90x45\u00a0m, i \"Lilla\" si iscrissero alla Promozione lombarda, secondo livello del calcio italiano di quegli anni. Disput\u00f2 il girone A, dove giunse al sesto e ultimo posto, risultato inferiore alle aspettative anche a causa del ritiro della squadra dal campionato a tre giornate dalla fine. La rinuncia del Legnano fu causato dalla partenza di tre giocatori per il fronte (era infatti scoppiata la prima guerra mondiale) e dall'infortunio del capitano lilla Oldrini, che si ruppe una gamba durante un incontro. A causa del ritiro volontario della squadra, le ultime tre giornate furono date perse a tavolino. Questi risultati negativi portarono a una profonda crisi societaria; in questa occasione, il Legnano and\u00f2 vicino allo scioglimento, che venne evitato con la riorganizzazione dei quadri dirigenziali.\nNel 1915 ogni attivit\u00e0 ufficiale cess\u00f2 a causa dello scoppio della guerra. I giocatori non impegnati al fronte continuarono a praticare l'attivit\u00e0 sportiva e il sodalizio lilla prese parte ad amichevoli e ad alcuni tornei gestiti da squadre affiliate alla F.I.G.C.. Diversi furono i successi nelle diverse manifestazioni calcistiche locali, che permisero al Legnano di confrontarsi con squadre del calibro di Milan, Inter, Unione Sportiva Milanese e Torino.\nIn seguito ai brillanti risultati conseguiti in incontri amichevoli prima dell'inizio della stagione, e grazie all'acquisto di alcuni promettenti giocatori, la societ\u00e0 decise di far partecipare la squadra a tornei di seconda categoria organizzati da societ\u00e0 affiliate alla F.I.G.C.. In particolare, nella stagione 1915-1916 il Legnano ottenne un prestigioso 2\u00ba posto alla Coppa Internazionale dietro al Saronno, vinse la Coppa Lombardia e si aggiudic\u00f2 la Coppa Vannucci. La Coppa Lombardia fu il primo importante trofeo conquistato dai \"Lilla\".\nAll'inizio della stagione 1916-1917 divent\u00f2 presidente del Legnano Antonio Bernocchi. In questo campionato la squadra partecip\u00f2 con successo a tornei organizzati da societ\u00e0 affiliate alla F.I.G.C., anche grazie all'arrivo di promettenti giocatori, giungendo 2\u00ba nella Coppa Lombardia, nella Coppa Boneschi e nella Coppa Val d'Olona e aggiudicandosi il Trofeo Palla Bernocchi sullo Spezia. Con le tre vittorie sull' e il successo sul in Coppa Lombardia, l'interesse intorno ai \"Lilla\" inizi\u00f2 a crescere. Rispetto alle prime stagioni, anche la qualit\u00e0 del gioco era in netto miglioramento.\nNella stagione 1917-1918 il Legnano giunse 3\u00b0 nella Coppa Mauro e vinse la Coppa Saronno. Degno di nota fu un avvenimento accaduto durante la Coppa Mauro. Nella seconda giornata il Legnano venne sconfitto in casa dal Milan per 3 a 2, ma venne decretato un 2 a 0 a tavolino a favore dei rossoneri a causa di alcuni incidenti scoppiati fuori e dentro il campo di gioco. Nell'occasione, al campo di via Lodi venne comminata una squalifica, che fu la prima subita da una campo da gioco del Legnano.\nNella stagione 1918-1919 il risultato pi\u00f9 importante conseguito dai \"Lilla\" fu la vittoria nella Coppa Mauro, che permise al Legnano di iscriversi, nella stagione successiva, alla Prima Categoria, massimo livello della piramide calcistica italiana dell'epoca, visto che il trofeo dedicato a Francesco Mauro era considerato un torneo di prima fascia. Grazie a questa vittoria, la notoriet\u00e0 dei \"Lilla\" crebbe notevolmente. A margine della Coppa Mauro accadde un episodio degno di nota: all'indomani della vittoria del Legnano sull'Inter, la Gazzetta dello Sport assegn\u00f2 - sulle proprie colonne - il successo ai nerazzurri. I tifosi lilla protestarono veemente e si riunirono in un sit-in in piazza Monumento, dove bruciarono alcune copie del giornale sotto il monumento al Guerriero di Legnano. Il giorno successivo la testata giornalistica si scus\u00f2 rettificando l'errore. Nella stessa stagione il Legnano giunse 2\u00b0 alla Coppa Giuriati e alla Targa Burba, e 4\u00b0 nella Coppa Biffi.\nIn massima serie (1919-1926).\nCon la fine della prima guerra mondiale, i campionati federali organizzati dalla F.I.G.C. ripartirono. I \"Lilla\" disputarono la prima stagione ufficiale in Prima Categoria 1919-1920 venendo inseriti nel girone C lombardo dove giunsero secondi nel torneo a cinque dietro alla Milanese. Successivamente disputarono il girone A delle semifinali nazionali con squadre di grande blasone come , , Genoa, Pro Vercelli e Venezia, arrivando quinti e non qualificandosi alle finali nazionali. Degna di nota fu la vittoria, alla terza giornata del girone A delle semifinali nazionali, sulla pluriscudettata Pro Vercelli per 2 a 1. Altro evento importante fu la convocazione in Nazionale del portiere lilla Angelo Cameroni; Cameroni gioc\u00f2 in Nazionale una sola partita, l'amichevole Italia-Francia del 18 gennaio 1920, che termin\u00f2 9 a 4 per gli azzurri. \nIl Legnano, nella stagione 1920-1921, si aggiudic\u00f2 il girone D del torneo regionale di qualificazione del campionato settentrionale venendo promosso al girone regionale finale, che vinse davanti a e laureandosi \"campione di Lombardia di I Categoria\". In quest'ultima fase, degne di nota furono le due vittorie contro il Milan. La creazione di un'ulteriore fase a gironi, quella regionale finale, fu resa necessaria per l'aumento del numero delle squadre affiliate, che testimoni\u00f2 la crescente popolarit\u00e0 del calcio. Il Legnano si qualific\u00f2 quindi alle semifinali, dove venne inserito nel Girone C insieme a Torino, Padova e . Contese fino all'ultimo al Torino il primo posto nel girone, valevole per la qualificazione alle finali del campionato dell'Italia settentrionale e, dopo la vittoria nello scontro diretto all'ultima giornata, il Legnano sembrava addirittura in grado di poter aver la meglio sul Torino, essendo in testa alla classifica a pari merito con i granata torinisti, ma con una partita da recuperare contro il Mantova fanalino di coda. Un'inaspettata sconfitta a Mantova nel recupero imped\u00ec ai \"Lilla\" di operare il sorpasso, rendendo necessario uno spareggio tra le due squadre: l'incontro si disput\u00f2 sul neutro di Vercelli e fu sospeso sul risultato di 1-1 durante l'\"oltranza\", dopo ben 158 minuti di gioco, poi l'arbitro decret\u00f2 la fine dell'incontro per la spossatezza delle due compagini e per la sopravvenuta oscurit\u00e0. Gli spareggi all'epoca non si concludevano dopo i tempi supplementari e gli eventuali calci di rigore, ma si proseguiva ad oltranza fino alla prima e decisiva rete di una delle due compagini (ora conosciuta come sudden death o golden goal). La ripetizione dello spareggio tra il Legnano e il Torino si sarebbe dovuta disputare la settimana successiva, ma le due squadre, estremamente spossate, decisero di rinunciare alle finali ritirandosi dal campionato per esaurimento delle forze a sole tre partite dalla finalissima che assegnava il titolo di campione d'Italia.\nIn segno di protesta per le dimensioni elefantiache raggiunte dal campionato (64 iscritte al Nord) e per la bocciatura del Progetto Pozzo, piano di riforma dei campionati volta a ridurre le partecipanti alla massima serie per l'Italia settentrionale a sole 24 partecipanti, il Legnano, insieme ad altre 23 tra le societ\u00e0 maggiori, fu tra le squadre secessioniste che aderirono alla C.C.I. fondando un campionato parallelo a quello federale.\nNel luglio del 1921 accolse per fusione il club Giovani Calciatori Legnanesi. Nella stagione 1920-1921 anche il G.C. Legnanesi militava in Prima Categoria, e quindi la citt\u00e0 di Legnano era rappresentata, al massimo livello, da due societ\u00e0 calcistiche. Essendo per\u00f2 inseriti in due gruppi differenti, i due club non disputarono mai un derby.\nNella stagione 1921-1922 i campionati italiani di calcio furono quindi due, uno organizzato dalla F.I.G.C. e uno predisposto dalla C.C.I.; il Legnano partecip\u00f2 al secondo torneo menzionato. I \"Lilla\" conclusero il girone B della Prima Divisione della C.C.I. in sesta posizione, senza passare al turno successivo, con 20 punti al pari di e Torino e a 17 punti dal Genoa capolista. Il 21 ottobre 1921 venne inaugurato lo stadio cittadino di via Pisacane, che da allora divenne il campo di gioco casalingo dei \"Lilla\". Costruito su terreni ceduti dall'azienda meccanica legnanese Franco Tosi nei pressi degli stabilimenti e delle case operaie della stessa, venne inaugurato alla prima giornata di campionato, che vide la vittoria del Legnano sull'Inter per 6 a 0.\nAl termine della stagione lo strappo tra la F.I.G.C. e la C.C.I. si ricuc\u00ec. All'atto della riunificazione delle due federazioni, il campionato venne riformato raccogliendo le rimostranze delle squadre \"ribelli\". Nella stagione 1922-1923 il Legnano raggiunse un ottimo secondo posto con 32 punti nel girone B della Lega Nord di Prima Divisione, alle spalle del Genoa capolista con 39 punti alla fine campione d'Italia. Il turno venne per\u00f2 passato solo dalla prima classificata nel girone. Degne di nota furono le vittorie contro la Juventus alla settima giornata e contro il Bologna al tredicesimo turno.\nLa stagione 1923-24 fu preannunciata dal cambio di guardia sulla panchina del Legnano: il binomio formato da Primo Colombo e Adamo Bonacina venne sostituito dall'ungherese Imre Sch\u00f6ffer, che fu il primo allenatore professionista del Legnano ed il primo di nazionalit\u00e0 straniera. I \"Lilla\", nella stagione 1923-1924, disputarono il girone B della Lega Nord di Prima Divisione, arrivando sesti con 21 punti a 10 lunghezze dal Bologna vincitore del girone. Degne di nota furono le vittorie contro il Torino all'ottava giornata e contro la Pro Vercelli al decimo turno.\nI campionati successivi non furono altrettanto esaltanti: nel 1924-1925 il Legnano and\u00f2 vicino alla retrocessione con un undicesimo e penultimo posto nel girone A di Lega Nord di Prima Divisione con 15 punti, a 15 lunghezze dal Genoa capolista e a tre punti dallo Spezia fanalino di coda. I \"Lilla\" evitarono gli spareggi retrocessione con le seconde classificate della Seconda Divisione grazie alla rinuncia di queste ultime. Nella stagione citata arrivarono al Legnano anche i primi giocatori stranieri, gli ungheresi Rokken e Zsin. In questo campionato, degne di nota furono le due vittorie sul Torino e il successo, a Milano, sull' con una doppietta di Rokken davanti a 500 tifosi lilla. A fine campionato, a causa dei pessimi risultati ottenuti e della situazione finanziaria, che era problematica, i vertici societari vennero azzerati con la speranza di evitare il fallimento. Fu infatti eletta una commissione straordinaria che ebbe il compito di risolvere i problemi di bilancio. Carlo Delle Piane, discendente di uno dei fondatori della Manifattura di Legnano, fu eletto alla presidenza del Legnano. Questo campionato fu sfortunato soprattutto per un altro motivo: il 27 febbraio mor\u00ec il calciatore lilla Imre Rokken a causa di una setticemia. L'ultimo saluto al giovane campione fu dato da una folla immensa.\nLa discesa nella serie inferiore fu rinviata solo di un anno: complice la prevista riduzione delle partecipanti al torneo di massima serie a sole 16 societ\u00e0 a partire dal 1926-1927, e la conseguente introduzione di quattro retrocessioni per girone, il Legnano nel campionato di Prima Divisione 1925-1926 con il 12\u00ba e ultimo posto nel girone A della Prima Divisione Nord, venne retrocesso in Prima Divisione, cio\u00e8 nella categoria declassata a secondo livello dalla Carta di Viareggio ed omonima della vecchia massima serie. Il Legnano visse quindi la prima retrocessione della sua storia. La pessima stagione fu anche figlia della cessione dei giocatori migliori prima dell'inizio del campionato, che fu causata dalla necessit\u00e0 di risanare le finanze della societ\u00e0: l'obiettivo primario era infatti scongiurare il fallimento della societ\u00e0.\nLa Carta di Viareggio, un progetto di riforma dei campionati, diede per\u00f2 una speranza di salvezza al Legnano e alle altre retrocesse, istituendo un torneo di qualificazione a eliminazione diretta (con quarti, semifinali e finale) con in palio un posto per la massima serie (ribattezzata Divisione Nazionale). Il Legnano, tuttavia, non seppe sfruttare l'opportunit\u00e0 concessagli: vinto il quarto di finale contro l'Udinese a tavolino per ritiro dell'avversaria, fu eliminato in semifinale dall' con un punteggio netto di 4-1, retrocedendo dunque in Prima Divisione, ovvero nel nuovo campionato cadetto (omonimo della vecchia massima serie) che fu istituito in seguito alla creazione della Divisione Nazionale.\nIl ritorno in Divisione Nazionale e l'esordio in Serie A (1926-1930).\nNella stagione 1926-1927, la prima per il Legnano in Prima Divisione (ora nome della serie cadetta), la squadra arriv\u00f2 terza nel girone B a 23 punti, alle spalle di Novara (primo a 30 punti) e (seconda a 24 punti), sfiorando la promozione. Il Legnano non riusc\u00ec quindi ad essere promosso in Divisione Nazionale (la massima serie dell'epoca), nuovo nome del massimo livello del calcio italiano, obiettivo che fu invece raggiunto per la prima volta dai rivali della Pro Patria: in questo modo il Legnano perse il ruolo di unico riferimento calcistico dell'Alto Milanese. In questa stagione il Legnano partecip\u00f2 per la prima volta alla Coppa Italia 1926-1927. In questa competizione venne eliminato al secondo turno dal Bologna. Questa stagione della coppa nazionale fu particolare: venne sospesa - e non pi\u00f9 ripresa - nei sedicesimi di finale perch\u00e9 mancavano date libere per disputare gli incontri.\nNel 1927-1928 il Legnano, classificatosi 2\u00ba posto nel girone B della Prima Divisione Nord, fu ripescato d'ufficio in Divisione Nazionale, complice l'allargamento della stessa a 32 squadre e la scomparsa dell'Unione Sportiva Milanese, nel frattempo fusesi con l'Inter a formare l'Ambrosiana:\nI due gironi da sedici squadre cos\u00ec costruiti avrebbero dunque avuto il duplice scopo: sia di assegnare il titolo del 1929 - che per ovvi motivi di tempistica, a quel punto non sarebbe stato disputato con un torneo conclusivo, bens\u00ec reintroducendo per un'ultima volta la finale (e per lo stesso motivo anche la Coppa CONI non fu disputata) - sia quello di suddividere le societ\u00e0 in un raggruppamento d'\u00e9lite e in uno cadetto per le stagioni a venire. In particolare, met\u00e0 delle societ\u00e0 avrebbero costituito la \"Divisione Nazionale Serie A\", mentre quelle classificate tra la nona e la quattordicesima posizione avrebbero dato origine alla \"Divisione Nazionale Serie B\" insieme alle quattro vincenti della Prima Divisione (ora declassata a terzo livello), con le ultime due classificate di ogni girone che sarebbero state retrocesse nell'ultima categoria citata.\nIl Legnano disput\u00f2 un campionato pessimo, terminando la Divisione Nazionale 1928-1929 al 16\u00ba e ultimo posto nel girone A della Divisione Nazionale e retrocedendo in Prima Divisione, da quell'anno declassata, come gi\u00e0 accennato, a terzo livello del calcio italiano. Tuttavia, in estate, la FIGC allarg\u00f2 i tornei di Serie A e B della Divisione Nazionale a 18 societ\u00e0 portando al ripescaggio delle 4 retrocesse in Prima Divisione, tra cui il Legnano, che vennero riammesse in Serie B. Nella stagione 1928-1929 nacque anche la rivalit\u00e0 con la Pro Patria, squadra della confinante Busto Arsizio: il 28 ottobre 1928 si svolse infatti il primo scontro diretto ufficiale tra le due squadre.\nI \"Lilla\" disputarono quindi la stagione 1929-1930 in Serie B, cio\u00e8 nella prima edizione del campionato cadetto organizzato a girone unico. La stagione si concluse con i \"Lilla\" al secondo posto a 46 punti, a tre lunghezze dal capolista. Il Legnano fu quindi promosso in Serie A. Questa promozione fu inaspettata: la dirigenza, infatti, non puntava alla massima serie a causa dei costi sempre maggiori che erano necessari per ambire al massimo livello del calcio italiano.\nIl temporaneo declino (1930-1945).\nNella stagione 1930-1931 la dirigenza decise la conferma pressoch\u00e9 totale della rosa della stagione precedente senza quindi tentare di rinforzare la squadra per meglio figurare in Serie A. Dopo aver esordito alla prima giornata con un'incoraggiante vittoria casalinga sul Genoa in uno stadio stipato di tifosi, il Legnano disput\u00f2 una stagione decisamente deludente, che si concluse con l'ultimo posto in classifica con 19 punti e la conseguente retrocessione in Serie B. Il Legnano si classific\u00f2 a un punto dal Livorno, retrocesso insieme ai \"Lilla\", e a due lunghezze dal , che invece si salv\u00f2. Degne di nota furono la vittoria per 6 a 2 contro il alla ventottesima giornata e il successo contro il Napoli all'ultima giornata di campionato. \nSeguirono quattro stagioni in Serie B, con piazzamenti a met\u00e0 classifica. Per la stagione 1931-1932 l'obiettivo della dirigenza fu quello si allestire una squadra adatta a disputare un buon campionato di Serie B senza ambire alla promozione in massima serie. Questa stagione si concluse con l'11\u00ba posto in classifica a 34 punti, a 9 lunghezze dall'Udinese, prima delle retrocesse, e a 16 punti dalla capolista Palermo.\nNella stagione 1932-1933 la situazione finanziaria del Legnano continu\u00f2 ad essere precaria, tanto che fu a rischio l'iscrizione dei \"Lilla\" al campionato. Quest'ultima fu effettuata grazie all'iniezione di denaro nella casse societarie ad opera di alcuni dirigenti e alla cessione di alcuni giocatori. L'obiettivo era quindi diventato la salvezza. Questa stagione si concluse con il 12\u00ba posto in classifica a 26 punti, a pari merito con la Cremonese, ed a 25 punti dalla capolista Livorno, nonch\u00e9 a 5 punti dalla Pistoiese, ultima in graduatoria. In questa stagione non ci furono retrocessioni a causa della riforma del campionato: dalla stagione successiva sarebbe diventato a due gironi, con conseguente aumento delle squadre partecipanti.\nLa stagione 1933-1934 di Serie B, che fu organizzata a due gironi per contenere i costi delle trasferte, si concluse per il Legnano con l'11\u00ba posto in classifica del girone A a 16 punti, a due lunghezze dal Cagliari, penultimo e primo delle retrocesse, e a 20 punti dalla capolista Sampierdarenese. L'altra retrocessa fu il Derthona, che si ferm\u00f2 a 9 punti. Il Legnano fece un campionato mediocre e si salv\u00f2 all'ultima giornata nonostante due sconfitte nelle ultime due partite del torneo. Prima dell'inizio del campionato, la nuova dirigenza, per dare ossigeno alle casse societarie, decise di vendere alcuni dei suoi giocatori migliori. \nNel 1934 divent\u00f2 presidente del Legnano Giulio Riva, imprenditore attivo nel tessile, che rest\u00f2 in carica fino al 1945. La stagione 1934-1935 di Serie B sub\u00ec un altro cambiamento, che fu finalizzato al campionato della stagione successiva: quest'ultimo sarebbe infatti tornato a girone unico, con il conseguente netto calo del numero delle squadre partecipanti. Per tale motivo vennero predisposti due gironi a 16 squadre, met\u00e0 delle quali sarebbero retrocesse in Serie C. Considerando i risultati degli anni precedenti, e l'impossibilit\u00e0 di allestire una squadra migliore, la retrocessione per il Legnano era nell'aria. Il Legnano disput\u00f2 un campionato mediocre, nonostante alcune vittorie di rilievo che furono conseguite con la Pro Patria, con il Messina e con il Pisa, che lenirono parzialmente le sofferenze dei tifosi lilla; il ruolino di marcia in casa fu discreto, a fronte di un rendimento esterno disastroso. La stagione si concluse con il 13\u00ba posto in classifica nel girone A a 21 punti, a 11 lunghezze dal Messina, cio\u00e8 dalla squadra che occup\u00f2 l'ultimo posto disponibile per la salvezza, ed a 21 punti dalla capolista Genova 1893. Il Legnano conobbe quindi la sua prima retrocessione in Serie C della sua storia.\nSeguirono due stagioni pessime in C, con la squadra retrocessa due volte in Prima Divisione regionale e altrettante volte ripescata in C dalla federazione. Nella stagione 1935-1936 di Serie C i \"Lilla\" furono inseriti nel girone B; il Legnano disput\u00f2 un campionato pessimo, chiudendo al 12\u00ba posto a 21 punti, a 24 lunghezze dalla Cremonese capolista e a pari punti con il Fanfulla, che rese necessario lo spareggio retrocessione. Le due squadre si affrontarono sul campo neutro di Brescia il 31 maggio 1936 con il risultato finale di 3 a 1 per il Fanfulla, che decret\u00f2 la seconda retrocessione consecutiva per i \"Lilla\", questa volta in Prima Divisione regionale. Il Legnano venne poi ripescato nell'estate del 1936 dalla F.I.G.C. grazie all'allargamento del numero delle squadre partecipanti alla Serie C della stagione successiva. In Coppa Italia 1935-1936 il Legnano venne eliminato al terzo turno dalla Pro Vercelli. Al primo turno i \"Lilla\" batterono il Lecco, mentre al secondo ebbero ragione della Falck. Quest'ultimo incontro venne rattristato da un episodio tragico: al 55' un giocatore della Falck si accasci\u00f2 al suolo stroncato da un malore. L'incontro venne sospeso sul risultato di 2 a 0 per i \"Lilla\" e successivamente assegnato a tavolino al Legnano con lo stesso risultato per la rinuncia della Falck a continuare l'incontro.\nNella stagione 1936-1937 nel girone B il Legnano arriv\u00f2 quartultimo con il Crema a 26 punti, a 16 lunghezze dal Vigevano capolista ed a 12 punti dalla Gallaratese fanalino di coda. Sarebbe stato ancora retrocesso, ma grazie ad un nuovo allargamento dei quadri della Serie C, per la seconda volta in due anni, la squadra venne ripescata in Serie C. Nel luglio 1936 la societ\u00e0 cambi\u00f2 nome, abbandonando l'albionico \"Football Club Legnano\" per il pi\u00f9 italico \"Associazione Calcio Legnano\": l'italianizzazione del nome della societ\u00e0 fu imposta dal regime fascista. In Coppa Italia 1936-1937 venne eliminato al primo turno dal Vigevano.\nIl rendimento nella stagione 1937-38 fu migliore di quello dei campionati precedenti, soprattutto in casa, con il Legnano che si piazz\u00f2 6\u00ba in classifica nel girone B con 34 punti appaiato al Lecco, a 6 lunghezze dalle due capolista Fanfulla e Piacenza ed a 12 punti dall'Isotta Fraschini, cio\u00e8 dalla prima delle retrocesse. In Coppa Italia 1937-1938, il Legnano venne eliminato al primo turno dalla SIAI Marchetti di Sesto Calende.\nNella stagione 1938-39 il Legnano disput\u00f2 il quarto campionato consecutivo in Serie C ottenendo nuovamente il 6\u00ba posto in classifica, questa volta nel girone C con 26 punti, a 12 lunghezze dal Brescia capolista e a 5 punti dal Crema, terzultimo in graduatoria e primo delle retrocesse. In Coppa Italia 1938-1939 venne invece eliminato al primo turno dalla dopo aver superato, nelle qualificazioni, il Dopolavoro Fiat grazie a un doppio scontro che fu necessario per il pareggio scaturito, anche dopo i tempi supplementari, nel primo incontro.\nNel girone C della stagione 1939-1940 di Serie C il Legnano, con 31 punti, ottenne nuovamente il 6\u00ba posto in classifica grazie a un buon campionato, soprattutto in casa. In graduatoria, i \"Lilla\" si classificarono a 9 punti dalla capolista e a 13 lunghezze dalla Gerli Cusano, terzultima in classifica e prima delle retrocesse. In Coppa Italia 1939-1940 il Legnano venne eliminato al secondo turno dal dopo aver passato le qualificazioni battendo la Pro Patria per 3 a 2 e superato il primo turno sconfiggendo l'Omegna.\nNella stagione 1940-41 di Serie C, il Legnano ottenne il 9\u00ba posto in classifica nel girone C con 29 punti, lontano 23 lunghezze dalla Pro Patria promossa in Serie B e a 14 punti dall'Omegna, ultima in graduatoria e unica delle retrocesse. In Coppa Italia 1940-1941, invece, il Legnano venne eliminato nelle qualificazioni dal Meda.\nNella stagione 1941-1942 il Legnano disput\u00f2 un campionato mediocre nel girone C della Serie C, piazzandosi al 10\u00ba con 25 punti, a 26 lunghezze dalla capolista e a 13 punti dal Meda penultimo in classifica e primo delle retrocesse. Il campionato dei \"Lilla\" fu caratterizzato da una buona partenza, che venne seguita da una serie di partite pessime; il torneo si concluse poi con un finale discreto, che permise alla squadra di salvarsi abbastanza agevolmente.\nBench\u00e9 le restrizioni della guerra si facessero sentire sempre di pi\u00f9, anche per la stagione 1942-1943 la Federcalcio decise di non interrompere i campionati. Le vicissitudini della guerra iniziarono a ripercuotersi anche nel calcio, con moltissime societ\u00e0 in chiara difficolt\u00e0 e che non poterono, alla fine, iscriversi ai campionati. Anche la Serie C sub\u00ec questa situazione: le squadre partecipanti al girone D, quello a cui prese parte il Legnano, furono solo 13. Nonostante la rosa rivoluzionata, il Legnano disput\u00f2 un ottimo campionato piazzandosi 3\u00ba nel girone D con 34 punti, uno in meno del Vigevano secondo classificato e sei in meno del capolista, che poi vincer\u00e0 le finali ottenendo la promozione in Serie B. Considerando le ultime otto stagioni, questo fu il miglior risultato dei \"Lilla\" in campionato.\nGli eventi nefasti della seconda guerra mondiale culminarono con l'arresto di Benito Mussolini e il tragico epilogo dell'armistizio dell'8 settembre 1943, in seguito dei quali l'Italia fu divisa in due e divent\u00f2 preda della guerra civile. Per quanto riguarda il calcio, i campionati vennero interrotti e la sede della F.I.G.C. venne spostata a Milano. La Federazione, nella stagione 1943-1944, organizz\u00f2 alcuni tornei di guerra a cui prese parte anche il Legnano.\nNel 1943-1944 il Legnano vennero inseriti nel girone D della Serie C Alta Italia, un torneo misto II Zona che venne predisposto dal Direttorio II Zona (Lombardia). Il Legnano vinse, con 22 punti, il girone a otto squadre (a cui parteciparono societ\u00e0 del Legnanese) e poi si aggiudic\u00f2 con 13 punti il girone finale a sei squadre, a cui presero parte altre compagini lombarde. Il girone finale venne per\u00f2 interrotto ad una giornata dal termine per motivi contingenti, visti i ripetuti allarmi diurni per i bombardamenti aerei. Durante questa stagione il Legnano disput\u00f2 il primo e unico derby della citt\u00e0 del Carroccio organizzato in un campionato della FIGC: nel torneo di Serie C Alta Italia i \"Lilla\" incontrarono in una doppia sfida la Robur Legnano, che sconfissero 3 a 1 in casa e 2 a 1 in trasferta.\nNel dicembre 1944, sotto l'egida del C.O.N.I. della Repubblica Sociale Italiana, fu organizzato il Torneo Benefico Lombardo, al quale parteciparono dodici societ\u00e0, \"Lilla\" compresi. Il Legnano pot\u00e9 schierare Del Bianco del Livorno, Monza della Lazio, Lamanna dell'Atalanta, Rancilio della Triestina, Mariani del Novara e Demaria dell'Ambrosiana, tutti giocatori ottenuti in prestito dalle rispettive squadre visto che i trasferimenti vennero bloccati alla fine della stagione 1942-1943. La classifica finale vide i \"Lilla\" al sesto posto con 18 punti, alla pari con e Pro Patria, e 14 lunghezze dal capolista. La Gallaratese e il rinunciarono alla partecipazione al torneo alla fine del girone di andata; nonostante il ritiro, i risultati conseguiti dalle due squadre fino alla rinuncia vennero computati ai fini della classifica.\nI primi anni del secondo dopoguerra: tra Serie A e B (1945-1957).\nDopo la Liberazione, a seconda guerra mondiale terminata, la F.I.G.C. decise di ripristinare i campionati tenendo conto dei tornei disputati dalle squadre durante la stagione 1942-1943, cio\u00e8 dell'ultima stagione ufficiale organizzata dalla Federazione. Data la situazione ancora difficile, la Federazione predispose dei campionati provvisori: al Nord un torneo di Serie A ed uno misto di Serie B e C (a cui prese parte anche il Legnano), mentre al Sud un campionato misto di Serie A e B. La Federazione organizz\u00f2 anche un torneo di Serie C diviso in due leghe, una al Nord ed una al Centro-Sud. Con la ripresa delle attivit\u00e0 ufficiali, il Legnano ebbe un nuovo presidente, Pino Mocchetti, imprenditore tessile e farmaceutico, che ebbe subito l'obiettivo di riportare i \"Lilla\" in Serie A. Il torneo misto di Serie B e C prevedeva un girone finale a cui sarebbero state ammesse le prime due classificate di ogni gruppo; il vincitore del torneo finale sarebbe stato poi promosso nella massima serie. I \"Lilla\", che furono inseriti nel girone B della Serie B-C Nord in qualit\u00e0 di societ\u00e0 di terza fascia, si classificarono al 4\u00ba posto con 26 punti, a 2 lunghezze dalla Pro Patria, a 7 punti dalla Cremonese capolista (entrambe qualificate al girone finale) e a 13 lunghezze del Trento fanalino di coda. A stagione terminata, i \"Lilla\" furono ammessi d'ufficio in Serie B per via della decisione di organizzare il torneo cadetto - ancora per due stagioni - a pi\u00f9 gironi in modo tale da limitare il costo delle trasferte per poi tornare, successivamente, al girone unico; in questo modo il numero di squadre ammesse in Serie B crebbe notevolmente, e di questo ne benefici\u00f2 anche il Legnano. Invece, per quanto riguarda la Coppa Alta Italia, il Legnano arriv\u00f2 quinto ed ultimo classificato nel girone D.\nPer la stagione 1946-47 venne confermato l'obiettivo della promozione in Serie A: la campagna acquisti fu quindi improntata a rafforzare ulteriormente la rosa. Su tutti, l'acquisto pi\u00f9 importante fu quello di Bruno Mozzambani, che in sei stagioni al Legnano segn\u00f2 77 reti (record ancora imbattuto) con una media realizzativa di 0,44 gol a partita; con questi numeri, Mozzambani divent\u00f2 una delle bandiere lilla. Il campionato disputato fu ottimo: tra le 22 partecipanti del girone A, il Legnano si piazz\u00f2 al 2\u00ba posto con 53 punti, sette in meno della promossa Pro Patria capolista indiscussa e cinque in pi\u00f9 del Novara terzo classificato, sfiorando la promozione in Serie A.\nLa stagione 1947-1948 di Serie B fu l'ultima organizzata a pi\u00f9 gironi: dal campionato successivo sarebbe infatti tornata a girone unico, con la conseguente forte riduzione del numero di squadre partecipanti. Per la precisione, le vincitrici dei tre gironi sarebbero state promosse in Serie A, quelle giunte dal secondo a sesto posto avrebbero ottenuto la salvezza, mentre le squadre arrivate settime avrebbero partecipato ad un torneo salvezza durante il quale si sarebbero decise le retrocessioni: tutte le altre compagini sarebbero invece retrocesse in Serie C. Obiettivo del Legnano, anche per questa stagione, fu la promozione in Serie A. Per tale motivo, la rosa venne ulteriormente rafforzata. Dopo un'ottima partenza, il Legnano conobbe un andamento altalenante che fece dare l'addio ai sogni di promozione gi\u00e0 alla fine del girone di andata. Il risultato finale fu il 4\u00ba posto in classifica nel girone A con 40 punti a pari merito con il Seregno e lo Spezia, a 6 lunghezze dal Novara capolista ed a un punto dalle due settime classificate, la Pro Sesto e il Crema, che parteciparono al girone salvezza.\nSempre con l'obiettivo della promozione in Serie A, per la stagione 1948-1949, venne approntata una campagna acquisti finalizzata a un ulteriore miglioramento della rosa. In campionato, un andamento altalenante non permise al Legnano di andare oltre all'8\u00ba posto in graduatoria, che disput\u00f2 quindi una stagione di transizione. I \"Lilla\" si classificarono a pari merito con il a 42 punti, a 18 lunghezze dal capolista e con 5 punti in pi\u00f9 del , primo tra le retrocesse.\nNella stagione 1949-1950, ad un inizio molto positivo, che port\u00f2 provvisoriamente il Legnano in testa alla classifica, segu\u00ec una lunga serie di risultati altalenanti, soprattutto in trasferta, da cui consegu\u00ec il 3\u00ba posto finale in graduatoria a 57 punti, a 4 lunghezze dal capolista e a 3 punti dall'Udinese seconda classificata. Nel complesso, in campionato il Legnano non deluse le attese e dest\u00f2 un'impressione positiva, facendo ben sperare per il futuro e per una possibile e imminente promozione in Serie A.\nIl Legnano disput\u00f2 un campionato di Serie B 1950-1951 eccellente, che si concluse con la promozione in Serie A dei \"Lilla\" grazie al 2\u00ba posto in classifica a 54 punti, quattro in meno della SPAL capolista e sette in pi\u00f9 del giunto terzo. La certezza matematica della promozione fu ottenuta alla terzultima giornata nonostante la sconfitta con il : il passaggio di categoria venne festeggiato nella giornata successiva, che il Legnano gioc\u00f2 in casa, dall'invasione di campo dei tifosi a incontro terminato, dalla banda comunale e dalla consegna di medaglie d'oro ai giocatori lilla da parte del presidente della F.I.G.C.. Dopo la partita fu l'intera citt\u00e0 a festeggiare, con due giocatori lilla, Lorenzo Colpo e Bruno Mozzambani, che girarono per il centro abitato accolti da un pubblico entusiasta. Questa stagione fu tra le migliori mai disputate dal Legnano: durante il campionato i \"Lilla\" stabilirono molti record, che resistono imbattuti ancora dopo decenni. Tra essi, ci sono il maggior numero di vittorie consecutive (9 dalla 15\u00aa alla 23\u00aa giornata), il maggior numero di vittorie (25), il maggior numero di vittorie interne (19 su 20), il maggior numero di vittorie interne consecutive (15), il maggior numero di reti segnate (89), il maggior numero di reti segnate da un giocatore in un solo incontro (Bertoni, cinque in Legnano-Treviso 8-2), la vittoria con il pi\u00f9 largo scarto (contro il per 7-0) e la vittoria con maggior numero di gol segnati (contro il Treviso per 8-2).\nLa stagione 1951-1952 segn\u00f2 il ritorno dei \"Lilla\" nel massimo livello del calcio italiano dopo 21 anni di assenza. Questa stagione si concluse con il 20\u00ba e ultimo posto in classifica a 17 punti (12 lunghezze in meno del penultimo), che port\u00f2 alla retrocessione in Serie B dei \"Lilla\". Degno di nota fu un avvenimento accaduto alla prima giornata di ritorno, il 3 febbraio 1952, che coinvolse Bruno Tassini, arbitro di Legnano-Bologna, vinta dai rossoblu con un rigore a pochi minuti dalla fine; il direttore di gara, che fu contestato per due rigori negati al Legnano e, pi\u00f9 in generale, per l'arbitraggio giudicato a favore degli ospiti, venne aggredito da alcuni tifosi lilla alla stazione Centrale di Milano nel suo viaggio di ritorno a casa a Verona. I \"Lilla\" subirono una pesante squalifica del campo (11 mesi: fu la pi\u00f9 lunga squalifica comminata, fino ad allora, ad uno stadio di Serie A) e la sconfitta a tavolino per 2-0 per il lancio, durante l'incontro, di palle di neve dagli spalti.\nA causa della retrocessione in Serie B dopo un campionato disastroso terminato all'ultimo posto, e della lunga squalifica del campo comminata per l'aggressione all'arbitro Tassini, poi revocata per la retrocessione in Serie B, Pino Mocchetti lasci\u00f2 la carica di presidente. Venne sostituito da un commissario straordinario, Luigi Mandelli, che fu a sua volta sostituito da Giovanni Mari. Mari divenne presidente a soli 32 anni, et\u00e0 che gli permise di stabilire un record: fino ad allora nessuna societ\u00e0 sportiva professionistica italiana aveva mai avuto un presidente cos\u00ec giovane. L'obiettivo del Legnano di questa stagione fu il ritorno immediato in Serie A. La stagione 1952-1953 si concluse poi con il 2\u00ba posto in classifica a 41 punti a pari merito con il e a tre lunghezze dal capolista. Questo campionato fu caratterizzato da un combattutissimo testa a testa tra le tre squadre, dove spicc\u00f2 il 4 a 0 casalingo del Legnano sui genoani all'undicesima giornata. L'ottimo finale dei siciliani permise agli etnei di sbarazzarsi della concorrenza delle sorprendenti Cagliari e Valdagno, riuscendo ad agganciare un lanciato ma zoppicante Legnano in seconda posizione. Per decidere chi sarebbe stata promossa in Serie A come seconda classificata, fu necessario uno spareggio in pieno luglio, che venne vinto dai \"Lilla\" sul Catania per 4 a 1. Dopo una sola stagione in Serie B, il Legnano torn\u00f2 quindi in massima serie.\nAncora una volta il Legnano concluse il proprio campionato in massima serie all'ultimo posto, ritornando immediatamente in Serie B: alla penultima giornata della stagione 1953-1954 il Legnano era all'ultimo posto con altre tre squadre, e quindi ancora in corsa per la salvezza (solo le ultime due classificate retrocedevano), ma il pareggio ottenuto all'ultima giornata con il Novara condann\u00f2 i \"Lilla\" all'ultimo posto e alla retrocessione, avendo le altre tre concorrenti per la salvezza (SPAL, Palermo e Udinese) vinto e staccato i lombardi di un punto (alle tre pericolanti, per la cronaca, essendo a pari punti, toccarono gli spareggi, che sancirono il ritorno in Serie B, dopo sei anni, dei siciliani). Da allora i \"Lilla\" non fecero pi\u00f9 ritorno in Serie A.\nLa retrocessione in Serie B, all'ultimo posto in classifica, della stagione 1953-1954 ebbe come conseguenza le dimissioni di Giovanni Mari dalla carica di presidente del Legnano. Nella stagione 1954-1955 il Legnano sfior\u00f2 di nuovo l'immediato ritorno in massima serie, classificandosi al 3\u00ba posto in Serie B a 40 punti a pari merito con il e a due lunghezze dal , secondo in classifica e promosso in Serie A insieme al Vicenza capolista: fatale per la mancata promozione fu la secca sconfitta nello scontro diretto contro il Padova all'ultima giornata, che permise proprio ai patavini di staccare i \"Lilla\" in classifica e di strappare la promozione in massima serie. Il Legnano fall\u00ec quindi per soli due punti la terza promozione consecutiva nella massima serie.\nSegu\u00ec un inesorabile declino: gi\u00e0 nel 1955-1956 il Legnano disput\u00f2 il quattordicesimo campionato di Serie B della sua storia, giungendo al 14\u00ba posto in classifica a 30 punti, a 8 lunghezze dal penultimo in graduatoria e primo delle retrocesse, e a 19 punti dalla capolista Udinese. Dopo un'ottima partenza che fece ben sperare, il Legnano conobbe una fase di forte involuzione, che lo fece scendere a met\u00e0 classifica. Degni di nota furono due incontri giocati al sabato pomeriggio, Legnano-Verona del 14 gennaio e Legnano-Marzotto del 7 aprile, che vennero anticipati per poter essere ripresi e trasmessi in televisione dalla RAI.\nLa retrocessione in terza serie arriv\u00f2 l'anno successivo. Nella stagione 1956-1957 il Legnano disput\u00f2 il quindicesimo campionato di Serie B della sua storia. La stagione fu pessima e si concluse con il 18\u00ba e ultimo posto a 23 punti, a cinque lunghezze dal , prima delle squadre che si salvarono. Il Legnano retrocesse quindi in Serie C: questo fu l'ultimo campionato di Serie B disputato dai \"Lilla\".\nNegli anni 1950 si parl\u00f2 della fusione del Legnano con la Pro Patria a formare un nuovo sodalizio calcistico, l\"Olonia\" (dal nome del fiume che attraversa Legnano e che passa non lontano da Busto Arsizio: l'Olona), che avrebbe dovuto avere la divisa sociale bianca cerchiata di blu e di lilla: l'iniziativa non ebbe per\u00f2 seguito, sebbene la trattativa tra le due societ\u00e0 fosse in uno stadio molto avanzato.\nTra Serie C e D (1957-1978).\nSegu\u00ec un ventennio di permanenza in Serie C (sempre nel girone A), nel quale il Legnano non fu praticamente mai in lotta per la promozione in Serie B, concludendo spesso la stagione a met\u00e0 classifica.\nLa stagione 1957-1958 termin\u00f2 con l'8\u00ba posto in classifica a 35 punti, a sette lunghezze dal Vigevano secondo classificato e a otto punti dalla capolista (entrambe promosse in Serie B). Le trasferte furono onerose per via dei viaggi necessari a raggiungere gli stadi delle altre squadre: la Serie C era ancora organizzata a girone unico, e quindi nello stesso torneo erano inserite anche squadre del centro e del sud Italia.\nIl campionato 1958-1959 fu segnato dalla riforma della Serie C, con il ritorno all'organizzazione in pi\u00f9 gironi: in particolare, il Legnano venne inserito nel gruppo A. Dato che dall'anno successivo si sarebbe passati da due a tre gironi, in questa stagione non vennero previste retrocessioni. La stagione 1958-1959 di serie C si concluse per il Legnano con il 18\u00ba posto in classifica nel girone A a 31 punti, a 6 lunghezze dal Pordenone ultimo in graduatoria, e a 27 punti dal e dal prime in classifica. In Coppa Italia 1958-1959, invece, il Legnano venne eliminato al primo turno dal ; questa fu l'ultima partecipazione dei \"Lilla\" alla coppa nazionale.\nNel 1959 divent\u00f2 presidente della societ\u00e0 Luciano Caccia, che resse le redini del Legnano fino al 1963, quando lasci\u00f2 la presidenza a favore di un commissario straordinario. Le stagioni sotto la guida di Luciano Caccia si conclusero nel 1959-1960 con un 5\u00ba posto in classifica nel girone A a 39 punti, a nove lunghezze dalla capolista Pro Patria e a 14 punti dal Vigevano penultimo in graduatoria e primo delle retrocesse, nel 1960-1961 con un 9\u00ba posto in classifica nel girone A a 34 punti, dieci in meno del capolista e a 5 lunghezze dal penultimo e primo delle retrocesse, nel 1961-1962 con 15\u00ba posto a 29 punti, con il Saronno e la Pro Vercelli a 28 punti che retrocessero insieme al Bolzano ultimo a 15 punti e nel 1962-1963 con un 7\u00ba posto in classifica a 34 punti, affiancato dalla Rizzoli e dal Fanfulla, a 16 lunghezze dal capolista e a 9 punti dal penultimo in graduatoria e primo delle retrocesse. Per quanto riguarda il calciomercato della stagione 1962-1963, arriv\u00f2 nei \"Lilla\" un giovane Gigi Riva, che in seguito diverr\u00e0 uno dei pi\u00f9 forti attaccati italiani di tutti i tempi. \nNella stagione 1963-64 il Legnano disput\u00f2 il girone A della Serie C, vinto dalla Reggiana con 55 punti, che fu l'unica squadra promossa in Serie B: i \"Lilla\" si piazzarono al 5\u00ba posto con 34 punti in classifica. Nell'estate del 1964 divent\u00f2 presidente del Legnano Augusto Terreni, un imprenditore del ramo edilizio. Nella stagione 1964-1965 i \"Lilla\" si classificarono al 12\u00ba posto a 30 punti, sei sopra la zona retrocessione e 17 punti in meno del Novara, che guadagn\u00f2 la promozione in Serie B. La stagione 1965-66, disputata nel girone A della Serie C, permise al Legnano di lottare nell'alta classifica fino a cinque giornate dalla fine, quando una flessione fece chiudere ai \"Lilla\" il campionato all'8\u00ba posto a 36 punti, nove meno del Savona capolista e promosso in Serie B.\nNella stagione 1966-67 il Legnano disput\u00f2 il girone A della Serie C, piazzandosi al 7\u00ba posto con 34 punti, staccato dalla coppia che vinse il campionato con 50 punti, e . I \"Lilla\" pagarono soprattutto il rendimento in trasferta, che fu deludente. Nella stagione 1967-1968 il Legnano disput\u00f2 il girone A della Serie C, concludendo 8\u00ba in classifica con 38 punti, a 19 lunghezze dal capolista e promosso in Serie B e a 11 punti dalla zona retrocessione. Nella stagione 1968-1969 il Legnano disput\u00f2 il girone A della Serie C, chiudendolo a met\u00e0 classifica, al 10\u00ba posto con 38 punti, a 17 lunghezze dal capolista ed a 6 punti dalla zona retrocessione. Per i \"Lilla\" il campionato del 1969-70, disputato nel girone A di Serie C, si concluse con il 5\u00ba posto in classifica, a quota 42 punti, a 15 lunghezze dalla capolista Novara. La stagione part\u00ec benissimo, con quattro vittorie e una sconfitta nelle prime cinque giornate. Questi risultati portarono provvisoriamente i \"Lilla\" in testa alla classifica. Seguirono per\u00f2 parecchie battute di arresto che fecero scendere il Legnano in graduatoria. In particolare, nel 1969-1970, l'obiettivo della dirigenza era quello di riapprodare in serie B, obbiettivo che per\u00f2 non fu raggiunto.\nDopo le spese effettuate nel campionato precedente con l'obiettivo per poter ambire alla promozione in Serie B, il bilancio della societ\u00e0 torn\u00f2 ad avere problemi. Per tale motivo, e a causa delle tante offerte ricevute dal presidente Augusto Terreni per i giocatori lilla che si distinsero nel'ottimo campionato precedente, venne deciso di vendere gli atleti migliori. Nella stagione 1970-1971 il Legnano disput\u00f2 il girone A della Serie C, piazzandosi in dodicesima posizione di classifica con 35 punti, a 23 lunghezze dalla Reggiana capolista e promossa in Serie B, e a 4 punti dalla zona retrocessione. Questo pessimo risultato fu dovuto all'indebolimento della rosa e alla scarsa vena realizzativa dell'attacco. Nella stagione 1971-1972 il Legnano disput\u00f2 il girone A della Serie C, in cui ottenne il nono posto in classifica con 39 punti in coabitazione col , a 12 lunghezze dal capolista e a 7 punti dalla zona retrocessione. Dopo una buona partenza i \"Lilla\" scivolarono, a fine novembre, al penultimo posto in graduatoria. Con alcuni innesti di nuovi giocatori, il Legnano risal\u00ec gradualmente la classifica, salvandosi senza grossi problemi.\nNella stagione 1972-73 di Serie C il Legnano disput\u00f2 il girone A, piazzandosi in dodicesima posizione con 34 punti, a 18 lunghezze dalle due capolista e Udinese e a due punti dalla zona retrocessione. Dopo una partenza bruciante, che port\u00f2 i \"Lilla\" in testa alla classifica, il Legnano conobbe una fase di involuzione che inizi\u00f2 con la sconfitta interna, all'11\u00aa giornata con il Vigevano fanalino di cosa, e che port\u00f2 la compagine lilla a scendere progressivamente in graduatoria. Nella stagione 1973-74 di Serie C il Legnano gioc\u00f2 nel girone A della Serie C, ottenendo con 33 punti il quindicesimo posto in classifica, due soli punti in pi\u00f9 del Savona retrocesso con Triestina e Derthona. Dopo una partenza disastrosa, che port\u00f2 il Legnano all'ultimo posto in classifica, i \"Lilla\" si ripresero, salvandosi dalla retrocessione in Serie D. Al termine della stagione 1974-1975 arriv\u00f2 la prima retrocessione in Serie D del Legnano dopo diciotto campionati consecutivi in Serie C: i \"Lilla\" si classificarono al 20\u00ba posto ed ultimo posto a 27 punti, a 8 lunghezze dalla salvezza, nel girone A di Serie C. La retrocessione fu seguita dalle dimissioni di Augusto Terreni dalla presidenza del Legnano.\nNella stagione 1975-76 il Legnano disput\u00f2 il girone B della Serie D classificandosi al 4\u00ba posto con 38 punti, a sei lunghezze dal Pergocrema capolista e promosso in Serie C. Questo campionato fu caratterizzato da alcune difficolt\u00e0 del Legnano a battere squadre pi\u00f9 deboli sulla carta, che erano per\u00f2 estremamente motivate a fermare almeno con un pareggio i blasonati \"Lilla\". Nella stagione 1976-77 il Legnano disput\u00f2 il girone B della Serie D sfiorando la promozione: con 46 punti si piazz\u00f2 in seconda posizione ad una sola lunghezza dal Trento che vinse il torneo guadagnando l'accesso in Serie C.\nLa stagione 1977-1978 fu l'ultima con la struttura della piramide calcistica italiana organizzata in quattro livelli nazionali (Serie A, B, C e D): dalla stagione successiva, la Serie C fu scissa in due nuovi livelli nazionali, la Serie C1 e la Serie C2, con conseguente considerevole aumento delle squadre promosse dalla Serie D. Nella stagione 1977-78 di Serie D i \"Lilla\" arrivarono al 2\u00ba posto a 43 punti, a tre lunghezze dal capolista, venendo promossi al nuovo campionato di Serie C2 insieme al Fanfulla, al Vigevano e, per delibera della F.I.G.C., alla Rhodense.\nTra Serie C1, C2 e Campionato Nazionale Dilettanti (1978-2000).\nNel 1978 il Legnano si trasform\u00f2 in societ\u00e0 per azioni: l'obiettivo, che non venne per\u00f2 raggiunto, fu quello di migliorare la situazione finanziaria grazie all'azionariato popolare. Nella stagione 1978-79 il Legnano partecip\u00f2 nel girone B del nuovo campionato di Serie C2, piazzandosi al terzultimo posto in classifica con 32 punti insieme alla Pro Vercelli. Si salv\u00f2 vincendo lo spareggio giocato sul campo neutro di Pavia il 17 giugno 1979, in cui sconfisse proprio la Pro Vercelli per 3-1. L'iscrizione dei \"Lilla\" al campionato 1979-1980 di Serie C2 fu fortemente a rischio a causa di grandi difficolt\u00e0 finanziarie. A questo punto intervenne l'associazione Famiglia Legnanese, che riusc\u00ec a trovare i finanziatori necessari per salvare il Legnano: come presidente dei \"Lilla\" venne rieletto Giovanni Mari, che aveva gi\u00e0 ricoperto questa carica negli anni 1950. Nella stagione 1979-80 il Legnano disput\u00f2 il girone B della Serie C2 classificandosi al 4\u00ba posto con 43 punti, a 5 lunghezze dalla zona promozione.\nNella stagione 1980-1981 il Legnano disput\u00f2 il girone A della Serie C2. A dispetto dell'importante campagna acquisti, che ebbe l'obiettivo della promozione in Serie C1, i \"Lilla\" arrivarono terzultimi a 29 punti salvandosi grazie alla classifica avulsa. Il torneo fu vinto con 48 punti dalla Rhodense e dall', mentre retrocessero la ed l'Asti, che si trovavano negli ultimi due posti della classifica, e l'Arona, che aveva gli stessi punti del Legnano e del Derthona, ma con una peggiore situazione negli scontri diretti. La stagione 1981-1982 si apr\u00ec con il cambio di ragione sociale, che pass\u00f2 da \"associazione sportiva\" a societ\u00e0 a responsabilit\u00e0 limitata. Prima dell'inizio del torneo lo stadio comunale di via Pisacane, che ospita dal 1921 le partite interne dei \"Lilla\", venne ampliato e completato con la realizzazione di nuovi settori e delle coperture delle tribune centrali. Inoltre, fu realizzata la zona destinata alla stampa locale. Questi lavori furono accollati dall'Associazione Calcio Legnano. Memore dei risultati deludenti del campionato precedente, la dirigenza decise di rivoluzionare l'organico. In campionato, i \"Lilla\" ottennero il 4\u00ba posto in classifica con 39 punti nel girone A della Serie C2, a 6 lunghezze dalla zona promozione. L'ottimo finale di campionato della stagione precedente fece propendere alla societ\u00e0 la riconferma dell'allenatore e della rosa. Nella stagione 1982-83 i \"Lilla\" dominarono il girone B della Serie C2 vincendo il campionato con 52 punti in classifica, otto in pi\u00f9 del Fanfulla secondo classificato: entrambe le formazioni ottennero la promozione in Serie C1.\nIl rendimento nel campionato 1982-1983 fu ottimo, e ci\u00f2 inizi\u00f2 a far sognare i tifosi del Legnano. Nell'ambiente lilla l'entusiasmo era tanto, tanto da far balenare l'idea di una possibile promozione in Serie B. Il responso del campo fu per\u00f2 differente: nella stagione 1983-84 il Legnano disput\u00f2 il girone A della Serie C1 giungendo 13\u00ba ed ottenendo la salvezza grazie a 29 punti in classifica, a due lunghezze dalla zona retrocessione. Nella stagione 1984-85 il Legnano disput\u00f2 il girone A della Serie C1, concludendo il campionato al 9\u00ba posto in classifica con 32 punti, a 13 lunghezze dalla zona promozione e a 2 punti dalla Jesina, prima delle retrocesse, mentre nella stagione 1985-1986 il Legnano ottenne il 10\u00ba posto, con 31 punti, nel girone A della Serie C1, a 16 lunghezze dalla coppia di testa e , entrambe promosse, e a 4 punti dalla zona retrocessione. La retrocessione avvenne nel campionato successivo: nella stagione 1986-1987 il Legnano si piazz\u00f2 infatti all'ultimo posto in classifica, con 17 punti e a 13 lunghezze dalla salvezza, nel girone A della Serie C1 retrocedendo quindi in Serie C2. \nPrima dell'inizio della stagione 1987-1988, nel giugno del 1987, Giovanni Mari si dimise dalla carica di presidente del Legnano: a Mari successe l'amico e collaboratore Ferdinando Villa. Nella stagione 1987-88 il Legnano disput\u00f2 il girone B della Serie C2, arrivando 6\u00ba in classifica con 32 punti, a 9 lunghezze dalla zona promozione. Poco prima dell'inizio della stagione, l'8 settembre, mor\u00ec Giovanni Mari: per commemorarlo, l'11 ottobre, in occasione del sentitissimo derby con la Pro Patria, lo stadio comunale di via Pisacane venne dedicato all'indimenticato presidente appena scomparso. Durante la stagione venne ventilata nuovamente l'ipotesi di fusione tra la Pro Patria e il Legnano, ipotesi che non ebbe seguito.\nCon l'obiettivo della promozione in Serie C1, la rosa venne rafforzata. Nella stagione 1988-1989 i \"Lilla\" disputarono il girone B della Serie C2, concludendolo al 3\u00ba posto in classifica con 40 punti, alle spalle delle due promosse Chievo (48 punti) e (45 punti). Nel 1989, prima dell'inizio della nuova stagione, il CONI insign\u00ec il Legnano della Stella d'oro al merito sportivo con la seguente motivazione:\nSempre con l'obiettivo della promozione in Serie C1, alla luce degli ottimi risultati del girone di ritorno della stagione precedente, fu deciso di confermare l'organico a fronte di qualche ritocco. Prima dell'inizio del torneo, il Legnano chiese il ripescaggio nella serie superiore per via del fallimento di alcune societ\u00e0 di Serie C1, ma senza esito. Nella stagione 1989-1990 il Legnano disput\u00f2 pertanto il girone B della Serie C2, concludendolo al 5\u00ba posto in classifica con 37 punti, a 7 lunghezze dalla zona promozione e a 11 punti dalla prima delle retrocesse. Nella stagione 1990-1991 il Legnano prese parte al girone B della Serie C2, che si concluse al 7\u00ba posto di classifica con 35 punti, a 9 lunghezze dalla zona promozione. \nLa squadra poi declin\u00f2 scendendo di categoria nel Campionato Nazionale Dilettanti al termine della stagione 1991-1992, con un 20\u00ba e ultimo posto nel girone A a 11 lunghezze dalla salvezza, retrocedendo con , Virescit e . Il torneo venne vinto dal con 50 punti, davanti al Leffe con 47 punti, entrambe promosse in Serie C1. Questo fu il punto pi\u00f9 basso della storia dei \"Lilla\", perlomeno fino ad allora. Gi\u00e0 15 anni prima il Legnano aveva giocato nei Dilettanti, ma all'epoca il campionato di Serie D era il quarto livello del calcio italiano. Il Campionato Nazionale Dilettanti, invece, con la scissione della Serie C in Serie C1 e C2 di qualche anno prima, era diventato la quinta categoria della piramide calcistica italiana.\nIl ritorno tra i professionisti fu immediato: nella stagione 1992-1993, il Legnano vinse con 50 punti il girone A, con quattro punti di vantaggio sul Saronno secondo e nove punti sul Fanfulla terzo, risalendo subito in Serie C2. Nel torneo per l'assegnazione dello Scudetto Dilettanti, i \"Lilla\" vennero eliminati nelle semifinali. Nella stagione 1993-1994 sfior\u00f2 la seconda promozione consecutiva - questa volta in C1 - con un 3\u00ba posto a 59 punti nel girone A di Serie C2: il torneo venne vinto dal Crevalcore con 65 punti davanti dall'Ospitaletto con 60 punti, entrambe promosse in Serie C1. Per il Legnano, il campionato fu caratterizzato da un andamento altalenante: nonostante ci\u00f2 i \"Lilla\" furono in lotta per la promozione fino all'ultima giornata.\nLa stagione 1994-1995 fu caratterizzata da due novit\u00e0: vennero introdotti i tre punti per vittoria e, per le Serie C1 e C2, i \"play-off\" e i \"play-out\". Il Legnano disput\u00f2 il girone A della Serie C2, ottenendo l'8\u00ba posto in classifica con 45 punti. Il torneo fu vinto con 70 punti dal , che venne promosso direttamente in Serie C1 accompagnato dal Saronno, che invece si impose nei \"play-off\". Nella stagione 1995-1996 il Legnano disput\u00f2 il girone A della Serie C2, piazzandosi al 14\u00ba posto con 34 punti. I \"Lilla\" disputarono i \"play-out\" con il Pergocrema, pareggiando la prima partita. Tre giorni prima della gara decisiva venne a mancare il presidente lilla Ferdinando Villa, morto per un aneurisma. In condizioni psicologiche difficili i legnanesi vennero sconfitti dai cremaschi (1-0) ripiombando, dopo tre anni, tra i dilettanti. \nI \"Lilla\" rimasero tra i dilettanti per quattro stagioni. Nella stagione 1996-1997 il Legnano disput\u00f2 il girone B del Campionato Nazionale Dilettanti, ottenendo il terzo posto in classifica con 61 punti. Il torneo venne vinto dalla con 78 punti davanti al con 66 punti, con i primi promossi in Serie C2. I \"Lilla\" giocarono un ottimo girone di andata, che permise alla squadra di comandare a lungo la classifica. Nella seconda parte del campionato ci fu una crisi di risultati che caus\u00f2 la discesa del Legnano fino al terzo posto in graduatoria con conseguente fallimento dell'obbiettivo promozione. Nella stagione 1997-1998 il Legnano disput\u00f2 il girone B del Campionato Nazionale Dilettanti, piazzandosi in seconda posizione in classifica con 64 punti, alle spalle del Borgosesia, che vinse il campionato venendo promosso in Serie C2. I \"Lilla\", in questa stagione, non riuscirono mai a guadagnare la testa della classifica.\nNella stagione 1998-1999 il Legnano disput\u00f2 il girone A del Campionato Nazionale Dilettanti, ottenendo il decimo posto in classifica con 45 punti. Il torneo venne vinto con 73 punti dall'Imperia, che ottenne la promozione in Serie C2. Alla quarta stagione in Serie D, nel campionato 1999-2000, il Legnano riusc\u00ec a risalire tra i professionisti, e lo fece dominando il girone B con 80 punti in classifica, mentre il al secondo posto ne ottenne 65. Nelle finali Scudetto Dilettanti i \"Lilla\" vennero eliminati al primo turno. Poco dopo la fine del campionato, una notizia sconvolse l'ambiente lilla e la citt\u00e0 di Legnano: il presidente lilla Mauro Rusignuolo venne arrestato dalla Guardia di Finanza.\nIl primo decennio del XXI secolo (2000-2010).\nL'arresto del presidente Mauro Rusignuolo al termine della stagione precedente fu un vero e proprio terremoto che gett\u00f2 il Legnano e la tifoseria lilla nel panico. Per la societ\u00e0, che era estranea alla vicenda, fu un grande problema anche l'iscrizione al campionato di Serie C2, questione superata grazie al notevole sforzo economico effettuato dalla dirigenza, che vers\u00f2 di tasca propria alla Lega Calcio di Serie C i 400 milioni di lire necessari per la fideiussione. A met\u00e0 stagione Mauro Rusignuolo, risolti i guai giudiziari, torn\u00f2 a presiedere la societ\u00e0. Nella stagione 2000-2001 il Legnano disput\u00f2 il girone A della Serie C2, totalizzando 40 punti in classifica. Dopo aver sfiorato la salvezza diretta, dovette disputare il \"play-out\" contro il Moncalieri, che venne superato grazie ad un doppio pareggio per 0-0 ed alla migliore classifica dei \"Lilla\" al termine della stagione regolare. Il torneo venne poi vinto con 69 punti dal , che ottenne la promozione diretta in Serie C1, mentre l'altra promossa fu la Triestina, che vinse invece i \"play-off\".\nAll'inizio della stagione 2001-2002 il presidente Mauro Rusignuolo rese pubblica la volont\u00e0 di vendere il Legnano. Nella stagione 2001-2002 il Legnano disput\u00f2 il girone A del campionato di Serie C2, piazzandosi all'undicesima posizione in classifica con 40 punti. Il torneo venne vinto con 66 punti dal , che ottenne la promozione diretta in Serie C1, mentre la seconda promossa fu la Pro Patria che vinse i \"play-off\". \nPrima dell'inizio del campionato 2002-2003 la societ\u00e0 fu nuovamente coinvolta in una gravissima crisi che port\u00f2 il Legnano ad un passo dalla scomparsa dal panorama calcistico italiano. Il motivo risiedeva nel mancato arrivo di un nuovo compratore: nell'estate fallirono molti tentativi di acquisto e ci\u00f2 fece rischiare al Legnano l'iscrizione al campionato di Serie C2. La situazione fu risolta all'ultimo momento grazie all'intermediazione di Maurizio Cozzi, sindaco di Legnano, che guid\u00f2 la trattativa che port\u00f2 all'acquisto della societ\u00e0 da parte di Antonio di Bari, gi\u00e0 direttore generale dei \"Lilla\". Nella stagione 2002-2003 il Legnano disput\u00f2 il girone A del campionato di Serie C2, piazzandosi in ottava posizione di classifica con 47 punti, a 6 lunghezze dalla zona \"play-off\" e a 8 punti da quella \"play-out\". Il torneo venne vinto con 70 punti dal , che ottenne la promozione diretta in Serie C1, mentre la seconda promossa fu il Novara, che si aggiudic\u00f2 i \"playoff\".\nNella stagione 2003-04 il Legnano disput\u00f2 il girone A del campionato di Serie C2. Con 41 punti finali in classifica, per salvarsi, dovette disputare il \"play-out\" contro il Savona, che aveva chiuso il campionato al sedicesimo posto con 38 punti. Con due pareggi (0-0) e (1-1), e grazie al miglior piazzamento in campionato, i \"Lilla\" non retrocessero. Il torneo venne vinto dal con 64 punti, che ottenne la promozione diretta in Serie C1, mentre la seconda promossa fu la , che invece vinse i \"playoff\". La fine della stagione fu anche segnata dalla diatriba tra la Lega Calcio di Serie C e l'azienda che possedeva la compagnia telefonica 3; quest'ultima aveva l'intenzione di sponsorizzare profumatamente il Legnano a fronte della cessione dei diritti televisivi delle partite dei \"Lilla\", le cui sintesi sarebbero state trasmesse sui telefoni cellulari e nelle pause pubblicitarie del programma televisivo della RAI \"Quelli che il calcio...\". La Lega si oppose pretendendo un'adeguata contropartita economica, pretesa che venne respinta facendo sfumare l'affare: se l'affare fosse andato in porto, il Legnano avrebbe avuto, come minimo, i fondi necessari per allestire una squadra da Serie C1 o, forse, anche da categorie superiori.\nNella stagione 2004-2005 il Legnano disput\u00f2 il girone A del campionato di Serie C2, piazzandosi in settima posizione con 50 punti in classifica. Il torneo venne vinto con 56 punti dalla Pro Sesto, che ottenne la promozione diretta in Serie C1, mentre la seconda promossa fu il Pizzighettone, che vinse invece i \"play-off\". Nella stagione 2005-2006 il Legnano disput\u00f2 il girone A del campionato di Serie C2, piazzandosi in decima posizione della classifica a pari merito con il con 41 punti. Il torneo venne poi vinto con 69 punti dal , che ottenne la promozione diretta in Serie C1, mentre la seconda promossa fu l'Ivrea, che vinse invece i \"play-off\". Degna di nota fu la convocazione di Pedro Kamat\u00e0 nella nazionale angolana. Il giocatore per\u00f2 non pot\u00e9 rispondere alla convocazione perch\u00e9 la FIFA neg\u00f2 l'assenso a causa delle sue presenze nella nazionale francese Under-20. Pedro Kamat\u00e0 fu il primo giocatore straniero del Legnano ad essere convocato da una nazionale maggiore.\nNella stagione 2006-07 il Legnano disput\u00f2 il girone A del campionato di Serie C2. Con 61 punti ottenne il primo posto in classifica guadagnando direttamente la promozione in Serie C1. La seconda promossa fu il , che vinse i \"play-off\". Nella stagione 2007-2008 il Legnano disput\u00f2 il girone A del campionato di Serie C1, piazzandosi in settima posizione con 48 punti. Il torneo fu vinto con 63 punti dal , che ottenne la promozione diretta in Serie B, mentre la seconda squadra promossa tra i cadetti fu il , che vinse invece i \"play-off\". Nella stagione 2008-2009 il Legnano disput\u00f2 il girone A del campionato di Lega Pro Prima Divisione. Si piazz\u00f2 in ultima posizione in classifica con 30 punti e retrocesse direttamente in Lega Pro Seconda Divisione (nuovo nome della Serie C2) con e Pro Sesto, che invece persero i \"play-out\". Il torneo fu vinto dal , che venne promosso direttamente in Serie B, mentre la seconda promossa fu il , che vinse invece i \"play-off\".\nIl Legnano chiuse la stagione 2009-2010 al terzo posto in classifica nel girone A di Lega Pro Seconda Divisione con 57 punti. Il torneo venne vinto con 63 punti dal S\u00fcdtirol, che ottenne la promozione diretta in Lega Pro Prima Divisione, mentre la seconda promossa fu lo Spezia, che invece vinse i \"play-off\" proprio contro il Legnano. I \"Lilla\", in questo campionato, ebbero 2 punti di penalizzazione (uno per irregolarit\u00e0 amministrative e uno per violazione delle norme Co.Vi.Soc). La stagione fu segnata da gravi difficolt\u00e0 economiche, con ritardi nel pagamenti degli stipendi ai giocatori e vari passaggi di propriet\u00e0 del club.\nIl fallimento, la nuova societ\u00e0 e la riacquisizione del nome storico (dal 2010).\nIl 16 luglio 2010 la societ\u00e0, a causa dell'ingente indebitamento, fu esclusa dalla Lega Pro e radiata da tutti i campionati nazionali. Non fu neppure possibile iscriversi in un campionato dilettantistico regionale per la stagione 2010-2011, nonostante gli sforzi per creare in tempo un nuovo sodalizio. Il 2010 segn\u00f2 pertanto la fine dell'esistenza della societ\u00e0 storica.\nDopo una stagione di stop assoluto, il 15 luglio 2011, venne fondata una nuova squadra, l'A.S.D Legnano Calcio 1913, che si iscrisse al campionato di Prima Categoria della Lombardia per la stagione 2011-2012, venendo inserita nel girone N. Il nuovo sodalizio vinse il campionato e guadagn\u00f2 l'accesso alla Promozione, venendo inserito nel girone A. Al termine della stagione 2012-2013 la squadra giunse di nuovo prima, aggiudicandosi il campionato e ottenendo la promozione in Eccellenza\nNel massimo livello del calcio dilettantistico regionale i \"Lilla\" si piazzarono dapprima secondi nella stagione 2013-2014, poi quarti nel 2014-2015, guadagnando per due volte l'ammissione ai \"play-off\". Nello specifico, il percorso che avrebbe potuto portare i \"Lilla\" alla promozione si arrest\u00f2 contro il Magra Azzurri nel 2014 e contro il Verbano nel 2015.\nIl 7 maggio 2015 l'A.S.D. Legnano 1913 ha acquisito ufficialmente i diritti sulla denominazione storica e sugli emblemi della vecchia societ\u00e0 \"A.C. Legnano\", assumendo il nome di \"Associazione Calcio Legnano\", al termine di una lunga trattativa con la curatela fallimentare del vecchio club che si \u00e8 conclusa il 23 aprile 2015.\nNell'estate 2015 il club ha presentato richiesta di ripescaggio nel campionato di Serie D 2015-2016, che per\u00f2 non \u00e8 andata a buon fine; il Legnano si presenta cos\u00ec per il terzo anno consecutivo al via del campionato del girone A di Eccellenza Lombardia 2015-2016, dove ritrova altre due illustri squadre del nord-ovest lombardo: il (retrocesso dalla Serie B, escluso dalla Lega Pro e rifondato) e il Saronno (ricostituito dopo cinque anni di inattivit\u00e0). Proprio il Varese vince il girone con ampio margine, mentre il Legnano si piazza al secondo posto e accede direttamente alla finale dei \"play-off\" regionali, disputata in gara secca il 7 maggio 2016 e conclusasi con la vittoria sull'Ardor Lazzate per 2-1 e la susseguente qualificazione alla fase nazionale (ove a causa dell'indisponibilit\u00e0 dello stadio casalingo, sede del concomitante Palio, i lilla optano per disputare le gare interne allo stadio Luigino Garavaglia di Inveruno). Nella semifinale territoriale il Legnano supera il Torviscosa battendolo per 2-1 all'andata e per 0-2 al ritorno, accedendo alla finale promozione contro il St. Georgen: il doppio confronto conclusivo si risolve in una vittoria per 2-1 all'andata ad Inveruno e un pareggio per 2-2 al ritorno a San Giorgio di Brunico, che garantisce ai lilla la promozione in Serie D.\nNella medesima stagione la squadra riesce inoltre a raggiungere la finale di Coppa Italia Dilettanti Lombardia, poi persa per 2-0 contro l'Ardor Lazzate il 19 dicembre 2015.\nLa stagione 2016-2017 si \u00e8 rivelata difficoltosa: il Legnano si \u00e8 infatti ritrovato fin dalle prime giornate nelle ultime posizioni del girone A della Serie D, rischiando la retrocessione diretta. Non sortisce effetto d'invertire la rotta neppure l'avvicendamento in panchina tra Simone Banchieri (chiamato in estate a sostituire Aldo Monza) e il veterano della rosa Fabrizio Salvigni (che per assumere l'incarico lascia il calcio giocato). Parallelamente, ai primi del 2017, i patron Gaetano e Vanessa Paolillo (da mesi pesantemente contestati dalla tifoseria lilla, che imputa loro uno scarso attaccamento al club) annunciano il loro disimpegno dalla guida societaria, la cui presidenza passa al socio Gigi Cappelletti, mentre il controllo delle quote viene acquisito dalla famiglia di Giovanni Munaf\u00f2, che diventa poi presidente lilla a stagione conclusa. Dopo la nomina di Cappelletti alla presidenza, e con l'arrivo di Paolo Tomasoni sulla panchina lilla, i \"Lilla\" disputano un finale di stagione di buon livello, staccando il fondo della classifica e qualificandosi per i play-out contro la Bustese, che perdono per retrocedendo in Eccellenza. Nella stagione 2017-2018 il Legnano giunge quinto nel girone A dell'Eccellenza Lombardia, mentre in Coppa Italia Dilettanti Lombardia i \"Lilla\" arrivano secondi nel girone 8, risultato che non consente il passaggio al turno successivo.\nNella stagione 2018-2019 di Eccellenza Lombardia i \"Lilla\" si classificano al 3\u00ba posto del girone A dell'Eccellenza Lombardia perdendo la finale dei \"play-off\" nazionali e al 2\u00ba posto del girone 10 della Coppa Italia Dilettanti Lombardia. Al termine della stagione vengono ripescati in Serie D, campionato che disputano anche nella stagione 2020-2021."}
{"id": "5597292", "revid": "1516087", "url": "https://it.wikipedia.org/wiki?curid=5597292", "title": "Kij\u014fng-dong", "text": "Kij\u014fng-dong, Kij\u014fngdong o Kij\u014fng tong (in coreano: , \"Villaggio della Pace\") \u00e8 un villaggio della Corea del Nord, sito nelle vicinanze della zona demilitarizzata coreana e in prossimit\u00e0 della citt\u00e0 di Kaes\u014fng. Conosciuto anche come \"Villaggio della Pace\" in Corea del Nord, viene generalmente indicato come un \"villaggio propaganda\" dai media occidentali e sud coreani in quanto disabitato, anche se ufficialmente ospiterebbe circa 200 famiglie.\nKij\u014fng-dong \u00e8 uno dei due villaggi che sono rimasti dentro la zona demilitarizzata larga 4 chilometri istituita nel 1953 alla fine della guerra di Corea. L'altro villaggio \u00e8 Daeseong-dong, nella Corea del Sud.\nStoria.\nLa posizione ufficiale del governo della Corea del Nord \u00e8 che il villaggio accoglie una fattoria collettiva di 200 famiglie, servita da un centro di assistenza all'infanzia, asili, scuole primarie e secondarie e un ospedale. Tuttavia, osservazioni eseguite dalla Corea del Sud, indicano che in realt\u00e0 la cittadina sarebbe disabitata. In tale ottica il villaggio venne edificato negli anni cinquanta del ventesimo secolo al solo scopo di propaganda, per incoraggiare le defezioni dalla Corea del Sud e per ospitare i soldati del nord che presidiavano la rete di postazioni di artiglieria, fortificazioni e bunker che circondano la zona di confine.\nIl paese presenta una serie di edifici a pi\u00f9 piani e appartamenti in cemento dai brillanti colori, molti di questi serviti da energia elettrica. La citt\u00e0 \u00e8 stata orientata in modo che gli sgargianti tetti blu ed i bianchi lati degli edifici risaltino accanto alla bandiera della Corea del Nord se visti da oltre confine. Osservazioni eseguite con moderni telescopi hanno per\u00f2 portato alla conclusione che gli edifici siano in realt\u00e0 dei semplici gusci di cemento privi di vetri alle finestre o addirittura di camere interne, con le illuminazioni che si accendono o spengono ad orari prestabiliti e marciapiedi vuoti spazzati da custodi, nel tentativo di preservare l'illusione di attivit\u00e0 umana.\nIl paese \u00e8 circondato da ampi campi coltivati ben visibili ai visitatori del lato nordcoreano della zona demilitarizzata.\nGuerra dei pennoni.\nNegli anni 1980, il governo della Corea del Sud decise la costruzione a Daeseong-dong di un pennone di 98,4 metri di altezza, su cui issare la propria bandiera nazionale. Di rimando, il governo della Corea del Nord ne costru\u00ec uno alto 160 metri posto al centro del villaggio e che rimase il pennone pi\u00f9 alto del mondo fino al 2010. Questi eventi furono in seguito battezzati \"la guerra dei pennoni\".\nAltoparlanti per la propaganda.\nFino al 2004, grandi altoparlanti furono installati sui tetti di alcune abitazioni per far ascoltare messaggi propagandistici fino alla Corea del Sud. Originariamente il contenuto dei messaggi esaltava le virt\u00f9 del Nord in modo molto dettagliato ed esortava i soldati scontenti e gli agricoltori ad attraversare semplicemente il confine per essere ricevuti come fratelli. Successivamente, visto l'esiguo numero di defezioni da parte del Sud, i contenuti dei messaggi cambiarono in discorsi di condanna dell'occidente o contenenti musiche patriottiche e trasmessi fino a 20 ore al giorno. Dal 2004 i governi del Nord e del Sud, decisero di comune accordo la cessazione delle trasmissioni dei messaggi."}
{"id": "5597297", "revid": "287204", "url": "https://it.wikipedia.org/wiki?curid=5597297", "title": "Corigliano Volley 2012-2013", "text": "Questa voce raccoglie le informazioni riguardanti il Corigliano Volley nelle competizioni ufficiali della stagione 2012-2013.\nStagione.\nLa stagione 2012-13 \u00e8 per il Corigliano Volley, sponsorizzato dal Caff\u00e8 Aiello, la seconda consecutiva in Serie A2; alla guida della squadra arriva Nikola\u00ef Jeliazkov, mentre la formazione titolare viene rivoluzionata dal mercato: cambiano infatti la diagonale palleggiatore - opposto con gli arrivi di Marco Fabroni e Maarten Van Garderen, e il libero con l'ingaggio di Lorenzo Smerilli, mentre in banda arrivano Federico Marretta e Leondino Giombini.\nLe prime giornate di campionato vedono la squadra perdere cinque partite su sette, risultati che portano a un avvicendamento in panchina fra Nikola\u00ef Jeliazkov e Giovanni Torchio, che aveva iniziato come secondo allenatore: il cambio di guida tecnica porta Corigliano a conquistare quattro vittorie nelle ultime cinque partite del girone di andata, chiuso al settimo posto con diciassette punti. Nel girone di ritorno vengono ottenute otto vittorie a fronte di quattro sconfitte e i quaranta punti finali valgono alla squadra il sesto posto e la qualificazione ai \"play-off\" promozione, da disputarsi contro la terza classificata, ossia il Volley Milano. Dopo la sconfitta casalinga patita in gara 1 dei quarti di finale il Volley Corigliano ribalta la situazione, cogliendo due vittorie interne e una esterna e qualificandosi per la semifinale, dove per\u00f2 la Pallavolo Molfetta si impone in due partite, eliminando i calabresi.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "5597317", "revid": "329581", "url": "https://it.wikipedia.org/wiki?curid=5597317", "title": "Diocesi di S\u00f8r-H\u00e5logaland", "text": "La diocesi di S\u00f8r-H\u00e5logaland \u00e8 una diocesi appartenente alla Chiesa di Norvegia. \nLa diocesi comprende la contea di Nordland; la cattedrale si trova nella citt\u00e0 di Bod\u00f8. Nel 1952 la diocesi di H\u00e5logaland (che includeva tutta la Norvegia settentrionale) fu suddivisa in due parti: la diocesi di S\u00f8r-H\u00e5logaland (contea di Nordland) e la diocesi di Nord-H\u00e5logaland (con Troms, Finnmark e le Svalbard). La diocesi \u00e8 retta dal 2016 dal vescovo Ann-Helen Fjeldstad Jusnes."}
{"id": "5597320", "revid": "767487", "url": "https://it.wikipedia.org/wiki?curid=5597320", "title": "Cate McCall - Il confine della verit\u00e0", "text": "Cate McCall - Il confine della verit\u00e0 \u00e8 un film drammatico statunitense del 2013 diretto da Karen Moncrieff.\nTrama.\nLos Angeles. La giovane Cate McCall, brillante avvocatessa, si sottopone a una terapia contro la dipendenza da alcool. Un giudice, con il quale ha avuto uno sconto verbale, la fa sottoporre a test sul consumo di alcolici: trovata con dei valori molto alti, viene spedita dall'Ordine degli avvocati a lavorare in prova presso un tribunale minore. La donna cerca di opporsi all'affidamento esclusivo della figlia al marito, da cui \u00e8 separata, che si sta trasferendo a Seattle.\nA Cate viene intanto assegnato il caso di una giovane donna, Lacey, condannata in primo grado all'ergastolo per omicidio. Con l'aiuto del collega Bridges, riesce a farla assolvere in appello, dimostrando che la ragazza \u00e8 stata violentata da un investigatore della polizia e che molte prove a discarico sono state occultate. \nTuttavia Cate, non solo perde la causa contro il marito per l'affidamento della figlia, ma scopre anche che Lacey non \u00e8 la povera vittima di un crimine odioso come aveva creduto e che la vicenda si \u00e8 svolta in tutt\u2019altro modo."}
{"id": "5597322", "revid": "729019", "url": "https://it.wikipedia.org/wiki?curid=5597322", "title": "Stazione di Caraffa-Sarrottino", "text": "La stazione di Caraffa-Sarrottino \u00e8 stata una fermata ferroviaria posta sulla linea Lamezia Terme-Catanzaro Lido. Venne dismessa nel 2008 unitamente alla tratta Settingiano-Catanzaro Lido, che fu sostituita dalla nuova variante. Serviva il comune di Caraffa di Catanzaro e l'abitato di Sarrottino, frazione di Tiriolo.\nLa fermata non era elettrificata e pertanto era servita da treni a trazione diesel."}
{"id": "5597323", "revid": "107174018", "url": "https://it.wikipedia.org/wiki?curid=5597323", "title": "Verdal Idrettslag", "text": "Il Verdal Idrettslag \u00e8 una societ\u00e0 calcistica norvegese con sede nella citt\u00e0 di Verdals\u00f8ra. Milita nella 3. divisjon, la quarta divisione del campionato norvegese. La squadra gioca le partite casalinghe alla Coop Arena.\nStoria.\nHa partecipato alla Norgesserien 1938-1939."}
{"id": "5597327", "revid": "1226", "url": "https://it.wikipedia.org/wiki?curid=5597327", "title": "Cross-validazione", "text": ""}
{"id": "5597344", "revid": "1543377", "url": "https://it.wikipedia.org/wiki?curid=5597344", "title": "R.J. Hunter", "text": "Carriera.\nIl 26 giugno 2015 viene selezionato al Draft dai Boston Celtics alla 28\u00aa scelta.\nIl 24 ottobre 2016, ovvero il giorno del suo compleanno viene tagliato dai Boston Celtics nonostante il suo contratto durasse fino al 2018. Il padre di R.J. ovvero Ron Hunter (coach universitario tra l'altro) arriv\u00f2 a commentare in prima persona la delusione del figlio per il fatto di essere stato tagliato.\nIl successivo 28 ottobre viene acquistato da free agent ai Chicago Bulls. Tuttavia dopo tre partite disputate e un po' di prestiti in D-League agli Windy City Bulls (franchigia affiliata ai Chicago Bulls), il 30 dicembre dello stesso anno Hunter viene tagliato.\nIl 7 gennaio 2017 si trasferisce ai Long Island Nets andando a giocare in D-League."}
{"id": "5597345", "revid": "481666", "url": "https://it.wikipedia.org/wiki?curid=5597345", "title": "The Girl in the Dark", "text": ""}
{"id": "5597347", "revid": "183114", "url": "https://it.wikipedia.org/wiki?curid=5597347", "title": "Raccolta (disambigua)", "text": ""}
{"id": "5597348", "revid": "38120", "url": "https://it.wikipedia.org/wiki?curid=5597348", "title": "Raccolta (album)", "text": ""}
{"id": "5597349", "revid": "767487", "url": "https://it.wikipedia.org/wiki?curid=5597349", "title": "The Girl in the Dark (film 1918)", "text": "The Girl in the Dark \u00e8 un film muto del 1918 diretto da Stuart Paton.\nLa sceneggiatura del film si basa sul romanzo \"The Green Seal\" di Charles Edmonds Walk pubblicato a Chicago nel 1914.\nTrama.\nLa spalla di Lois Fox \u00e8 stata marchiata con un ideogramma cinese che assomiglia alle lettere \"A.Y\". La giovane donna viene salvata da una banda di cinesi da Brice Ferris ma Ming, il suo servitore, che ha cercato di rubarle dal dito un anello con un misterioso sigillo verde, viene ucciso. Un misterioso straniero, Strang, giunge per cercare la ragazza. Nonostante gli sforzi di Ferris per salvarla, Lois viene rapita e portata al quartiere generale di Lao Wing, capo della societ\u00e0 segreta dei Tong. Ferris insieme al capo della polizia riesce a infiltrarsi nel quartier generale e, dopo un furioso combattimento, Lois e Strang vengono liberati. Si scopre che Strang \u00e8 lo zio di Lois: l'uomo rivela che l'anello, che ha scatenato tutto quel trambusto e che \u00e8 il sacro sigillo di un antico ordine cinese, era stato rubato anni prima dal padre di Lois.\nProduzione.\nIl film fu prodotto dall'Universal Film Manufacturing Company (come Bluebird Photoplays).\nDistribuzione.\nDistribuito dall'Universal Film Manufacturing Company (come Bluebird Photoplays), il film usc\u00ec nelle sale cinematografiche statunitensi il 4 marzo 1918.\nNon si conoscono copie ancora esistenti della pellicola che viene considerata presumibilmente perduta."}
{"id": "5597355", "revid": "33689", "url": "https://it.wikipedia.org/wiki?curid=5597355", "title": "Amazoness Quartet", "text": ""}
{"id": "5597358", "revid": "4175", "url": "https://it.wikipedia.org/wiki?curid=5597358", "title": "Ponte delle zigherane", "text": ""}
{"id": "5597366", "revid": "1061700", "url": "https://it.wikipedia.org/wiki?curid=5597366", "title": "Prima battaglia del Porto Grande", "text": ""}
{"id": "5597384", "revid": "767487", "url": "https://it.wikipedia.org/wiki?curid=5597384", "title": "Heinrich Gustav Fl\u00f6rke", "text": "Biografia.\nFl\u00f6rke intraprese inizialmente gli studi di Teologia e Matematica a B\u00fctzow, ma poi si trasfer\u00ec all'Universit\u00e0 di Jena per studiare Medicina.\nNel 1816, succedette a Ludolph Christian Treviranus (1779\u20131864) nel ruolo di professore di Storia naturale presso l'Universit\u00e0 di Rostock, dove rimase per il resto della sua vita.\nSi specializz\u00f2 nel campo della Lichenologia, divenendo noto per le sue ricerche sul genere \"Cladonia\".\nNel corso della sua carriera, fu fortemente critico nei confronti del lavoro del botanico svedese Erik Acharius, manifestando le sue critiche nell'opera del 1810 \"Kritische Anmerkungen zu den Becherflechten in der Lichenographia universalis des Herrn Doctors und Ritters Erik Acharius\" (\"Annotazioni critiche sui licheni a coppa in \"Lichenographia universalis\" di Erik Acharius\").\nPer alcuni anni Fl\u00f6rke fu uno dei curatori della \"Oekonomische Encyklop\u00e4die\", un'enciclopedia iniziata da Johann Georg Kr\u00fcnitz (1728\u20131796).\nOnorificenze.\nA Fl\u00f6rke sono stati dedicati il genere floreale \"Floerkea\" e la specie di lichene \"Cladonia floerkeana\"."}
{"id": "5597385", "revid": "686936", "url": "https://it.wikipedia.org/wiki?curid=5597385", "title": "Ramik Wilson", "text": "Biografia.\nKansas City Chiefs.\nDopo avere giocato al college a football a Georgia, Wilson fu scelto nel corso del quarto giro (118\u00ba assoluto) del Draft NFL 2015 dai Kansas City Chiefs. Debutt\u00f2 come professionista subentrando nella gara del primo turno contro gli Houston Texans. La sua stagione da rookie si concluse con 20 tackle in 10 presenze, 2 delle quali come titolare. Nei playoff 2018-2019, i Rams batterono i Cowboys e i Saints, qualificandosi per il loro primo Super Bowl dal ."}
{"id": "5597387", "revid": "481666", "url": "https://it.wikipedia.org/wiki?curid=5597387", "title": "Breaking Through", "text": ""}
{"id": "5597394", "revid": "1543377", "url": "https://it.wikipedia.org/wiki?curid=5597394", "title": "Pietro Bertarelli", "text": "Biografia.\nSi laurea in giurisprudenza nel 1866 all'Universit\u00e0 di Torino, dove per alcuni anni lavora quale aggregato. Nel 1872 si trasferisce a Roma, primo tra 44 concorrenti ad un concorso per un posto al Ministero dell'Agricoltura, dell'Industria e del Commercio, dal quale inizia una proficua carriera nella pubblica amministrazione. Alle dipendenze di quest'ultimo dicastero e di quello degli affari interni viene inviato in missione alle esposizioni di Vienna (1873) e Parigi (1877). In quest'ultima occasione viene definito dal senatore Cesare Correnti \u00ab\"uno dei pi\u00f9 promettenti giovani che io abbia mai conosciuto nella mia lunga carriera\"\u00bb.\nDal 1878 al 1887 \u00e8 segretario particolare di Agostino Depretis, col quale collabora durante i mandati di Presidente del Consiglio e ministro degli esteri e degli interni. Dal 22 gennaio 1885 cumula gli incarichi di capo gabinetto del Presidente del Consiglio e segretario di sezione presso il Consiglio di Stato, fatto anomalo secondo le normative dell'epoca che viene stigmatizzato dal presidente Carlo Cadorna ma che non muta la situazione.\nPromosso nel frattempo Ispettore Generale al Ministero dell'interno dal 6 febbraio 1891 al 15 maggio 1892 \u00e8 segretario capo della Presidenza del Consiglio durante il primo governo Antonio di Rudin\u00ec. Caduto il governo chiede ed ottiene di essere dispensato da tutti gli incarichi per poter prendere servizio a tempo pieno al Consiglio di Stato, ma pochi mesi dopo (febbraio 1893) viene nominato Prefetto di Lucca, carica che mantiene fino al 14 marzo 1896. Inoltre Di Rudin\u00ec lo chiama nuovamente all'incarico di capo segreteria durante il suo secondo, terzo e quarto governo.\nNel marzo 1897 viene promosso direttore generale dell'Amministrazione civile del Ministero dell'Interno e nel dicembre dello stesso anno \u00e8 nominato Consigliere di Stato, dividendosi tra i due incarichi. Nello stesso anno presenta la propria candidatura alle elezioni politiche e viene eletto deputato nel collegio di Tortona, riconfermato fino alla tornata del 1913, ha fatto parte della parte della Commissione superiore di Sanit\u00e0 e della Commissione parlamentare d'inchiesta sui brefotrofi. Nel 1898, con la nomina a presidente della III sezione, rientra definitivamente al Consiglio di Stato.\nNel corso della sua lunga carriera si afferma come un uomo-chiave dell'amministrazione statale in quanto titolare di importanti e spesso delicati incarichi fiduciari. L'incombenza forse di maggiore responsabilit\u00e0 gli viene affidata nel 1910, quando \u00e8 nominato presidente del comitato per i provvedimenti disciplinari costituito dopo la relazione della commissione d'inchiesta tenutasi due anni prima sulle irregolarit\u00e0 commesse da Nunzio Nasi da titolare del Ministero della pubblica istruzione. Il 6 ottobre 1919 il suo impegno viene premiato con la nomina a senatore, ottenuta quale deputato \"dopo tre legislature o sei anni di esercizio\" e l'anno successivo, giunto ai 75 anni, viene collocato a riposo."}
{"id": "5597421", "revid": "1964823", "url": "https://it.wikipedia.org/wiki?curid=5597421", "title": "Societ\u00e0 Sportiva Virtus Lanciano 1924 2015-2016", "text": "Questa voce raccoglie le informazioni riguardanti la Virtus Lanciano nelle competizioni ufficiali della stagione 2015-2016.\nMaglie e sponsor.\nIl fornitore ufficiale di materiale tecnico per la stagione 2015-2016 \u00e8 Legea, mentre gli sponsor ufficiali sono In Opera e Marfisi carni."}
{"id": "5597427", "revid": "767487", "url": "https://it.wikipedia.org/wiki?curid=5597427", "title": "The Bullfighter Dies", "text": "The Bullfighter Dies \u00e8 un brano del cantante inglese Morrissey.\nQuarto singolo tratto dall'album World Peace Is None of Your Business, \"The Bullfighter Dies\" viene pubblicato in versione download digitale il 17 giugno del 2014 dalla Harvest/Capitol. Il brano compare anche come b-side sulla versione 10\" di \"World Peace Is None of Your Business\".\nRealizzazione.\nScritto assieme al chitarrista Jesse Tobias e prodotto da Joe Chiccarelli, il brano \u00e8 stato registrato in Francia, negli studi La Fabrique di Saint-R\u00e9my-de-Provence, nel febbraio 2014 e con l'ausilio della band che solitamente accompagna Morrissey nei concerti dal vivo.\nIl testo del brano descrive un'ambientazione spagnola (\"Mad in Madrid, Ill in Seville, Lonely in Barcelona...Gaga in M\u00e1laga, No mercy in Murcia, Mental in Valencia\") in cui il protagonista esprime la sua felicit\u00e0 alla notizia che un torero locale \u00e8 stato ucciso dal toro perch\u00e9 in fondo \"tutti noi vogliamo il toro sopravviva.\" Da sempre in prima linea in difesa dei diritti degli animali, in \"The Bullfighter Dies\", Morrissey esprime la propria idea in favore dell'abolizione totale della corrida \"e dal momento che chi controlla tale barbarie non ha alcun interesse per il benessere del toro, allora posso solo affrontare questa tematica sottolineando come la stragrande maggioranza delle persone non \u00e8 felice quando alla fine della corrida \u00e8 il torero a rimanere vivo.\""}
{"id": "5597430", "revid": "2124292", "url": "https://it.wikipedia.org/wiki?curid=5597430", "title": "Delfino Pescara 1936 2015-2016", "text": "Questa voce raccoglie le informazioni riguardanti il Delfino Pescara 1936 nelle competizioni ufficiali della stagione 2015-2016.\nStagione.\nNella stagione 2015-2016 il Pescara disputa il trentacinquesimo campionato di Serie B della sua storia.\nGrazie alla guida di Massimo Oddo e ai gol di Lapadula, il Pescara ottiene una nuova promozione in serie A, dopo aver superato la finale Play-off contro il Trapani.\nMaglie e sponsor.\nIl fornitore ufficiale di materiale tecnico per la stagione 2015-2016 \u00e8 Erre\u00e0, mentre lo sponsor di maglia \u00e8 OMA-Officina Meccanica Angelucci.\nOrganigramma societario.\nArea direttiva\nArea tecnica\nSettore giovanile\nArea sanitaria"}
{"id": "5597432", "revid": "287204", "url": "https://it.wikipedia.org/wiki?curid=5597432", "title": "Liga ACB 2015-2016", "text": "La stagione 2015\u201316 sar\u00e0 la trentatreesima stagione della Liga ACB, il massimo campionato spagnolo di pallacanestro, detto anche \"Liga Endesa\" con il nome dello sponsor. La stagione regolare avr\u00e0 inizio il 10 ottobre 2015 per terminare il 22 maggio 2016. I playoff si giocheranno dal 26 maggio al 26 giugno.\nSquadre.\nPromozioni e retrocessioni.\nNella regular season competeranno 18 squadre, con 16 provenienti dalla passata stagione insieme alle due promosse dalla Liga LEB Oro 2014-2015."}
{"id": "5597448", "revid": "92723", "url": "https://it.wikipedia.org/wiki?curid=5597448", "title": "Diocesi di Hamilton (disambigua)", "text": ""}
{"id": "5597454", "revid": "484362", "url": "https://it.wikipedia.org/wiki?curid=5597454", "title": "Arcidiocesi di Santa Fe (disambigua)", "text": ""}
{"id": "5597482", "revid": "1175439", "url": "https://it.wikipedia.org/wiki?curid=5597482", "title": "Grande Muraglia CfA2", "text": ""}
{"id": "5597483", "revid": "15756", "url": "https://it.wikipedia.org/wiki?curid=5597483", "title": "Paulus Stephanus Cassel", "text": "Ebreo tedesco convertito al cristianesimo, \u00e8 stato anche missionario presso gli ebrei.\nPrima della sua conversione alla Chiesa evangelica, avvenuta nel 1855, studi\u00f2 storia con Leopold von Ranke e pubblic\u00f2 nel 1849 un volume sulla storia ungherese e nel 1851 uno sulla storia del popolo ebraico dalla distruzione del secondo tempio al 1847, entrambi col suo nome originario di \"Selig Cassel\". Successivamente si laure\u00f2 in teologia a Vienna e scrisse su temi di \"simbolica\" nella vita etico-religiosa e di teologia vera e propria. Pubblic\u00f2 anche raccolte di versi di ispirazione religiosa.\nDal 1860 alla morte visse a Berlino, Nel 1866-67 fu anche deputato al parlamento della Prussia. Dal 1867 fu pastore nella ChristusKirche di Berlino. Fra il 1880 e il 1885 combatt\u00e9 vivacemente l'antisemitismo, che si stava diffondendo in Germania, e in particolare le opinioni di Adolf St\u00f6cker e Richard Wagner.\nOpere.\nSul giudaismo, inoltre, scrisse prima della conversione i seguenti saggi:\ne dopo la conversione:\nInoltre scrisse poemi, inni e alcune commedie, fra cui: \"Vom K\u00f6nige\", \"Das neue Schauspiel\", \"Der Wiener Congress\" e \"Paulus in Damascus\"."}
{"id": "5597489", "revid": "767487", "url": "https://it.wikipedia.org/wiki?curid=5597489", "title": "Jos\u00e9 Padr\u00f3n", "text": "Carriera.\nClub.\nHa giocato nel campionato spagnolo e francese,\nNazionale.\nA livello di nazionale, ha collezionato 5 presenze."}
{"id": "5597490", "revid": "110157", "url": "https://it.wikipedia.org/wiki?curid=5597490", "title": "Montebello (Orciano di Pesaro)", "text": "Montebello \u00e8 una frazione del municipio di Orciano di Pesaro, comune di Terre Roveresche in provincia di Pesaro e Urbino nelle Marche.\n\u00c8 situata nella Val Metauro."}
{"id": "5597494", "revid": "1305772", "url": "https://it.wikipedia.org/wiki?curid=5597494", "title": "Crotta (disambigua)", "text": ""}
{"id": "5597495", "revid": "709565", "url": "https://it.wikipedia.org/wiki?curid=5597495", "title": "Fixer", "text": "Fixer, il cui vero nome \u00e8 Paul Norbert Ebersol, \u00e8 un personaggio dei fumetti, creato da Stan Lee (testi) e Jack Kirby (disegni), pubblicato dalla Marvel Comics. La sua prima apparizione avviene in \"Strange Tales\" (Vol. 1) n. 141 (febbraio 1966).\nGenio tecnologico, Fixer ha a lungo perseguito la vita del crimine assieme al suo partner Mentallo e pi\u00f9 tardi coi Signori del male; in seguito diviene un membro fondatore dei Thunderbolts, gruppo di ex-supercriminali in cerca di redenzione di cui, pur dicendo di detestare l'idea di diventare un eroe, diviene uno dei pilastri.\nSebbene in originale nell'Universo Marvel esista un suo omonimo, nella versione in lingua italiana il problema non sussiste in quanto, fin dalle sue prime apparizioni, il nome dell'altro \"Fixer\" \u00e8 stato tradotto letteralmente come \"Sistematore\".\nBiografia del personaggio.\nNato a Dayton, Ohio, Norbert Ebersol si dimostra un bambino prodigio sin dall'et\u00e0 di tre anni, tuttavia la sua intelligenza straordinaria lo porta a lasciare il liceo per mancanza di interesse ed il suo ego titanico a venire licenziato da un elevato quantitativo di impieghi finch\u00e9 non decide di darsi al crimine, in cui trova lo stimolo intellettivo sempre mancatogli. Grazie alle sue eccezionali doti da scienziato e inventore, Ebersol, ribattezzatosi \"Fixer\", diviene membro sia dell'A.I.M. che dell'HYDRA finendo, dopo un po' di tempo, per essere arrestato. Durante la prigionia conosce Mentallo, con cui unisce le forze per evadere, assaltare il quartier generale di New York dello S.H.I.E.L.D. e catturare Nick Fury venendo tuttavia sconfitti grazie all'intervento di Iron Man.\nNuovamente imprigionati, Fixer e Mentallo riescono ad evadere una seconda volta e attaccano il Baxter Building combattendo la Cosa e Nick Fury per poi utilizzare la macchina del tempo del Dottor Destino di modo da prelevare Deathlok dalla sua linea temporale e servirsene per tentare di assassinare il Presidente degli Stati Uniti, ma vengono fermati dai Fantastici Quattro e presi in custodia dallo S.H.I.E.L.D. sebbene, poco tempo dopo, l'HYDRA li faccia evadere entrambi commissionando loro la creazione di una serie di macchine senzienti chiamate Computrex, in seguito distrutte dai Micronauti.\nCon la collaborazione del Professor Power, Fixer e Mentallo tentano poi di far assimilare a quest'ultimo i poteri del Professor X venendo tuttavia sconfitti dall'Uomo Ragno, cosa che li porta a rompere la loro storica collaborazione. Tornato a lavorare in solitaria, Fixer si scontra con Capitan America, Iron Man e Ka-Zar, venendo costantemente sconfitto. Quando il Barone Helmut Zemo forma la quarta incarnazione dei Signori del male, Fixer si unisce a lui in qualit\u00e0 di suo braccio destro, aiutandolo a prendere il controllo di Blackout e, successivamente, assaltare la base dei Vendicatori assieme al resto del gruppo massacrando Ercole, il Cavaliere Nero e Edwin Jarvis. Successivamente arrestato da Ant-Man, in carcere viene sostituito da un Super-Adattoide ma, dopo che questi viene neutralizzato dai Vendicatori, essi scoprono che il vero Fixer \u00e8 stato messo in una camera iperbarica dall'androide e lo soccorrono riconducendolo comunque in prigione, da cui poco dopo evade un'ennesima volta assieme alla nuova Calabrone tentando, senza successo, di far colpo su di lei.\nDopo aver affrontato nuovamente Iron Man, Hulk e la Cosa Fixer, assieme a Controller, Madame Menace, Mentallo e Mister Fear, fonda il poco longevo cartello criminale dei New Enforcers dopodich\u00e9, saputo che la maggior parte dei supereroi \u00e8 apparentemente morta nello scontro con Onslaught, unisce una seconda volta le forze col Barone Zemo mettendo in atto un complesso piano per ottenere la fiducia della popolazione mondiale assemblando un team di supercriminali, fornendo loro delle nuove identit\u00e0 e convincendo le masse di essere un nuovo gruppo di supereroi: i Thunderbolts, lo stesso Fixer assume il nuovo alias di \"Techno\" e, nel corso di una missione del gruppo, il suo collo viene spezzato da uno degli Elementi del Destino costringendolo, per non rimanere tetraplegico, a trasferire la sua mente in un corpo robotico di sua creazione. Nel momento in cui l'inganno di Zemo viene smascherato, a differenza del resto dei Thunderbolts, desiderosi di diventare davvero degli eroi, Techno rimane al fianco del barone tentando in pi\u00f9 occasioni la conquista del mondo al suo fianco infine, per\u00f2, i due si separano e Techno torna a lavorare da solo e, dopo aver assunto l'identit\u00e0 dell'Orco, si infiltra tra i Thunderbolts svolgendo degli esperimenti segreti sul cadavere di Jolt, che riesce a riportare in vita prima di venire ucciso dal Flagello dei criminali. Poco dopo, il Barone Zemo, avendo recuperato l'originale corpo organico di Ebersol, tenta di riportarlo in vita nel suo nascondiglio in Brasile ma l'arrivo del Flagello compromette la procedura di rigenerazione costringendo il neo-resuscitato genio tecnologico a impiantarsi parti di cyborg per potersi muovere.\nDato che l'organo governativo denominato Commissione delle Attivit\u00e0 Superumane \u00e8 in possesso dei codici per disabilitare i suoi impianti bionici Ebersol, tornato a utilizzare l'alias di \"Fixer\", si trova costretto a lavorare per loro partecipando controvoglia alle missioni del supergruppo governativo dei Redeemers finch\u00e9, nel corso di uno scontro coi Vendicatori, la situazione degenera a causa della follia di Moonstone, Fixer ne approfitta per cambiare i codici dei suoi componenti meccanici e fuggire.\nRitiratosi in un'isola tropicale, Fixer viene in seguito contattato da Deadpool e pagato affinch\u00e9 \"ripari\" Cable, nel momento in cui Genis-Vell, membro resuscitato dei Nuovi Thunderbolts del Barone Zemo, inizia a perdere il controllo e diviene un pericolo per la trama stessa della realt\u00e0, Fixer ritorna con il gruppo per aiutarli a combatterlo, dopodich\u00e9, con lo scoppio della guerra civile dei superumani, assieme al resto dei compagni Fixer tradisce Zemo e aderisce all'Atto di Registrazione dei Superumani ottenendo un posto nella Commissione delle Attivit\u00e0 Superumane di Portland, Oregon, assieme a Abner Jenkins. Quando tuttavia Norman Osborn sale al potere fondando l'H.A.M.M.E.R. e dichiarando l'allora leader dei Thunderbolts, Songbird, una pericolosa ricercata, Fixer e Jenkins divengono fuggitivi a loro volta in quanto sospettati di complicit\u00e0 nella sua fuga.\nImprigionati nel carcere per superumani noto come Raft, in seguito alla caduta di Osborn, i due contribuiscono alla sua ristrutturazione sotto la promessa di uno sconto di pena da parte di Capitan America, inoltre Fixer, assieme a Songbird e Jenkins, ottiene lo status di \"membro anziano\" all'interno dei Thunderbolts di Luke Cage sebbene, non smentendo la sua vocazione criminale, rimane un occasionale collaboratore del Barone Zemo, motivo per il quale gli viene concesso sempre meno di frequente di partecipare alle missioni del gruppo, relegandolo sempre pi\u00f9 spesso all'incarico di supporto tecnico svolto dalla sua cella nel Raft. Stanco di tale situazione, Fixer, con l'aiuto di un gruppo di altri detenuti, tenta la fuga costruendo un dispositivo di teletrasporto nella torre della prigione ma, a causa dell'attacco dell'Uomo Cosa, il macchinario ha un malfunzionamento iniziando a spostare casualmente il gruppo nello spazio e nel tempo. Dopo essere stati trasportati nella Germania della seconda guerra mondiale, nella Londra dell'Et\u00e0 vittoriana e a Camelot il gruppo ritorna all'epoca dei Thunderbolts originali, qui, dopo averci avuto un diverbio, Fixer uccide la sua controparte passata e, per evitare che la linea temporale risulti modificata dal suo gesto, si sostituisce ad essa ringiovanendo il proprio corpo e cancellandosi la memoria riguardo agli eventi successivi al suo primo periodo coi Thunderbolts mentre il resto del gruppo ritorna al presente annunciando la sua \"morte\".\nFatto in seguito ritorno, Fixer viene arrestato e rinchiuso nel centro di detenzione dello S.H.I.E.L.D. chiamato Pleasant Hill, dove i supercriminali subiscono il lavaggio del cervello venendo trasformati in cittadini pacifici ma riesce a recuperare i propri ricordi e aiuta il Barone Zemo a distruggere la struttura.\nPoteri e abilit\u00e0.\nFixer \u00e8 un genio tecnologico, uno scienziato e un inventore tranquillamente paragonabile con le menti pi\u00f9 brillanti ed innovatrici della Terra come Reed Richards o Tony Stark, con la differenza per\u00f2 che, data la sua scarsa preparazione, il suo intelletto sia strettamente intuitivo. Il suo armamentario originario, oltre che un vasto assortimento di bombe, missili intelligenti, amplificatori sonici e dispositivi per il controllo mentale, si componeva anche di uno zaino antigravitazionale, successivamente sostituito con dei fini e leggeri dischi sulla suola degli stivali che gli permettono di volare a una velocit\u00e0 pari a 140 Km/h, accompagnati da una maschera contenente una riserva di ossigeno di modo da respirare a tali velocit\u00e0.\nIniziata la militanza nei Thunderbolts, Fixer abbandona il vecchio costume e le vecchie armi sostituendole con un tecno-zaino collegato al suo sistema nervoso e capace di creare qualsiasi arma la sua mente riesca a concepire assimilando componenti da qualsiasi oggetto metallico. Dopo aver trasmigrato la sua mente in un corpo robotico, per un certo periodo \u00e8 stato un androide capace di mutare il suo corpo in qualsiasi strumento balistico col solo limite della sua immaginazione, nonch\u00e9 di connettersi mentalmente a qualunque apparecchiatura tecnologica desideri riprogrammandola a suo piacimento ma, in seguito, \u00e8 tornato nel suo corpo organico impiantandosi il tecno-zaino per riuscire a muoversi e diventando un cyborg.\nSistematore.\nRoscoe Sweeney, noto come Il Sistematore (\"The Fixer\"), \u00e8 un personaggio dei fumetti, creato da Stan Lee (testi) e Bill Everett (disegni) pubblicato dalla Marvel Comics. La sua prima apparizione avviene in \"Daredevil\" (Vol. 1) n. 1 (aprile 1964).\nBiografia del personaggio.\nNato nel quartiere di New York noto come Hell's Kitchen (in inglese: \"cucina dell'inferno\"), da una famiglia di origini irlandesi, Roscoe Sweeney diviene un noto giocatore d'azzardo e appaltatore di incontri di boxe truccati, tra i cui subalterni ha figurato anche un giovane Turk Barrett. Nel disperato tentativo di guadagnare a sufficienza da pagare gli studi universitari del figlio, l'ormai anziano \"Battlin' Jack\" Murdock accetta di stringere un accordo con lui. Nonostante il malavitoso gli combini uno scontro con Carl \"Crusher\" Creel ordinandogli di andare al tappeto, tuttavia, Jack, non volendo gettar via la propria dignit\u00e0, si rifiuta e manda KO l'avversario vincendo il suo ultimo incontro ma venendo poco dopo assassinato dagli uomini del Sistematore.\nPur venendo arrestato per l'omicidio, il Sistematore viene giudicato innocente e rilasciato dopo aver corrotto la giuria saputolo, il figlio di Murdock decide di diventare un supereroe di modo da consegnare alla giustizia uomini come Sweeney e, vestiti per la prima volta i panni di Devil, attacca il malvivente e i suoi complici riuscendo ad arrestare questi ultimi mentre il Sistematore, nel corso di un rocambolesco tentativo di fuga, muore per un arresto cardiaco."}
{"id": "5597496", "revid": "36426", "url": "https://it.wikipedia.org/wiki?curid=5597496", "title": "Madonna col Bambino, sant'Elisabetta e il Battista", "text": "La Madonna col Bambino, sant'Elisabetta e il Battista \u00e8 un dipinto di Andrea del Sarto. Eseguito verso il 1513, \u00e8 conservato alla National Gallery di Londra.\nDescrizione.\nL'opera raffigura la Vergine, sulla sinistra, con il Bambino e sulla destra sant'Elisabetta con san Giovanni Battista. Questa, e una analoga appartenente alla Royal Collection, sono due varianti di un dipinto di del Sarto conservato all'Ermitage di San Pietroburgo, eseguito nel 1510, in cui compare per\u00f2 anche la figura di santa Caterina."}
{"id": "5597498", "revid": "3115", "url": "https://it.wikipedia.org/wiki?curid=5597498", "title": "Arahabaki", "text": " \u00e8 un manga di K\u014dshi Rikud\u014d. Pubblicato inizialmente sulla rivista \"Ultra Jump\" dall'editore Sh\u016beisha, \u00e8 stato importato in Italia dall'editore Panini Comics, nella collana \"Manga 2000\".\nAmbientazione.\nArahabaki.\nDio sanguinario che, caduto dal cielo e alla ricerca di sostentamento, ha stretto un patto col clan dei Kureha, donando loro poteri soprannaturali (il \"jyuryoku\") col quale questi potessero elevarsi al di sopra degli uomini e, votatisi all'omicidio e alla strage, nutrire con le anime dei caduti il dio.\nI poteri straordinari dei Kureha hanno valso loro il nome di \"oni\".\n\"Jyuryoku\".\nIl potere concesso dal dio ai suoi fedeli; garantisce oltre che poteri psichici, telecinetici e propriamente magici anche una costituzione fisica straordinaria che rende gli \"oni\" particolarmente potenti anche sul piano fisico. Strettamente legato alla sete di sangue del dio, il \"jyuryoku\" \u00e8 limitato dal numero di anime sacrificate e per questo i Kureha non si fanno scrupolo di provocare ciclicamente delle guerre.\nTrama.\nShizuka Yamanaghi torna dopo anni in Giappone, decisa a compiere le ultime volont\u00e0 di sua madre karin: sterminare il clan degli \"oni\". Recatasi al laboratorio segreto di sua madre, non evita di scontrarsi con Kimiko Mikogawa, sicaria del clan. Sconfitta la giovane assassina , Shizuka risveglia Shion, semi-demone di cui diventa padrona, e rispolvera le invenzioni belliche di Karin.\nAffiancata dal demone e dal fedele maggiordomo Izumiya, Shizuka \u00e8 pronta a fare strage dei Kureha e mira persino all'eliminazione definitiva di Arahabaki.\nNel frattempo Seiga Hohashi istruisce la giovane leader e sacerdotessa Rin su come affrontare la nemica e traditrice Shizuka; la giovane \u00e8 tuttavia turbata a causa dell'amicizia che la legava a Shizuka e rimane molto scossa quando suo padre le comunica come i Kureha, uccidendo e poi sfamando col sangue e le anime delle vittime il dio Arahabaki, mantengano fiorente la loro societ\u00e0. Per la stessa consapevolezza sia Karin che sua madre hanno votato la loro esistenza all'autodistruzione, rinnegando le loro origini e la loro famiglia.\nSeiga, messo alle strette dalla ricomparsa di Shizuka, decide di accelerare i preparativi per la cerimonia dell'apertura della porta: evento che dar\u00e0 al dio accesso a tutte le anime del pianeta, lasciandolo cibarsi a suo piacimento; i capi Kureha sperano cos\u00ec di potersi risollevare e scongiurare l'estinzione, dato che Karin uccise molte delle giovani promesse e il poco jyuryoku rimasto non \u00e8 sufficiente al ricambio generazionale.\nShizuka tuttavia \u00e8 decisa ad impedire la catastrofe e grazie alle armature costruite da sua madre e a Shion, che si rivela essere creatura sintetica di Karin e l'unico a poter trafiggere il dio, una volta uscito dal suo rifugio. Durante lo scontro finale Shizuka si lancia in un attacco suicida contro il dio e suo padre, il fanatico Seiga; alla assassina sconfitta Kimiko lascia il compito di vegliare sulla sorellastra Rin, vittima della condotta delittuosa del clan.\nTempo dopo, Kimiko, unica ormai tra i Kureha a poter sfruttare i poteri soprannaturali del \"jyuryoku\", osserva la decadenza del suo popolo: sorretto dalla rassicurante Rin, agli \"oni\" non \u00e8 rimasto che ritirarsi ormai fragili ed indifesi in luoghi imperi e lontani dall'uomo.\nRiferimenti culturali.\nLa denominazione di \"oni\" attribuita ai Kureha rimanda all'omonima figura mitologica giapponese, tipica del folclore del Sol Levante."}
{"id": "5597506", "revid": "158913", "url": "https://it.wikipedia.org/wiki?curid=5597506", "title": "Bambino soldato", "text": ""}
{"id": "5597525", "revid": "1310927", "url": "https://it.wikipedia.org/wiki?curid=5597525", "title": "Ricardo Bango", "text": "Carriera.\nClub.\nHa giocato nel campionato spagnolo e messicano.\nNazionale.\nA livello di Nazionale, ha collezionato 2 presenze."}
{"id": "5597531", "revid": "1149807", "url": "https://it.wikipedia.org/wiki?curid=5597531", "title": "Loveholic Guys", "text": " \u00e8 un manga di Gai Mizuki. L'opera \u00e8 una raccolta di oneshot \"bara\", ovvero destinati espressamente ad un pubblico gay; in patria \u00e8 stata pubblicata dall'editore Oakla Shuppan nel 2008, mentre in Italia \u00e8 stata importata dall'editore Renbooks nel 2014.\nTrama.\n\"Attrazione immediata\".\nUn giovane yakuza, colpevole di aver iniziato una rissa nel quartiere di Nichome mettendo a rischio la reputazione del proprio boss, viene punito per ordine di questi sedendo, legato ad una sedia, per un intero giorno. Il sorvegliante \u00e8 il capo del ragazzo, che, supplicato dal giovane finisce per chiudere un occhio sulla pena e, venuto a conoscenza dell'omosessualit\u00e0 di quello, avere con lui un rapporto sessuale. Nel momento pi\u00f9 compromettente i due vengono sorpresi dal boss.\n\"Double Bind\".\nToru si \u00e8 da poco trasferito a casa del proprio ragazzo, Tetsuya. La convivenza \u00e8 resa difficile dalla presenza del gemello quasi omonimo Tatsuya che non nasconde la sua antipatia nei confronti di Toru. Al giovane, imbarazzato dalle gaffe che lo vedono scambiare spesso i due fratelli e che aumentano l'insofferenza del ritroso Tatsuya, viene rivelato da un comune amico il segno distintivo di Tetsuya: un neo sul sedere.\nAiutato ben poco dall'amico, Toru si consola con la notizia della partenza di Tatsuya per un viaggio d'affari per potersi godere una maggiore intimit\u00e0 con Tetsuya. La prima sera del week-end a due, ormai tra le braccia dell'uomo che ama, Toru si accorge di essere non insieme al fidanzato ma al suo gemello. Sconvolto, gli viene rivelato da Tatsuya che ormai da mesi il giovane celava i sentimenti e la forte attrazione che lo ossessionavano e quel giorno, approfittando del ritardo di Tetsuya aveva deciso di sostituirglisi per unirsi a Toru. La convivenza dei tre diventa cos\u00ec ancora pi\u00f9 complicata.\n\"Sugar Cube\".\nUn uomo torna a casa e trova il compagno impegnato a masturbarsi con dei \"sex toys\". Quello gli spiega che li sta testando e poi recensendo per lavoro e decide di coinvolgerlo.\n\"Monster\".\nHiroshi ha sin da quando era bambino l'incubo di essere aggredito nel sonno da un mostro, questa fantasia nasconde in realt\u00e0 il trauma subito a causa degli abusi sessuali cui \u00e8 stato sottoposto dal padre e di cui \u00e8 stato vittima fin da giovanissimo. La cosa lo ha portato, una volta ragazzo, a cercare morbosamente sesso, spingendolo anche a frequentare i parchi di notte e ad avere rapporti sessuali con estranei. Proprio dopo tali incontri clandestini incontra il professor Kato, insegnante del liceo, questi diventa il compagno fisso di Hiroshi e, quando il giovane riesce finalmente a trovare la forza di fuggire dal padre, lo accoglie nella propria casa, fugando nell'allievo ogni dubbio sulla sincerit\u00e0 del sentimento che li unisce.\n\"Il mio re\".\nJean \u00e8 il fedele compagno d'armi di Okhraid III, discendente dei draghi e il pi\u00f9 potente re guerriero del pianeta. Ritornato da una sanguinosa battaglia ai confini del regno, l'inseparabile duo trova il palazzo devastato e tutti gli abitanti della citt\u00e0 massacrati. Scoraggiato e distrutto nell'animo, Ohkraid decide di abbandonare il titolo regale e il suo rango. Un giorno nel bosco i due si imbattono in un lascivo demone assetato del seme del re guerriero. Drogati con un incantesimo afrodisiaco, i due uomini vengono coinvolti in un rapporto sessuale; riuscito nel suo intento, il demone \u00e8 pronto ad eliminare il giovane cavaliere, ma la vista del proprio uomo in pericolo risveglia la straordinaria forza del re e questi annienta il demone.\nOrmai ripresosi, Ohkraid \u00e8 pronto per riassumersi i doveri del proprio titolo e il governo della capitale che, come gli mostra Jean, \u00e8 nuovamente fiorente.\n\"Che goduria l'anguria\".\nL'acquisto di una coppia di angurie trasporta due fidanzati verso situazioni piccanti.\n\"Ai confini del mare\".\nUn salaryman, a seguito di un litigio in ufficio, corre alla spiaggia, incerto sul da farsi e pieno di vergogna per il proprio comportamento poco serio dimostrato ai colleghi.\nL\u00ec trova un giovane uomo privo di conoscenza; troppo impacciato per soccorrerlo tempestivamente, l'impiegato scopre che il giovane stava esercitandosi a trattenere il fiato per poter tornare di nuovo in fondo al mare. Sebbene considerando lo sconosciuto leggermente folle, il salaryman ascolta la storia del giovane e di come, affascinato dalle luci della terraferma che giungevano sul fondo marino, abbia deciso di vivere tra gli uomini. Quando inizia a piovere i due si riparano in un capanno abbandonato e l\u00ec, complice l' \u201codore del mare\u201d i due si uniscono. Quando il salaryman si risveglia \u00e8 da solo; ancora assonnato, augura al giovane di esser ritornato alla sua casa marina e, ricevuta una telefonata dall'ufficio, si precipita in ufficio."}
{"id": "5597533", "revid": "1964823", "url": "https://it.wikipedia.org/wiki?curid=5597533", "title": "Ascoli Picchio F.C. 1898 2015-2016", "text": "Questa voce raccoglie le informazioni riguardanti l'Ascoli nelle competizioni ufficiali della stagione 2015-2016.\nStagione.\nNella stagione 2015/2016 l'Ascoli disputa il suo diciannovesimo campionato di Serie B della sua storia. \nNella stagione precedente ha militato nel girone B della Lega Pro classificandosi secondo, dietro al Teramo, e venendo eliminato al primo turno dei playoff dalla Reggiana.\nAlla vigilia della stagione calcistica 2015-2016, l'Ascoli ottiene il diritto di richiedere l'ammissione al campionato di Serie B nella stagione sportiva 2015/2016, poich\u00e9 il Teramo, vincitore del campionato, \u00e8 condannato dalla giustizia sportiva alla retrocessione in Lega Pro per illecito sportivo: infatti, in seguito alla combine della penultima partita di campionato della squadra abruzzese a Savona, terminata con la vittoria fuori casa per 0-2, il Teramo ha ottenuto la promozione in Serie B con una giornata di anticipo, rendendo inutile lo scontro diretto proprio con l'Ascoli allo stadio Bonolis all'ultima giornata della stagione regolare.\nL'Ascoli conferma Mario Petrone in panchina, ma il 2 novembre dopo 4 sconfitte consecutive, 7 in 11 giornate di campionato viene sollevato dall'incarico e viene sostituito da Davis Mangia\nIl 10 maggio 2016 Mangia annuncia le dimissioni per motivi di salute.. La squadra nelle ultime 2 giornate viene guidata da Paolo Cozzi, che ottiene la salvezza nell'ultima giornata pareggiando 0-0 contro lo .\nMaglie e sponsor.\nLe maglie ufficiali sono state presentate il 13 agosto 2015: la prima maglia \u00e8 a strisce bianconere, pantaloncini e calzettoni bianchi; La seconda divisa \u00e8 rappresentata da una maglia rossa attraversata verticalmente da una banda verticale bianconera; la terza divisa dell'Ascoli Picchio \u00e8 rappresentata da una maglia nera attraversata verticalmente da una banda verticale bianconera.. Lo sponsor tecnico \u00e8 \"Max Sport\", gli sponsor ufficiali principali sono le aziende ascolane \"Fainplast\" e \"Ciam\".\nOrganigramma societario.\nArea direttiva\nArea tecnica\nRosa.\n\"Rosa tratta dal sito ufficiale dell'Ascoli, aggiornata al 30 gennaio 2016.\""}
{"id": "5597552", "revid": "1573940", "url": "https://it.wikipedia.org/wiki?curid=5597552", "title": "Santuario del Santissimo Crocifisso (Longiano)", "text": "Il santuario del Santissimo Crocifisso \u00e8 un edificio di culto cattolico situato a Longiano, in provincia di Forl\u00ec-Cesena e diocesi di Cesena-Sarsina; custodisce una duecentesca immagine di Cristo crocifisso che nel secolo XV fu al centro di un evento ritenuto miracoloso. Della stessa chiesa \u00e8 documentato anche l'uso della denominazione antica \"di San Francesco\", titolo dell'annesso convento dei frati minori conventuali.\nLa chiesa.\nL'edificio fu costruito su una precedente chiesa su disegno dell'architetto Pietro Carlo Borboni, cesenate di adozione ma di origine bergamasca. Terminato nel 1762, fu consacrato il 18 marzo 1764 dal longianese Francesco Maria Manzi, arcivescovo di Avignone.\nIn tale circostanza fu realizzata al centro dell'abside una nicchia in cui venne collocato il venerato crocifisso la cui fama determin\u00f2 la nuova intitolazione della chiesa che sostitu\u00ec quella della precedente dedicata all'Epifania del Signore, eretta insieme all'annesso convento, tra la fine del XIII secolo e la met\u00e0 del XIV secolo dai frati minori, la cui presenza a Longiano \u00e8 attestata a partire dal 1277.\nDi tale costruzione rimane nella nuova chiesa un frammento di affresco del XIV secolo di scuola giottesca raffigurante la Madonna col Bambino.\nLa chiesa fu gravemente danneggiata da una bomba sganciata da un cacciabombardiere anglo-americano il 4 ottobre 1944. In tale circostanza andarono distrutte le pitture dell'abside e del soffitto realizzate tra il 1859 e il 1862 da Giovanni Canepa e Girolamo Ballani. Dopo gli interventi di restauro le nuove decorazioni furono eseguite tra il 1964 e il 1965 dal francescano Giovanni Lerario.\nIl miracolo.\nLe cronache tramandano che il 6 maggio 1493, mentre presso il Convento di San Francesco di Longiano era in corso il Capitolo provinciale dei frati minori (di tradizione \"conventuale\") della Provincia dell'Ordine detta \"Bolognese\", una vitella, portata in dono dalla gente della vicina Gambettola, s'inginocchi\u00f2 \"in forma di profonda venerazione\" di fronte ad una immagine del crocifisso collocata sopra la porta laterale che dal chiostro immetteva nel coro dell'attigua chiesa. Nonostante i vari tentativi per farla rialzare, la giovenca rimase in quella posizione fino a quando non venne benedetta dal Ministro provinciale dei frati.\nAll'indomani la sacra immagine fu portata in processione per le vie del paese e quindi traslata all'interno della chiesa che da allora cominci\u00f2 ad essere detta \"del Crocifisso\" o anche \"di Cristo\". La diffusione della devozione a tale immagine venne incrementata a partire dal 1697 con l'istituzione di una Compagnia della Buona Morte eretta presso l'altare del Santissimo Crocifisso (per questo chiamata pi\u00f9 semplicemente Compagnia del Santissimo Crocifisso), eretta in arciconfraternita da papa Leone XII con bolla del 28 novembre 1828.\nIl crocifisso.\nIl crocifisso venerato nel santuario di Longiano \u00e8 un'icona su tela del Cristo sofferente, dipinta con tempera ed applicata su tavola di legno (160x132 cm) di autore ignoto. I restauri eseguiti tra il 2004 e il 2005 hanno evidenziato la grande qualit\u00e0 del manufatto per il quale furono utilizzati materiali preziosi che conferivano all'icona una straordinaria luminosit\u00e0. Gli studi effettuati in tale occasione datano il dipinto intorno al 1270, tra il Crocifisso di Giunta Pisano a Bologna e quello di Cimabue della Chiesa di San Domenico in Arezzo.\nDa un punto di vista artistico, l'icona di Longiano si colloca nella fase di passaggio tra le raffigurazioni del Cristo regale e giudice e quelle del \"Christus patiens\", tipiche della scuola giottesca."}
{"id": "5597553", "revid": "287204", "url": "https://it.wikipedia.org/wiki?curid=5597553", "title": "Boz Boorer", "text": "Biografia.\nNel 1977, assieme a Tim Worman (voce), Phil Bloomberg (basso) e Chris Hawkes (batteria), Boorer fonda la band rockabilly \"Cult Heroes\" con cui, dopo aver cambiato il nome della formazione in \"The Polecats\", firma un contratto per la neonata etichetta discografica Nervous Records che prelude alla pubblicazione del loro primo singolo, \"Rockabilly Guy\", uscito nel 1979. L'anno successivo la band passa alla major Mercury Records che, nel 1980, pubblica il loro album di maggior successo, dal titolo \"Polecats Are Go!\"\nDopo aver lasciato il gruppo, nel 1991, insieme con il chitarrista Alain Whyte, Boorer si unisce alla band del cantante inglese Morrissey, in previsione del tour di promozione del suo album KIll Uncle. Da quel momento in poi, assieme a Whyte, Boorer inizia anche a collaborare attivamente alla scrittura della musica nei successivi album di Morrissey, contribuendo a creare un nuovo sound con influenze jangle pop e rockabilly che ha in parte il merito di rivitalizzare la carriera dell'ex Smiths.\nPur continuando la collaborazione con Morrissey, Boorer ha anche lavorato con altri artisti, tra cui Adam Ant, Kirsty MacColl, Joan Armatrading, Jools Holland, e Edwyn Collins. Nel 2009 ha prodotto l'EP di debutto dei \"Tiguana Bibbie\", intitolato \"Child of the Moon\". Nell'estate del 2010 ha registrato, prodotto e mixato il secondo album della garage band portoghese \"Murdering Tripping Blues\", dal titolo \"Share the Fire\". Come artista solista, tra il 2001 e il 2015, Boorer ha pubblicato quattro album, l'ultimo dei quali, \"Some of the Parts\", \u00e8 uscito nel 2012 per l'etichetta Fabrique Records."}
{"id": "5597555", "revid": "93556", "url": "https://it.wikipedia.org/wiki?curid=5597555", "title": "Abell 2199", "text": "Abell 2199 \u00e8 un ammasso di galassie nella costellazione di Ercole alla distanza di oltre 400 milioni di anni luce dalla Terra.\nL'ammasso \u00e8 dominato dalla galassia di ammasso pi\u00f9 luminosa NGC 6166, una galassia ellittica gigante (galassia cD).\nAbell 2199 insieme ad Abell 2197 costituiscono una struttura che, tramite un lungo filamento di galassie, si collega ad altri ammassi tra cui Abell 2147, Abell 2151 (Ammasso di Ercole) e Abell 2152 a formare il Superammasso di Ercole (SCl 160) che a sua volta \u00e8 parte della Grande Muraglia CfA2."}
{"id": "5597556", "revid": "767487", "url": "https://it.wikipedia.org/wiki?curid=5597556", "title": "Mia sorella \u00e8 invisibile!", "text": "Mia sorella \u00e8 invisibile! (\"Invisible SIster\") \u00e8 un film per la televisione del 2015 diretto da Paul Hoen. Basato sul libro \"My Invisible Sister\" di Beatrice Colin e Sara Pinto, il film racconta la storia di una studentessa che, per il suo progetto di scienze, rende invisibile la sorella maggiore. Il film debutta negli Stati Uniti il 9 ottobre 2015, mentre in Italia il 27 febbraio 2016.\nTrama.\nCleo \u00e8 una ragazza liceale che ha sempre vissuto la sua intera vita all'ombra di sua sorella maggiore, Molly, la ragazza pi\u00f9 popolare della scuola, dove viene riconosciuta da tutti. Al contrario della sorella, Cleo \u00e8 una studentessa eccellente, introversa, sarcastica e un po' cinica. Il suo professore di scienze, nel frattempo, respinge il suo progetto originale e gli consegna un compito molto pi\u00f9 difficile: deve trasformare una soluzione misteriosa in un cristallo trasparente.\nQuella stessa sera, durante una festa in casa Eastman, Cleo lavora al suo esperimento, ma accidentalmente rovescia una sostanza chimica sconosciuta nella soluzione, la quale produce un vapore facendo diventare invisibile una falena, che per\u00f2 gli sfugge. Terminata la festa, Molly, preparandosi per la partita di lacrosse del giorno dopo, beve per errore la falena caduta nel bicchiere.\nIl giorno dopo, Molly scopre di essere diventata invisibile e per evitare di mancare la scuola e partecipare alla partita di lacrosse, dove dovr\u00e0 essere notata dagli allenatori del college, chiede aiuto a Cleo per fingersi lei. Dopo aver trovato il microscopio, Molly scopre che Carter \u00e8 innamorato di lei e, con il trasvestimento da orso del fidanzato Coug, si finge Cleo dove gli chiede di uscire. Successivamente anche George scopre l'invisibilit\u00e0 di Molly, e durante la partita di lacrosse Cleo, con l'aiuto di Molly, segna il gol definitivo della partita.\nTornate a casa, Cleo e George scoprono che anche le sue cellule stanno diventando invisibili e che se non trovano l'antidoto prima della mezzanotte dello stesso giorno, Molly rester\u00e0 invisibile per sempre. Successivamente, Cleo e Molly vanno al cimitero per trovare una falena per l'esperimento, mentre George va a scuola. Il tentativo di trovare la falena fallisce, e dopo una lite tra le due sorelle, Cleo si scusa con Molly ammettendo che lei \u00e8 sempre stata invisibile agli occhi della sorella. Molly, dopo aver catturato la falena, accetta le scuse della sorella minore rivelando che anche lei \u00e8 sempre stata invidiosa di Cleo per essere un genio. \nArrivati a scuola e aver fatto spaventare la guardia di sicurezza con l'invisibilit\u00e0 di Molly, Cleo e George scoprono gli ingredienti dell'esperimento, ma hanno bisogno dell'aiuto di Carter.\nIl gruppo quindi va al \"Romp the Swamp!\" per cercare il ragazzo, ma Coug si domanda come mai Molly non si sia mai fatta viva tutto il giorno e la ragazza si \"rivela\" al ragazzo mostrando la sua invisibilit\u00e0. Cleo trova Carter, e dopo essersi scusato con lui e ammettendo la sua cotta, vanno al capannone per far tornare di nuovo Molly. Il gruppo ha 45 minuti prima che scocchi la mezzanotte, ma Molly, per far vedere al professore Perkins quello che ha creato Cleo, non riesce a bere in tempo l'antidoto rimanendo invisibile. Cleo per\u00f2 non si arrende e fa bere l'antidoto con lo zenzero effervescente facendola tornare visibile. Il professore Perkins, notando il talento e l'amore di Cleo verso la scienza, la fa partecipare al prossimo seminario di New Orleans il mese successivo.\nIl film si conclude con il gruppo e la squadra di lacrosse prendere un frozen yogurt tutti insieme .\nTrasmissione.\nNegli Stati Uniti il primo teaser trailer del film \u00e8 stato distribuito durante la premiere del film Disney per la televisione, Descendants, mentre il trailer ufficiale \u00e8 stato trasmesso durante la prima TV dell'episodio speciale di K.C. Agente Segreto, \"Judy in fuga\". Il film ha debuttato il 9 ottobre 2015. In Italia il primo promo \u00e8 stato trasmesso il 30 gennaio 2016 e il film \u00e8 andato in onda il 27 febbraio 2016."}
{"id": "5597558", "revid": "599013", "url": "https://it.wikipedia.org/wiki?curid=5597558", "title": "Kieran Brookes", "text": "Biografia.\nInglese di Stoke-on-Trent, ma di madre nordirlandese di Londonderry, Brookes \u00e8 idoneo a rappresentare sia l'Irlanda che l'Inghilterra, e in effetti all'inizio della sua carriera comp\u00ec la trafila internazionale giovanile fino all'Under-18 con le Nazionali irlandesi, decidendo di legarsi all'Inghilterra nel 2010 con l'esordio nella Nazionale Under-20 e, successivamente, l'.\nCresciuto nel Lancashire, milit\u00f2 nelle giovanili del , club di Lytham St Annes, e divenne professionista nelle file del , con cui debutt\u00f2 in campionato nel 2009 contro i .\nNel 2011 fu al che, dopo una stagione, lo prestarono con la formula del doppio tesseramento al , in seconda divisione; rientrato dal prestito, in quella stessa stagione Leicester lo prest\u00f2 allo stesso Newcastle con analoga formula, mossa permessa dal fatto che anche tale club militava in seconda divisione.\nCon Newcastle guadagn\u00f2 la promozione e il ritorno in Premiership e fu ceduto a titolo definitivo; nel gennaio 2015 annunci\u00f2 il trasferimento al a partire dalla stagione 2015-16.\nA livello internazionale, debuttante per l' maggiore nel corso del \"tour\" in Nuova Zelanda del 2014, ha disputato il suo primo \"test match\" da titolare contro la in occasione degli incontri di preparazione alla , venendo successivamente incluso nella squadra inglese selezionata per prendere parte alla rassegna mondiale."}
{"id": "5597574", "revid": "767487", "url": "https://it.wikipedia.org/wiki?curid=5597574", "title": "Ayagawa Gor\u014dji", "text": ""}
{"id": "5597575", "revid": "36426", "url": "https://it.wikipedia.org/wiki?curid=5597575", "title": "Madonna col Bambino (Andrea d'Assisi)", "text": "La Madonna col Bambino \u00e8 un dipinto attribuito ad Andrea d'Assisi. Eseguito probabilmente nell'ultimo decennio del XV secolo, \u00e8 conservato alla National Gallery di Londra.\nDescrizione.\nIl dipinto rappresenta la Vergine e il Bambino in un interno, con due scorci di paesaggio alle spalle. Lo sguardo di Ges\u00f9 \u00e8 rivolto al di fuori della composizione, e questo lascia pensare al fatto che la scena potesse far parte di una pi\u00f9 ampia composizione, come una pala d'altare, in cui lo sguardo del Bambino era rivolto ad un altro soggetto.\nAttribuzione.\nL'opera \u00e8 firmata con la sigla \u00abA. A. P.\u00bb, interpretata come \u00ab\"Andrea di Aloino\" [o Andrea d'Assisi] \"pinxit\"\u00bb. Sarebbe stata dipinta quindi prima del 1501, anno in cui Andrea, secondo Vasari, divenuto cieco abbandon\u00f2 la pittura."}
{"id": "5597576", "revid": "2044650", "url": "https://it.wikipedia.org/wiki?curid=5597576", "title": "Mehmet Kurtulu\u015f", "text": "Ha recitato in \"Big Game - Caccia al Presidente\" (2014), \"Im Juli\" (2000), \"Kurz und schmerzlos\" (1998).\nBiografia.\nMehmet \u00e8 nato ad U\u015fak, in Turchia, tuttavia all'et\u00e0 di 18 mesi si \u00e8 spostato in Germania.\nHa preso parte a molte produzioni del regista turco Fatih Akin.\nDoppiatori italiani.\nNelle versioni in italiano dei suoi film, Mehmet Kurtulu\u015f \u00e8 stato doppiato da"}
{"id": "5597578", "revid": "123470171", "url": "https://it.wikipedia.org/wiki?curid=5597578", "title": "323P/SOHO", "text": "323P/SOHO \u00e8 una cometa periodica appartenente al gruppo delle comete periodiche SOHO che fa parte della famiglia delle comete gioviane.\nStoria della scoperta.\nLa storia della scoperta di questa cometa \u00e8 piuttosto complessa: il 12 marzo 2004 l'astrofilo tedesco Rainer Kracht scopre una cometa che venne chiamata C/2004 E2 Soho (SOHO-746) ; si pens\u00f2 che fosse una delle tante comete scoperte dalla sonda SOHO senza nessuna particolarit\u00e0. Due anni dopo, il 26 maggio 2006 l'astrofilo cinese Hua Su scopriva in immagini d'archivio risalenti al 12 dicembre 1999 una cometa che venne denominata \"C/1999 X3 (SOHO)\" (SOHO-1147); infine il 31 maggio 2008 veniva scoperta, nuovamente da parte di Rainer Kracht un'ulteriore cometa denominata \"C/2008 K10 (SOHO)\" (SOHO-1483) .\nA questo punto Kracht, che nel frattempo aveva scoperto una cometa periodica SOHO collegando le osservazioni e le traiettorie di altre tre comete SOHO, si rese conto grazie a calcoli che anche queste tre comete erano passaggi diversi di una sola cometa periodica e comunic\u00f2 la sua scoperta al CBAT che dopo averla verificata l'ha rese pubblica .\nLa dimostrazione definitiva si \u00e8 avuta quando la cometa \u00e8 stata scoperta per la quarta volta il 20 agosto 2012, questa volta dall'astrofilo cinese Peiyuan Sun.\nOrbita.\nCaratteristica particolare dell'orbita di questa cometa \u00e8 di avere MOID molto piccole con ben cinque pianeti, Giove, Marte, Terra, Venere e Mercurio, a cui devono essere aggiunti la Luna ed i satelliti di Marte e Giove. Questo fatto porta la cometa a passare molto vicina a tutti questi corpi celesti, per esempio il 13 gennaio 2000 la cometa \u00e8 transitata a sole 0,0598 UA dalla Terra, raggiungendo quasi il valore teorico della MOID col pianeta Terra che \u00e8 attualmente pari a 0,0297463 UA, le MOID con Marte e Mercurio sono ancora pi\u00f9 piccole, con conseguenti passaggi ancora pi\u00f9 ravvicinati."}
{"id": "5597583", "revid": "1543377", "url": "https://it.wikipedia.org/wiki?curid=5597583", "title": "Uguisu no fun", "text": " \u00e8 un particolare cosmetico ricavato dagli escrementi di una specie di uccello chiamata usignolo dei cespugli giapponese. Gli escrementi, il cui uso \u00e8 stato inizialmente introdotto in Giappone dai coreani, sono stati utilizzati per il trattamento e la cura della pelle del viso fin dall'antichit\u00e0, per poi diffondersi in tempi pi\u00f9 moderni anche in Occidente. Tra le qualit\u00e0 del prodotto vi sarebbero la capacit\u00e0 di sbiancare e riequilibrare la carnagione della pelle, o di curare i danni causati da acne e scottature solari.\nStoria.\nL'utilizzo di escrementi di uccelli \u00e8 documentato sin dal periodo Heian (794\u20131185), epoca in cui furono introdotti in Giappone dai coreani. Questi ultimi utilizzavano il guano per rimuovere la tintura dal tessuto dei kimono, che permetteva loro di creare intricate trame di disegni sui vestiti. Anche i giapponesi, cos\u00ec, iniziarono a utilizzare feci di uccelli per rimuovere macchie e impurit\u00e0 dai capi di seta. Durante il periodo Edo (1603\u20131868) cominciarono a diffondersi cosmetici e prodotti di bellezza ricavati da questo tipo di escrementi. Alcune fonti, tuttavia, riferiscono che gi\u00e0 nel III secolo le donne giapponesi fossero solite utilizzare crusca di riso ed escrementi di uccello per sbiancare la pelle. Le geisha e gli attori kabuki utilizzavano trucco molto pesante che probabilmente causava loro seri problemi cutanei a causa della presenza di zinco e piombo. L\"uguisu no fun\" veniva utilizzato per rimuovere questo make-up e restituire brillantezza alla pelle. Anche i monaci buddhisti utilizzavano tali escrementi per lucidare e pulire il cuoio capelluto delle loro teste rasate.\nIl negozio Hyakusuke \u00e8 uno degli ultimi posti rimasti a Tokyo ad avere l'approvazione del governo per i trattamenti a base di \"uguisu no fun\". Ciononostante, in et\u00e0 contemporanea l\"uguisu no fun\" \u00e8 stato protagonista di un revival dovuto probabilmente al rispetto che i giapponesi nutrono per le tradizioni ancestrali, nonch\u00e9 alla predisposizione tipica della moderna cultura giapponese per tutto ci\u00f2 che \u00e8 innovativo. Tale cosmetico si \u00e8 poi diffuso in Occidente, ottenendo discreto successo soprattutto a New York e in altre citt\u00e0 del Nord America.\nProcesso di produzione.\nL\"uguisu no fun\" viene recuperato dagli allevamenti di usignoli dei cespugli presenti in Giappone. Bench\u00e9 gli esemplari selvatici si nutrano di insetti e bacche, la dieta degli esemplari cresciuti in cattivit\u00e0 \u00e8 composta principalmente da sementi biologiche. Il guano viene raschiato via dalle gabbie, e disinfettato a luce ultravioletta. Gli escrementi vengono quindi asciugati con un essiccatore. In alternativa \u00e8 possibile che questi vengano lasciati a essiccare al sole per oltre due settimane, mentre nel frattempo si procede alla disinfezione e sterilizzazione a raggi UV. In seguito gli escrementi vengono inseriti in uno speciale contenitore che li lavora per diciotto ore fino a ridurli a una polvere bianca, pronti per essere venduti sotto questa forma.\nApplicazione.\nLa polvere viene mescolata con acqua fino a ottenere una pasta che viene applicata con un massaggio alla pelle del viso e infine risciacquata dopo alcuni minuti. \u00c8 possibile che la crusca di riso venga aggiunta durante l'applicazione della maschera per via delle sue qualit\u00e0 esfolianti e per neutralizzare il leggero odore muschiato. La maschera risulta cos\u00ec essere inodore e sterile.\nIn un centro benessere di New York l'applicazione della maschera dura circa un'ora e costa 180 dollari.\nPropriet\u00e0.\nNon \u00e8 chiaro come il prodotto funzioni esattamente. Gli escrementi dell'usignolo dei cespugli contengono un'alta concentrazione di urea e guanina. Poich\u00e9 tali uccelli espellono le proprie escrezioni urinarie e fecali attraverso una singola apertura, chiamata cloaca, la combinazione di urina e feci fa s\u00ec che la presenza di urea risulti particolarmente alta. L'urea \u00e8 solitamente presente all'interno dei cosmetici perch\u00e9 in grado di impedire alla pelle di inumidirsi. Tra le peculiarit\u00e0 della guanina vi sono invece la capacit\u00e0 di ridare tono e brillantezza alla pelle, grazie alle sue naturali propriet\u00e0 iridescenti. Poich\u00e9 gli usignoli dei cespugli posseggono un intestino molto corto, le loro feci contengono una quantit\u00e0 elevata di proteine ed enzimi in grado di agire contro grasso, macchie e altre impurit\u00e0 cutanee, oltre ad avere la capacit\u00e0 di sbiancare e riequilibrare la carnagione della pelle. L\"uguisu no fun\" viene altres\u00ec utilizzato come cura per i danni causati da acne e scottature solari.\nNella cultura di massa.\n\u00c8 risaputo che David e Victoria Beckham facciano uso frequente del prodotto.\nNel romanzo \"Memorie di una geisha\" di Arthur Golden Chiyo si vendica delle continue cattiverie di Hatsumomo mischiando delle feci di piccione al suo unguento a base di escrementi di usignolo."}
{"id": "5597602", "revid": "400694", "url": "https://it.wikipedia.org/wiki?curid=5597602", "title": "Teor\u00eda de cuerdas", "text": "Teor\u00eda de cuerdas \u00e8 un album in studio del gruppo musicale cileno Inti-Illimani, pubblicato nel 2014.\nDescrizione.\nGran parte dei brani qui presenti sono composti dai componenti del gruppo e in ben sei casi le musiche sono firmate o co-firmate dal direttore musicale del gruppo Manuel Meri\u00f1o, che ha anche curato gli arrangiamenti degli archi e dei legni. Fanno eccezione un brano di Violeta Parra e uno di Pedro Luis Ferrer.\nSono ospiti del disco: Isabel Parra nel brano \"Volver a los 17\", gi\u00e0 inciso dal gruppo nel 1971 nell'album \"Autores chilenos\" e qui completamente riarrangiato; Max Berr\u00fa, ex componente del gruppo, in \"Manuela cabalga en el tiempo\"; Raly Barrionuevo, cantante e compositore argentino, in \"Tu rebeli\u00f3n\". Esordisce nel gruppo in questo disco Camilo Lema al contrabbasso.\nIl brano \"Pie de cuecas\" \u00e8 costituito da due cueca intitolate \"Cuando pienso en este puerto\" e \"La carta que me escribiste\". In due brani il gruppo \u00e8 accompagnato da una piccola orchestra cos\u00ec composta: due violini, viola, violoncello, corno, oboe e fagotto.\nIl disco, registrato dal 30 settembre al 9 ottobre 2014 all'Estudio del Sur di Santiago del Cile, \u00e8 stato pubblicato lo stesso anno, in un'unica edizione in formato CD, dall'etichetta discografica cilena La Makinita. "}
{"id": "5597606", "revid": "2034231", "url": "https://it.wikipedia.org/wiki?curid=5597606", "title": "D.J. Alexander", "text": "Biografia.\nKansas City Chiefs.\nDopo avere giocato al college a football alla Oregon State University, Wilson fu scelto nel corso del quinto giro (172\u00ba assoluto) del Draft NFL 2015 dai Kansas City Chiefs. Debutt\u00f2 come professionista subentrando nella gara del primo turno contro gli Houston Texans in cui mise a segno 2 tackle. La sua stagione da rookie si concluse con 13 tackle disputando tutte le 16 partite, nessuna delle quali come titolare.\nNel 2016, Alexander fu convocato nel ruolo di special teamer per il suo primo Pro Bowl al posto di Matthew Slater impegnato nel Super Bowl LI.\nSeattle Seahawks.\nIl 28 luglio 2017, Alexander fu scambiato con i Seattle Seahawks in cambio dell'altro linebacker Kevin Pierre-Louis."}
{"id": "5597609", "revid": "775372", "url": "https://it.wikipedia.org/wiki?curid=5597609", "title": "Guyana Defence Force", "text": "La Guyana Defence Force (GDF) \u00e8 il servizio militare della Guyana, fondata nel 1965. Conta circa 4150 soldati e ha basi militari in tutta la nazione. Il comandante in capo della Defence Force \u00e8 sempre il presidente della Guyana in carica.\nStoria.\nLa GDF venne costituita il 1\u00ba novembre 1965. I membri della nuova Forza di Difesa vennero tratti dalla British Guiana Volunteer Force (BGVF), dalla Special Service Unit (SSU), dalla British Guiana Police Force (BGPF) e dai civili. L'addestramento venne fornito da istruttori britannici.\nNel gennaio 1969, la GDF affront\u00f2 la sua prima prova quando la Rivolta Rupununi, un sanguinoso movimento separatista nel sud della Guyana, tent\u00f2 di annettere il territorio al Venezuela che venne contenuto 3 giorni dopo con un bilancio compreso tra 70 e 100 morti.\nLa GDF \u00e8 parte integrante della nazione guyanese. Le risorse e l'equipaggiamento della GDF vengono utilizzati per aiutare altri guyanesi; esempi includono voli sanitari di piet\u00e0 e la costruzione di strade e piste di atterraggio da parte del Genio.\nL'arruolamento nella forza \u00e8 volontario per ufficiali e soldati. L'addestramento di base \u00e8 fatto all'interno delle scuole di formazione della GDF, che ha addestrato anche ufficiali e soldati del Commonwealth dei territori dei Caraibi. Tuttavia, gli ufficiali sono addestrati in due delle scuole britanniche di formazione ufficiali di fama mondiale: la Royal Military Academy Sandhurst (Addestramento di Fanteria) e il Britannia Royal Naval College (Addestramento della Guardia Costiera).\nL'addestramento e le competenze acquisite dai membri della GDF vengono utilizzati quando si spostano o nella vita civile o nelle organizzazioni militari sorelle, la Guyana People's Militia (ora 2\u00ba Battaglione fanteria del Gruppo di Riserva) e il Guyana National Service.\nOrganizzazione.\n1st Infantry Battalion Group.\nNegli anni '80, il Guyana National Service forn\u00ec battaglioni di fanteria per l'utilizzo da parte della GDF ai fini della sicurezza nazionale. Quei battaglioni vennero amalgamati nel 1988 per formare quello che oggi \u00e8 il 1st Infantry Battalion Group. L'ormai combinato battaglione \u00e8 oggi chiamato a svolgere i compiti di protezione del Paese in caso di guerra e di aiutare le autorit\u00e0 locali in situazioni di emergenza.\nGDF Band Corps.\nIl Guyana Defence Force Band Corps \u00e8 l'unit\u00e0 musicale ufficiale della GDF il cui ruolo \u00e8 quello di fornire l'accompagnamento musicale per le funzioni cerimoniali della GDF. I membri provenivano dalle Compagnie di Fucilieri e dalla defunta Volunteer Force e venivano portati fuori durante le parate militari del reggimento. La Guyana Defense Force Steel Band avrebbe presto seguito l'esempio della banda principale dopo la sua fondazione nel 1970, tre anni dopo la fondazione della banda originale.\nMedical Corps.\nIl Medical Corps fornisce cure mediche e dentistiche a tutti i membri della GDF e alle loro famiglie immediate. Si coordina spesso con il Ministero della Salute affinch\u00e9 le procedure mediche e il protocollo vengano eseguiti in modo efficace. Il corpo \u00e8 situato nel campo base di Ayanganna che comprende strutture come un laboratorio medico e un laboratorio odontotecnico.\nInventario dell'Aeronautica.\nLa Forza Aerea di Difesa venne costituita nel 1968 e venne poi rinominato Guyana Defence Force Air Command nel 1973. Sei Britten-Norman BN-2A Islander vennero consegnati nel corso di un periodo di cinque anni negli anni '70 e poi vennero completati da brevi Skyvans serie 3Ms nel 1979. Nel 1986 vennero consegnati 3 Mil Mi-8.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\"\nGuardia costiera.\nLa Guyana Defence Force Coast Guard \u00e8 la componente navale della Guyana Defence Force."}
{"id": "5597610", "revid": "796991", "url": "https://it.wikipedia.org/wiki?curid=5597610", "title": "Forza di difesa della Guyana", "text": ""}
{"id": "5597611", "revid": "767487", "url": "https://it.wikipedia.org/wiki?curid=5597611", "title": "James O'Shaughnessy", "text": "Biografia.\nKansas City Chiefs.\nDopo avere giocato al college a football alla Illinois State University, O'Shaughnessy fu scelto nel corso del quinto giro (172\u00ba assoluto) del Draft NFL 2015 dai Kansas City Chiefs. Debutt\u00f2 come professionista subentrando nella gara del primo turno contro gli Houston Texans. Quattro giorni dopo, contro i Denver Broncos, ricevette i suoi primi due passaggi per 54 yard dal quarterback Alex Smith. La sua stagione da rookie si concluse con 6 ricezioni per 87 yard in sette partite, tre delle quali come titolare."}
{"id": "5597616", "revid": "686936", "url": "https://it.wikipedia.org/wiki?curid=5597616", "title": "Max Garcia", "text": "Biografia.\nDenver Broncos.\nDopo avere giocato al college a football a Florida, Garcia fu scelto nel corso del quarto giro (133\u00ba assoluto) del Draft NFL 2015 dai Denver Broncos. Debutt\u00f2 come professionista subentrando nella gara del primo turno contro i Baltimore Ravens. Nella sua stagione da rookie disput\u00f2 tutte le 16 partite della stagione regolare, di cui 5 come titolare, andando a vincere il Super Bowl 50 contro i Carolina Panthers. L'anno successivo disput\u00f2 tutte le 16 partite come titolare.\nArizona Cardinals.\nNel 2019 Garcia firm\u00f2 con gli Arizona Cardinals."}
{"id": "5597617", "revid": "1494169", "url": "https://it.wikipedia.org/wiki?curid=5597617", "title": "Omnimon (disambigua)", "text": ""}
{"id": "5597618", "revid": "767487", "url": "https://it.wikipedia.org/wiki?curid=5597618", "title": "The Bakery (film 1921)", "text": "The Bakery \u00e8 un cortometraggio muto del 1921 diretto da Larry Semon e Norman Taurog.\nProduzione.\nIl film fu prodotto dalla Larry Semon Productions per la Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in due bobine - usc\u00ec nelle sale cinematografiche statunitensi il 20 giugno 1921 dopo essere stato presentato in prima al Vitagraph Theatre di New York il 22 maggio 1921.\nCopia della pellicola esiste in un positivo di 16\u00a0mm."}
{"id": "5597620", "revid": "2074236", "url": "https://it.wikipedia.org/wiki?curid=5597620", "title": "Risoluzione 68/262 dell'Assemblea generale delle Nazioni Unite", "text": "La risoluzione 68/262 dell'Assemblea generale delle Nazioni Unite \u00e8 stata adottata il 27 marzo 2014, col titolo \u00abL'integrit\u00e0 territoriale dell'Ucraina\u00bb. La causa immediata di questa risoluzione \u00e8 l'annessione russa della Crimea. La risoluzione riconosce la Crimea e Sebastopoli entro i confini internazionali dell'Ucraina e respinge la validit\u00e0 del referendum crimeano del 2014.\nLa risoluzione \u00e8 stata introdotta da Canada, Costa Rica, Germania, Lituania, Polonia e Ucraina."}
{"id": "5597626", "revid": "686936", "url": "https://it.wikipedia.org/wiki?curid=5597626", "title": "Darius Kilgo", "text": "Biografia.\nDenver Broncos.\nDopo avere giocato al college a football a Maryland, Kilgo fu scelto nel corso del sesto giro (203\u00ba assoluto) del Draft NFL 2015 dai Denver Broncos. Debutt\u00f2 come professionista subentrando nella gara del primo turno contro i Baltimore Ravens in cui mise a segno 2 tackle. La sua stagione da rookie si concluse con 6 tackle in 9 presenze, vincendo il Super Bowl 50 contro i Carolina Panthers."}
{"id": "5597628", "revid": "1543377", "url": "https://it.wikipedia.org/wiki?curid=5597628", "title": "Vincenzo Jerace", "text": "Biografia.\nArtista poliedrico affascinato dalle scienze naturali, si form\u00f2 a Napoli dove fu accolto dal fratello maggiore Francesco, gi\u00e0 affermatosi come scultore, e dove frequent\u00f2 l'Istituto di belle arti. Le sue prime opere plastiche avevano per soggetto animali, tema al quale rimase sempre legato e che gli valse numerosi riconoscimenti sia a livello di critica che di premi. Presso l'acquario di Napoli ebbe modo di studiare i radiolari da cui prese ispirazione per alcuni lavori in stile liberty in marmo, in metallo o in ceramica. Anche nella realizzazione di decorazioni e di elementi architettonici fu fautore del liberty e cur\u00f2, fin dalla progettazione, villa Pierce a Napoli, villa Imparato a Castellammare di Stabia e, a Londra, lo studio del pittore preraffaellita sir Frederic Leighton.\nFu molto attivo anche nella statuaria monumentale. Si ricordano, in particolare, un imponente \"Leone d'Aspromonte\", modello in gesso per un mai realizzato monumento a Garibaldi, che dopo essere stato esposto a Roma and\u00f2 perduto; il \"Redentore\", in bronzo, commissionatogli dai nuoresi in occasione dell'anno giubilare del 1900 ed inaugurato il 29 agosto 1901 sul monte Ortobene; il gruppo marmoreo \"Sinite parvulos\" che si trova nel \"Forest Lawn memorial park\" di Cypress nel circondario di Los Angeles e diversi monumenti ai caduti realizzati dopo la I guerra mondiale in vari paesi calabri.\nUn'altra sua specialit\u00e0 furono i lavori a sanguigna, tra i quali alcuni ritratti e studi preparatori di lavori pi\u00f9 impegnativi come una pittura a fresco andata perduta, tratta dal poema \"Amori degli Angioli\" di Thomas Moore, di cui i bozzetti restano a testimonianza.\nViaggi\u00f2 in Italia e in Europa, partecipando alla Triennale a Roma e alla Biennale di Venezia e di Milano ed esponendo le sue opere ad Anversa nel 1894, a Barcellona nel 1896, a Londra nel 1888 e nel 1910 a Parigi ed a Dresda.\nFu sposato due volte. La prima moglie, Luisa Pompeati, conosciuta a Trento nel 1890, mor\u00ec circa dieci anni dopo le nozze, mentre l'artista lavorava alla statua del Redentore ed egli ne vener\u00f2 il ricordo per tutta la vita. Si rispos\u00f2 tuttavia nel 1917 con la veneta Pia Pischiutta.."}
{"id": "5597632", "revid": "712828", "url": "https://it.wikipedia.org/wiki?curid=5597632", "title": "Bartolomeo (One Piece)", "text": ""}
{"id": "5597650", "revid": "767487", "url": "https://it.wikipedia.org/wiki?curid=5597650", "title": "Superkupa Shqiptar 2015", "text": "La Superkupa Shqiptar 2015 \u00e8 stata la 22\u00aa edizione della Supercoppa albanese.\nLa partita si \u00e8 disputata a Tirana allo stadio Qemal Stafa Stadium tra Sk\u00ebnderbeu, vincitore del campionato e La\u00e7i, vincitore della coppa.\nA conquistare il trofeo \u00e8 stato il La\u00e7i ai calci di rigore (7-8) dopo che i tempi regolamentari erano terminati sul 2-2. Per la squadra di La\u00e7 \u00e8 il primo titolo."}
{"id": "5597652", "revid": "986213", "url": "https://it.wikipedia.org/wiki?curid=5597652", "title": "Lavinia Feltria Della Rovere", "text": "Origini.\nLavinia appartenne alla casa Della Rovere, che da umili origini nella citt\u00e0 di Savona sal\u00ec alla ribalta delle case principesche italiane. Questo grazie alla capacit\u00e0 speciale di due membri della famiglia in primo luogo: uno fu Francesco della Rovere (1414-1484): prima monaco poi cardinale e govern\u00f2 pi\u00f9 recentemente come papa Sisto IV dal 1471 al 1484. Di lui si ricorda a Roma la Cappella Sistina e il Ponte Sisto. L'altro era suo nipote, Giuliano della Rovere (1443-1513), che regn\u00f2 dal 1503 al 1513 col nome di papa Giulio II. \u00c8 stato uno dei pi\u00f9 famosi papi del Rinascimento ed \u00e8 stato nominato per le sue tendenze bellicose \"il papa terribile\".\nLa madre di Lavinia fu la seconda moglie di suo padre, Vittoria Farnese (1521-1602), principessa di Parma e Piacenza, figlia di Pier Luigi Farnese (1503-1547), figlio di papa Paolo III.\nMor\u00ec il 7 giugno 1632 e fu sepolta inizialmente nella chiesa di Sant'Anna a Montebello, quindi traslata nella chiesa del Monastero di Santa Chiara di Urbino.\nVita.\nLavinia crebbe nel Palazzo Ducale di Urbino, dal momento che il padre Guidobaldo II Della Rovere prefer\u00ec questa citt\u00e0 come sua residenza. Lavinia crebbe con i suoi tre fratelli, con i quali condivise una sincera amicizia e i loro coniugi trattati come famiglia allargata.\nMatrimonio e prole.\nSi spos\u00f2 a Pesaro il 5 giugno 1583 con Alfonso Felice d'Avalos (1564\u20131593), 3\u00ba principe di Francavilla, 8\u00ba marchese di Pescara, 4\u00ba marchese del Vasto, Grande di Spagna."}
{"id": "5597659", "revid": "1272592", "url": "https://it.wikipedia.org/wiki?curid=5597659", "title": "Teatri di Parma", "text": "Teatri storici.\nTeatro Regio.\nTeatro d'opera della citt\u00e0, situato in pieno centro in strada Garibaldi, a due passi dal Palazzo della Pilotta e dalla Basilica di Santa Maria della Steccata, \u00e8 considerato uno tra i pi\u00f9 importanti teatri di tradizione in Italia. Fu costruito a partire dal 1821 su progetto dell'architetto di Corte Nicola Bettoli, per volere della duchessa Maria Luigia, al cui cospetto fu inaugurato con la Zaira di Vincenzo Bellini il 16 maggio 1829. La facciata neoclassica si sviluppa su un portico architravato, mentre all'interno il foyer d\u00e0 accesso al ridotto ed alla platea ellittica del teatro; su quest'ultima si innalzano quattro ordini di palchi e il loggione, decorati nel 1853 da Girolamo Magnani, mentre al soffitto, affrescato da Giovan Battista Borghesi, \u00e8 appeso un enorme lampadario dell'epoca. Si conserva ancora il raro sipario dipinto, anch'esso opera del Borghesi. Simbolo della passione melodrammatica della citt\u00e0 e massimo teatro cittadino, \u00e8 ancora oggi sede di rappresentazioni liriche, concertistiche e di danza con artisti di livello nazionale ed internazionale.\nTeatro Farnese.\nAntico teatro di Corte, \u00e8 situato all'interno del maestoso Palazzo della Pilotta. Fu costruito a partire dal 1617 da Giovan Battista Aleotti detto l'\"Argenta\", coadiuvato da Giovan Battista Magnani, per volont\u00e0 del duca Ranuccio I Farnese. Fu inaugurato nel 1628 in occasione del matrimonio tra il duca Odoardo I Farnese e Margherita de' Medici con uno sfarzoso spettacolo allegorico-mitologico, culminato in una grandiosa naumachia nella cavea allagata. Fu realizzato interamente in legno ricoperto di stucco dipinto per simulare il marmo ed arricchito da numerose statue in gesso di Luca Reti ed affreschi di Giovan Battista Trotti detto \"Malosso\", Lionello Spada, Sisto Badalocchio, Antonio Bertoja e Pier Antonio Bernabei, ma fu quasi completamente distrutto da un bombardamento aereo del maggio 1944. Venne ricostruito tra il 1956 ed il 1960, secondo i disegni originali. Considerato uno dei primi teatri ad essere dotato di un arco di proscenio permanente, fu il primo teatro europeo a scena mobile. Inserito all'interno del percorso della Galleria Nazionale, dopo un'inattivit\u00e0 durata tre secoli, il teatro \u00e8 tornato recentemente ad ospitare rappresentazioni concertistiche e teatrali del Teatro Regio di Parma.\nTeatro del Convitto nazionale Maria Luigia.\nPiccolo teatro privato, \u00e8 situato all'interno del Palazzo Imperiale dell'Arena. Fu costruito tra il 1821 e il 1829 su progetto dell'architetto di Corte Nicola Bettoli, per volere della duchessa Maria Luigia. Decorato sulla balconata e sul soffitto con affreschi ottocenteschi dipinti da Giovanni Gaibazzi, l'ambiente a pianta rettangolare conserva il sipario originale, realizzato da Girolamo Magnani.\nTeatrino di Villa Petitot.\nRaro esempio di teatrino privato settecentesco ancora integro, \u00e8 situato all'interno del sottotetto di Villa Petitot nella frazione di Marore, alle porte della citt\u00e0. Fu costruito nella seconda met\u00e0 del XVIII secolo in stile neoclassico dall'architetto Ennemond Alexandre Petitot, che vi si esib\u00ec privatamente per alcuni anni con la compagnia \"Societ\u00e0 Petitot\". Ancora arredato con i mobili originari, l'ambiente conserva il palcoscenico sopraelevato coperto sulle pareti e sul soffitto da pannelli lignei interamente dipinti, arricchiti da colonne perimetrali in finto marmo; il fondale, visibile attraverso le ante rimovibili dello scenario, \u00e8 decorato con un affresco raffigurante un paesaggio di citt\u00e0; di particolare pregio risulta il finto velario di copertura, retto da putti.\nPrincipali teatri cittadini.\nAuditorium Niccol\u00f2 Paganini.\nAuditorium destinato ad ospitare concerti, eventi e spettacoli di contenuto musicale, \u00e8 situato fuori dal centro storico cittadino, all'interno del Parco Eridania con ingresso su via Toscana. Fu progettato dall'architetto Renzo Piano ed inaugurato nel 2001, recuperando le precedenti strutture industriali dello zuccherificio Eridania, nel rispetto della morfologia dell'edificio esistente. Costituito da una grande sala dalla capienza di 780 persone, ogni anno ospita la stagione concertistica del Teatro Regio; \u00e8 inoltre parte integrante del Centro congressi del Comune di Parma, che comprende complessivamente 6 sale polifunzionali, con una capacit\u00e0 totale di 1.600 posti.\nTeatro Due.\nTeatro di propriet\u00e0 pubblica, \u00e8 situato sul Lungoparma. Fu costruito nel 1902 con la funzione di Bagno pubblico, ma sub\u00ec una completa trasformazione e numerosi cambi di destinazione nei decenni successivi, finch\u00e9 dal 1970 venne occupato dalla \"Compagnia del collettivo\", trasformata in seguito nella compagnia del Teatro Stabile di Parma. Nel 2011 fu recuperato il retro della struttura con la realizzazione di un anfiteatro all'aperto da 780 posti. Il Teatro Due viene considerato un punto di riferimento nel panorama teatrale nazionale ed internazionale.\nTeatro al Parco.\nTeatro pubblico, \u00e8 situato all'interno del Parco Ducale. Fu costruito tra il 1939 e il 1941 quale sede di esposizioni fieristiche, che vi si tennero per circa quarant'anni, e nel 1987 fu trasformato nella sede della \"Compagnia delle Briciole\". Ristrutturato nei primi anni del 2000, comprende una sala da 400 posti a sedere ed una da 150. \u00c8 stato il primo teatro in Italia quale Centro Stabile di Produzione, Programmazione e Ricerca Teatro Ragazzi e Giovani, poi diventato Teatro Stabile di Innovazione, gestito dal 2007 da Solares Fondazione delle Arti.\nPalaverdi.\nEnorme auditorium, \u00e8 situato all'interno dell'area fieristica della citt\u00e0. Noto originariamente come Palacassa, fu costruito nel 2001 su progetto dell'architetto Carlo Quintelli. Capace di accogliere persone sedute e in piedi, nelle sue 8 sale ospita convegni, seminari e grandi eventi di spettacolo e cultura.\nTeatro Giovannino Guareschi.\nEdificio teatrale in attesa di apertura, \u00e8 situato accanto al parco Pellegrini, tra viale Tanara e viale Mentana. Il suo cantiere, avviato nel 2008 ed in buono stato di avanzamento, \u00e8 fermo da anni in attesa di ulteriori finanziamenti. Il progetto prevede un teatro con 600 posti a sedere ed un'arena estiva da 300 posti. Proporr\u00e0 stagioni di teatro popolare parmigiano interamente in lingua dialettale.\nAltri teatri cittadini.\nTeatro Cinghio.\nPiccolo teatro, \u00e8 situato in largo 8 marzo, nel quartiere Montanara. Fu fondato nel 1985 all'interno del fienile di un'antica corte rurale, con una capienza di 120 posti al chiuso e 150 nell'arena estiva. Gestito come il Teatro al Parco da Solares Fondazione delle Arti, ospita un'importante rassegna annuale di musica da camera.\nNuovo Teatro Pezzani.\nTeatro del quartiere Oltretorrente, \u00e8 situato in borgo San Domenico, laterale di Strada Bixio. Fu costruito negli anni cinquanta del secolo scorso e ristrutturato nel 1991. Pu\u00f2 ospitare fino a 493 spettatori ed \u00e8 la sede del centro di produzione teatrale \"Compagnia dei Borghi\".\nTeatro del Tempo.\nPiccolo teatro del quartiere Oltretorrente, \u00e8 situato in borgo Cocconi, laterale di strada D'Azeglio. Fu fondato nel 1992. Pu\u00f2 ospitare fino a 99 spettatori e, nonostante le modeste dimensioni, offre una ricca stagione che si prefigge di valorizzare giovani talenti nel campo della prosa e della musica.\nAssociazione culturale Campagna &amp; Citt\u00e0.\nAssociazione culturale, ha sede in strada XX Settembre, laterale di strada Garibaldi. Rappresenta dal 2015 l'evoluzione del soppresso Theatro del Vicolo, riproponendosi di offrire l'opportunit\u00e0 di avvicinarsi allo studio e alla pratica dell'arte teatrale, della poesia, del canto e della musica strumentale.\nEuropa Teatri.\nAssociazione culturale, ha sede in via Oradour, laterale di via Sidoli, nel quartiere Lubiana. Si ripropone di offrire la divulgazione del sapere teatrale attraverso ricerca, prosa, cabaret e rassegne di danza.\nTeatro del Cerchio.\nTeatro di recente edificazione, \u00e8 situato all'interno della scuola Anna Frank in via Pini, laterale di via Emilia Ovest. Costruito negli anni novanta del secolo scorso e successivamente ristrutturato, le sue gradinate ad arena possono accogliere 200 spettatori. Si ripropone di offrire spettacoli ma anche di costituire una piccola scuola di teatro.\nAuditorium Toscanini.\nSala civica del Comune di Parma, \u00e8 situato all'interno dell'omonima scuola, in via Cuneo, nel quartiere San Leonardo. Capace di contenere fino a 210 persone, offre spettacoli di vario genere.\nTeatro Lenz.\nTeatro sede dell'associazione culturale \"Lenz Fondazione\", ha sede in via Pasubio, nel quartiere San Leonardo. Fu costruito negli anni trenta del secolo scorso quale edificio industriale e ristrutturato nel 1989 e nuovamente nel 2001. Le sue due sale rappresentano un luogo di produzione culturale, di sperimentazione e formazione teatrale."}
{"id": "5597660", "revid": "351943", "url": "https://it.wikipedia.org/wiki?curid=5597660", "title": "Ville di Parma", "text": "Principali ville e villini in ambito urbano.\nVillino Bonazzi.\nPregevole villino urbano, \u00e8 situato all'angolo tra viale Rustici e viale Magenta, nella zona pi\u00f9 elegante del quartiere Cittadella. Fu costruito nel 1911 su progetto dell'architetto parmigiano Mario Stocchi Monti per la famiglia Bonazzi; spesso erroneamente conosciuto come \"Villino Pernigotti\", \u00e8 considerato tra gli edifici pi\u00f9 tipici del liberty italiano; l'effetto scenografico \u00e8 sottolineato dall'estrema ricchezza di dettagli decorativi, che caratterizza in particolare le finestre, i balconi, il singolare porticato angolare d'ingresso e soprattutto la torretta.\nVilla Picedi.\nNota anche come Villa Vascelli gi\u00e0 Picedi, \u00e8 un'elegante villa nobiliare situata in citt\u00e0 al capo orientale del Ponte Dattaro, al termine di viale Rustici. Fu costruita nella prima met\u00e0 del XVII secolo come casino e oratorio della nobile famiglia Fioruzzi; alla fine del XVIII secolo fu ceduta ai conti Picedi, che aggiunsero alla villa gli altri due edifici che formano l'attuale complesso, di carattere neoclassico; alla fine del XIX secolo ospit\u00f2 spesso il vescovo di Parma Francesco Magani, motivo per cui \u00e8 conosciuta come \"Villa del Vescovo\". Gli esterni, attualmente in stato di degrado, sono caratterizzati dal rivestimento in bugnato al piano terra e da una rigorosa simmetria delle aperture delle finestre, con ampie fasce marcapiano e cornici timpanate con capitelli. Gli interni sono riccamente affrescati.\nVilla Avogadro.\nAmpia villa nobiliare, \u00e8 situata nella periferia sud della citt\u00e0, in strada Farnese. Fu costruita in stile neoclassico tra il 1820 e il 1825 per volere dell'impresario Amedeo Rosazza, su progetto dell'architetto Paolo Gazola; ereditata dalla figlia Elisa nel 1830, moglie del conte Filippo Bondani, fu acquistata dopo il 1850 dai conti De Rauschenfels, che la rivendettero verso il 1868 al conte Paolo Cappello di San Franco; donata alla figlia Cristina, moglie del conte Antonio Avogadro, fu ceduta nel 1946 alle Piccole figlie dei Sacri Cuori di Ges\u00f9 e Maria, che la adibirono a collegio, orfanotrofio e, a partire dal 1960, scuola materna a servizio del quartiere cittadino. La monumentale facciata \u00e8 caratterizzata dall'ampio avancorpo centrale timpanato; all'interno si accede all'atrio dominato da quattro colonne e dallo scalone. A fianco si trova la cappella neoclassica, collegata alla villa attraverso un passaggio coperto. Di fronte si estende il parco, contraddistinto dall'aiuola centrale con fontana circolare.\nPrincipali ville in ambito extraurbano.\nVilla Levi-Tedeschi.\nImponente villa nobiliare, \u00e8 situata lungo la via Emilia Ovest in zona Crocetta, non lontano dalla frazione di San Pancrazio Parmense, pochi chilometri a ovest della citt\u00e0. Fu costruita in stile neoclassico tra il 1822 e il 1825 su progetto dell'architetto Paolo Gazola, per Antonio e Lodovico Laurent, banchieri della duchessa Maria Luigia; fu in seguito acquistata all'asta da Michele Levi-Tedeschi. Caratterizzata dal monumentale pronao al centro della facciata principale e dall'alta torretta al culmine del tetto, presenta sfarzosi interni, decorati con affreschi di Giovan Battista Borghesi; all'esterno \u00e8 circondata da un ampio parco. Nel 1960 fu utilizzata quale set del film \"La ragazza con la valigia\" con Claudia Cardinale.\nVilla Paveri Fontana.\nGrande villa nobiliare, \u00e8 situata nella frazione di San Ruffino, pochi chilometri a sud-ovest della citt\u00e0. Fu costruita originariamente nel XVI secolo e ristrutturata in stile neoclassico nel XIX; nota anche come villa Della Zoppa, appartiene ai marchesi Paveri Fontana. La simmetrica facciata principale \u00e8 caratterizzata dal portico ottocentesco su colonne a protezione dei tre portali d'ingresso e dal grande frontone che sormonta il corpo centrale della struttura; le ali laterali, separate attraverso alte lesene, sono coronate da balaustre su cui poggiano alte statue; l'ampio parco all'inglese, ricco di piante e statue, ospita anche la cappella esterna, che si aggiunge a quella interna alla villa; di pregio risulta la cancellata d'accesso a emiciclo, retta da nove pilastri sormontati da statue e lanterne.\nVilla Paganini.\nImportante villa nobiliare, \u00e8 situata nella frazione di Gaione, pochi chilometri a sud-ovest della citt\u00e0. Fu costruita in stile neoclassico tra il 1820 e il 1825, unitamente al parco circostante di oltre 30 ettari, quale residenza estiva del conte Giuseppe Castellinard; acquistata nel 1833 da Niccol\u00f2 Paganini con l'intenzione di trascorrervi i periodi di riposo tra una tourn\u00e9e e l'altra, fu ampliata e arredata dal violinista, alla cui morte la tenuta fu ereditata dal figlio Achille; alienata dal nipote Abramo nel 1931 al conte Ernesto Lombardo, fu da questi donata ad Antonietta Capelli, fondatrice dell'Istituto San Giovanni Battista, di cui divenne sede.\nVilla Malenchini.\nImportante villa nobiliare, \u00e8 situata nella frazione di Carignano, pochi chilometri a sud della citt\u00e0. Fu costruita nella seconda met\u00e0 del XVI secolo dai marchesi Lampugnani, ma fu modificata nel XVII con l'aggiunta dei corpi laterali della villa, della struttura rococ\u00f2 del portale d'ingresso e del balcone sovrastante. Le sale interne furono affrescate dal pittore rinascimentale Cesare Baglioni. All'esterno un viale rettilineo di 1,5\u00a0km fiancheggiato da siepi tagliate alternativamente a emisferi e a cubi conduce alla villa, circondata da un ottocentesco parco romantico di 15 ettari, ricco di piante secolari che nascondono una cappella gentilizia, una sorgente in finta pietra, un ninfeo neobarocco e un lago a serpentina.\nVilla Meli Lupi.\nGrande villa nobiliare, \u00e8 situata nella frazione di Vigatto, pochi chilometri a sud della citt\u00e0. Fu costruita originariamente nel XVI secolo dai conti Toccoli, ai quali succedette intorno al 1850 il conte Luigi Tarasconi; il marchese Luigi Lupo Meli Lupi di Soragna, suo erede universale, incaric\u00f2 verso la fine del XIX secolo l'architetto milanese Antonio Citterio della completa riedificazione in stile neobarocchetto lombardo della villa, cui fu inoltre affiancata la nuova ala detta \"Ann\u00e8xe\", contenente i locali di servizio. Nel 1895 fu annessa al parco la settecentesca Villa Magawly-Cerati, che il Citterio ristruttur\u00f2 in stile neogotico. I due edifici si trovano all'interno di un parco all'inglese ricco di piante secolari, anch'esso sistemato dall'architetto milanese.\nVilla Petitot.\nAntica villa nobiliare, \u00e8 situata nella frazione di Marore, pochissimi chilometri a sud della citt\u00e0. Fu acquistata nella seconda met\u00e0 del XVIII secolo dall'architetto di corte Ennemond Alexandre Petitot, che la scelse come propria residenza e la trasmise al nipote; l'edificio, frazionato in varie unit\u00e0, appartiene oggi alla famiglia Anceschi. Al suo interno conserva, in un ambiente rettangolare della soffitta, un raro teatrino privato neoclassico, arredato con i mobili originari; il palcoscenico sopraelevato \u00e8 coperto sulle pareti e sul soffitto da pannelli lignei interamente dipinti, arricchiti da colonne perimetrali in finto marmo; il fondale, visibile attraverso le ante rimovibili dello scenario, \u00e8 decorato con un affresco raffigurante un paesaggio di citt\u00e0; di particolare pregio risulta il finto velario di copertura, retto da putti.\nVilla Simonetta.\nImportante villa nobiliare, \u00e8 situata nella frazione di Porporano, pochi chilometri a sud della citt\u00e0. Fu costruita in stile neoclassico nella seconda met\u00e0 del XVIII secolo dai conti Simonetta. Caratterizzata da due facciate timpanate uguali e contrapposte con portico e loggiato sovrapposto, presenta anche sfarzosi interni su tre livelli completamente affrescati. All'esterno \u00e8 circondata da un curato parco con giardino alla francese.\nVilla Mattei.\nAntica villa nobiliare, \u00e8 situata nei pressi della frazione di San Prospero Parmense, pochi chilometri a est della citt\u00e0. Fu originariamente costruita in stile barocco probabilmente intorno al 1682 dai conti Mariani, che la vendettero in seguito ai conti Bajardi e successivamente ai Rossi; ricostruita nella seconda met\u00e0 del XVIII secolo in stile neoclassico, secondo la tradizione su progetto dell'architetto Ennemond Alexandre Petitot, fu acquistata forse in quegli anni dai Meley; alienata nel 1896 al marchese Filippo Corradi Cervi Robiani, fu comprata dopo il 1924 da Medardo Pederzini e nel 1936 da Secondo Mattej; profondamente danneggiata dal sisma del 1983, fu acquisita nel 1990 dal restauratore Marco Pinna, che la ristruttur\u00f2 completamente. Sviluppata su due livelli principali fuori terra, \u00e8 caratterizzata dall'imponente corpo d'ingresso centrale in aggetto, sovrastato da loggia e alto frontone circolare, dietro al quale si innalza una torre cuspidata con orologio; a est l'edificio si affaccia sul giardino con un piccolo portico a pianta circolare. All'interno si trovano numerosi ambienti ornati con affreschi e una cappella."}
{"id": "5597661", "revid": "228587", "url": "https://it.wikipedia.org/wiki?curid=5597661", "title": "Free cooler", "text": "Un Free Cooler (o raffreddamento libero) \u00e8 uno scambiatore di calore a pacco alettato impiegato per il raffreddamento di un fluido mediante aria. All'interno di un free cooler, l'aria lambisce le alette di scambio e i tubi alettati entro cui scorre a circuito chiuso il fluido da raffreddare. \nIl nome free cooler fa riferimento al fatto che questa tipologia di scambiatore sfrutta le basse temperature dell\u2019aria ambiente per raffreddare un fluido in sostituzione di un refrigeratore, o chiller, ottenendo freddo a basso costo grazie a un significativo risparmio energetico.\nUn free cooler consuma infatti meno energia di un chiller, e limitatamente a quella necessaria ad azionare gli elettroventilatori che provvedono a generare il flusso dell'aria in ingresso, con una portata commisurata al lavoro termico da svolgere, ovvero dissipare energia termica asportando calore dal fluido da raffreddare.\nRefrigerazione a efficienza energetica.\nI free cooler vengono installati all'interno di macchine frigorifere per aumentare l'efficienza energetica negli impianti di refrigerazione e raffreddamento industriale.\nI refrigeratori con free cooler integrato montano ventilatori in due file separate, che asservono rispettivamente il circuito del chiller e quello in free cooling della macchina frigorifera. Quando le temperature dell'aria e le condizioni climatiche lo consentono, il funzionamento in free cooling subentra automaticamente al circuito energivoro del chiller, garantendo la stessa resa di raffreddamento e regolazione della temperatura (termoregolazione), abbassando i consumi di energia elettrica. \nL'installazione di un secondo compressore a velocit\u00e0 variabile nel circuito del chiller, grazie a un inverter di potenza che ne regola la velocit\u00e0 di rotazione, consente inoltre di adattare i consumi elettrici della macchina frigorifera alle effettive esigenze operative del sistema di raffreddamento, al fabbisogno reale della produzione e al contribuito in free cooling del sistema di raffreddamento. Tale soluzione con inverter di potenza incrementa ulteriormente l'efficienza energetica della macchina frigorifera. \nDimensionare un free cooler.\nIl dimensionamento e la progettazione di un free cooler dipendono da diversi fattori, quali ad esempio:\nFree cooling adiabatico.\nLa resa di un free cooler dipende dalla temperatura dell'aria ambiente, ed \u00e8 pertanto strettamente legata alle condizioni climatiche, alle variazioni stagionali e alla posizione geografica di installazione dell'impianto di raffreddamento. \u00c8 per\u00f2 possibile aumentare la resa di un sistema in free cooling installando un sistema di potenziamento adiabatico.\nQuesto consiste in un modulo di nebulizzazione di acqua direttamente sul flusso dell'aria in ingresso. L'aria cos\u00ec umidificata viene raffreddata grazie al processo di evaporazione delle particelle d'acqua, processo che sottrae calore all'aria abbassandone la temperatura di circa 5/7 \u00b0C.\nUn sistema adiabatico richiede una portata ridotta di acqua, incrementando la resa dello scambiatore unendo i vantaggi di un aerorefrigeratore a quelli di un dissipatore evaporativo e aumentando l'efficienza energetica complessiva del sistema di raffreddamento. Un modulo di potenziamento adiabatico pu\u00f2 inoltre essere installato anche in retrofit su impianti gi\u00e0 esistenti.\nL'implementazione di un sistema adiabatico consente di estendere l'impiego del free cooler anche nei mesi in cui le temperature dell'aria esterna ne compromettono il funzionamento ottimale, per sfruttare il sistema in free cooling sia in inverno che in estate. Al termine della stagione calda il sistema adiabatico pu\u00f2 essere escluso dal circuito del free cooler, azzerando il consumo di acqua e in maniera da utilizzarlo solamente quando richiesto dalle condizioni meteorologiche. \nApplicazioni Industriali.\nUn free cooler trova applicazioni in un'ampia variet\u00e0 di settori industriali, rappresentando una soluzione di efficienza energetica nell'industria per numerosi settori produttivi, quali ad esempio:"}
{"id": "5597663", "revid": "767487", "url": "https://it.wikipedia.org/wiki?curid=5597663", "title": "The Charming Deceiver", "text": "The Charming Deceiver \u00e8 un film muto del 1921 diretto da George L. Sargent.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film usc\u00ec nelle sale cinematografiche statunitensi nel marzo 1921."}
{"id": "5597679", "revid": "1086580", "url": "https://it.wikipedia.org/wiki?curid=5597679", "title": "Episodi di Grey's Anatomy (dodicesima stagione)", "text": "La dodicesima stagione della serie televisiva Grey's Anatomy \u00e8 stata trasmessa in prima visione assoluta negli Stati Uniti d'America da ABC dal 24 settembre 2015 al 19 maggio 2016.\nA partire da questa stagione, entra a far parte del cast fisso della serie l'attore neozelandese Martin Henderson, nel ruolo di Nathan Riggs, un nuovo chirurgo cardiotoracico arrivato al Grey-Sloan Memorial Hospital. \nDopo il suo ruolo ricorrente dalla sesta stagione della serie, Jason George nel ruolo nel dottor Benjamin Warren \u00e8 promosso a membro regolare. \nNel gennaio 2016 viene promosso ulteriormente a membro regolare l'attore italo-canadese Giacomo Gianniotti nel ruolo del dottor Andrew DeLuca, gi\u00e0 apparso come guest star negli ultimi due episodi dell'undicesima stagione. \nL'attrice Sara Ram\u00edrez, interprete della dottoressa Calliope Torres, abbandona la serie al termine di questa stagione.\nIn Italia la stagione \u00e8 stata trasmessa in prima visione da Fox Life, canale a pagamento della piattaforma satellitare Sky, dal 9 novembre 2015 al 27 giugno 2016.\nMazzate.\nTrama.\nMeredith ha venduto la casa nel bosco dove viveva con Derek ed \u00e8 tornata a vivere nella casa di sua madre con i suoi bambini, Maggie e Amelia. La convivenza talvolta risulta difficile, soprattutto tra Amelia e Meredith, mentre Maggie assume il ruolo di paciere tra le due. In ospedale arrivano due ragazze quindicenni, Jess ed Aliyah, che sono state investite da un treno e che hanno riportato delle gravi lesioni. Le due ragazze in realt\u00e0 sono omosessuali e stanno insieme, ma la loro relazione \u00e8 fortemente ostacolata dalla madre di Jess, che pretende di mandare la figlia in un campo dove questo tipo di \"problemi\" vengono risolti. Non vedendo speranza di stare insieme, le ragazze si erano lasciate investire dal treno, per potersi amare almeno nella morte. La madre di Jess si scontra prima con Callie, che prende questa vicenda molto a cuore per la sua storia personale, e poi con Maggie, che le d\u00e0 un pugno in faccia. Fortunatamente entrambe le ragazze si salvano e il padre di Jess prende finalmente in mano la situazione, proteggendo la figlia dalle omofobe pretese della madre. Il clima generale in ospedale \u00e8 di grande attesa: \u00e8 arrivato infatti il giorno della nomina del nuovo Capo di Chirurgia. Oltre alla Bailey, candidata di Webber, l'altra pretendente al posto di primario \u00e8 la dottoressa Tracy McConnell, proposta da Catherine, con un curriculum brillante. Miranda, davanti all'eccellenza della donna, che con il suo intervento contribuisce a salvare Aliyah che si era aggravata durante l'operazione, si scoraggia e pensa di non essere alla sua altezza: ci penser\u00e0 suo marito Ben a tirarle su il morale e a farle cos\u00ec tenere un discorso che le far\u00e0 ottenere il posto. Una forte crisi invece si abbatte sul matrimonio di April e Jackson, che non \u00e8 pi\u00f9 sicuro di voler combattere per il loro rapporto e si rifiuta pertanto di parlare con la moglie.\nA testa alta.\nTrama.\n\u00c8 il primo giorno della Bailey come primario di Chirurgia. Si presenta in ospedale una paziente, Jade, insolitamente alta che soffre di episodi di svenimento e appannamento della vista: grazie ad un'intuizione della Bailey le verr\u00e0 diagnosticato un tumore pituitario, causa del suo eccessivo sviluppo. La caduta ha causato alla donna una frattura della colonna ma nonostante questo e l'imminente bisogno di rimuovere il tumore, la donna rifiuta le cure e la degenza, poich\u00e9 deve subito tornare al suo lavoro. D\u00e0 quindi a Miranda un ultimatum: se non troveranno il modo di curarla entro 4 ore e di rendere la sua convalescenza pi\u00f9 breve possibile, lascer\u00e0 l'ospedale. Miranda, che non vuole assolutamente inaugurare cos\u00ec il suo nuovo incarico, fa una forte pressione sui suoi chirurghi, spingendoli a trovare un modo per operare l'inoperabile. Delega inoltre tutti i suoi interventi a Meredith, che, oberata di lavoro, si infastidisce per il comportamento del nuovo capo, come, d'altra parte, tutto il resto del suo staff. Jade, scaduto il tempo, si alza e lascia la sua stanza, ma arrivata all'ingresso dell'ospedale ha un malore e cade nuovamente schiacciando Jo e aggravando la frattura della colonna. Ci\u00f2 costringe i chirurghi ad operarla d'urgenza senza un piano operatorio concordato. Sta quasi per dissanguarsi sotto i ferri, quando Jackson prende in mano la situazione e blocca l'emorragia, permettendo ad Amelia di rimuovere il tumore e a Callie di stabilizzare la frattura. Nonostante ci\u00f2, le condizioni della paziente sono critiche e non si sa se questa abbia subito danni cerebrali. Messa duramente davanti alle conseguenze delle sue azioni, Miranda si assume le sue responsabilit\u00e0, scusandosi con i suoi chirurghi e promettendo che l'indomani sarebbe stata migliore come capo. Comunica anche a Meredith di volerla nominare Primario di Chirurgia Generale al suo posto e che nutre grandi speranze per il suo futuro. Nel frattempo, April, tornata dal suo viaggio in Medio Oriente, presenta un rush cutaneo sulla schiena e si teme che abbia contratto una grave malattia e per questo viene messa in isolamento e passa la giornata ad ascoltare le lamentele altrui, senza per\u00f2 riuscire a parlare con Jackson della loro situazione. Soltanto chiamandolo per un'emergenza lo costringer\u00e0 a parlarle, ma lui dir\u00e0 che non sa se vale la pena di provare a ricostruire il loro rapporto. Callie invece non fa altro che raccontare in giro della sua nuova fiamma, che per il momento per\u00f2 non presenta a nessuno, suscitando un misto di gelosia e curiosit\u00e0 in Arizona.\nIo ho scelto te.\nTrama.\nLa notizia della nomina a Primario di Chirurgia Generale di Meredith diventa finalmente ufficiale con l'arrivo del contratto, ma alla lettura di questo Maggie sembra contrariata per qualcosa, che tuttavia non svela. In ospedale arriva una donna incinta di due gemelli, Emma e Daniel, che appena nati si presentano itterici. Entrambi i bambini hanno infatti un tumore al fegato, esattamente uguale, che invade anche il rene destro e causa insufficienza cardiaca, quindi entrambi rischiano di morire se non saranno sottoposti ad un trapianto di fegato, per cui entrambi i genitori si offrono come donatori. Meredith vuole scoprire cosa c'\u00e8 che non va nel suo contratto e chiede consiglio a Callie, che le dice che le hanno fatto un'offerta molto bassa rispetto agli altri primari. Intanto, Jackson vorrebbe che April lasciasse casa loro e prendesse una stanza in albergo, ma lei ha deciso che vale la pena lottare per il loro matrimonio e non vuole andarsene. Dagli esami risulta che solo il padre dei bambini pu\u00f2 donare loro il fegato, ma c'\u00e8 bisogno di due donazioni, quindi Alex dovr\u00e0 decidere, in base alle possibilit\u00e0 di ripresa e alla gravit\u00e0 del tumore, a quale dei due bambini destinare il fegato del padre. Purtroppo dalle analisi e dalla valutazione del tumore, \u00e8 un pari merito. Dopo aver trovato un documento della fecondazione assistita degli ovuli di Izzie, Jo ha una discussione con Alex: gli chiede perch\u00e9 era pronto ad avere dei figli con la sua ex moglie, mentre con lei voglia solo prendere un cane. Alex, sempre pi\u00f9 coinvolto nella storia dei gemelli, decide di aprirli entrambi per valutare la situazione da vicino: alla fine, il fegato andr\u00e0 ad Emma, ma lui non vuole arrendersi e tenta una resezione sull'altro bambino, che per\u00f2 \u00e8 troppo debole. Alex mostra grande umanit\u00e0 e, capendo che non c'era altro da fare, lo scollega dagli strumenti e lo stringe a s\u00e9 fino al suo ultimo battito. Meredith affronta la Bailey, chiede uno stipendio pi\u00f9 alto e lo ottiene, insieme ai complimenti per essersi fatta valere. Jackson va via di casa e per una notte alloggia da Ben e Bailey, lasciando April sola in quella che era la loro casa. Maggie, delusa dalla sua storia finita col radiologo, si lascia andare con lo specializzando Andrew dopo aver bevuto un po'. Alex torna a casa scusandosi con Jo per la precedente discussione e dicendole che se quello che vuole \u00e8 avere un bambino, lo avranno. Fanno pace ma lei dice che non \u00e8 ancora il loro momento per avere un figlio.\nRock and roll all'antica.\nTrama.\nMaggie si sveglia dopo la notte infuocata passata con lo specializzando Andrew DeLuca. La Pierce non sa come affrontare l'imbarazzo di aver infranto le regole ospedaliere e si confida con Meredith. Nel frattempo il Grey Sloan Memorial Hospital viene invaso da un gruppo di anziani che hanno subito un incidente stradale e Arizona stringe amicizia con un simpatico novantenne che le racconta di come a 85 anni abbia trovato l'amore della sua vita. Stephanie, invece, ha difficolt\u00e0 nel seguire le indicazioni di Amelia in merito al protocollo della sperimentazione clinica da lei condotta. La procedura, infatti, le ricorda esperienze difficili vissute durante la partecipazione ad una ricerca sull'anemia falciforme. Cos\u00ec lascia il suo incarico a Jo, all'insaputa di Amelia, ma quando il neurochirurgo lo scopre, Stephanie spiega alla Shepherd che sono questi ricordi la causa della sua ritrosia verso la procedura che va adottata. Jo, sapendo che Stephanie \u00e8 brava a mentire per ottenere ci\u00f2 che vuole (da come ha visto negli ultimi avvenimenti), pensa che la collega abbia inventato tutto e subito dopo lo dice ad Amelia, ma quando porta la Edwards da Webber per punirla, Richard, conoscendo la sua storia, conferma che Stephanie ha detto la verit\u00e0 ed Amy si scusa per non aver creduto alla sua assistente, con la quale lavora fianco a fianco da molto tempo.\nOwen Hunt, nel frattempo, cerca di insegnare alle matricole come comunicare ai famigliari la morte dei loro cari e la cosa fa infuriare Meredith, che non approva il metodo utilizzato per impartire questo insegnamento fondamentale. Maggie cerca di ignorare Andrew al lavoro, per evitare che i colleghi possano pensare che tra i due ci sia qualcosa. Ma quando lo chiama in disparte per dirgli che ci\u00f2 che c'\u00e8 stato tra loro non si ripeter\u00e0, i due non riescono a nascondere l'attrazione e vengono travolti dalla passione. Le tre \"sorelle\" Meredith, Maggie e Amelia, infine, danno una piccola festa a casa loro, alla quale Callie, su autorizzazione involontaria di Arizona, decide di portare la sua nuova fiamma. Il suo nome \u00e8 Penny Blake, ed \u00e8 la dottoressa che ha comunicato a Meredith la morte di suo marito.\nIndovina chi viene a cena?\nTrama.\nCallie arriva alla porta della casa di Meredith, accompagnata dalla sua nuova ragazza, Penny Blake. Meredith rimane sconvolta appena riconosce Penny, il medico che, la notte della morte di Derek, era di turno all'ospedale e prese in carica Derek stesso. Quella notte lo staff medico (tra cui Penny) fece un errore fatale: non effettu\u00f2 la TAC a Derek, quindi non si accorse in tempo dell'emorragia cerebrale in atto, determinandone la morte. Anche Penny riconosce Meredith ed entrambe diventano nervose. Alex si accorge del cambio d'umore dell'amica, ma lei nega l'evidenza. Intanto arriva Maggie in ritardo, che ha fatto spesa per la cena, ma il cibo deve essere cucinato. Maggie per\u00f2 non pu\u00f2 occuparsene, perch\u00e9 avverte urgenza di fare pip\u00ec: sale in bagno, dove trova Meredith, che stava cercando un attimo di rifugio. In bagno arriva anche Amelia, che chiede aiuto per la cucina, ma Maggie dichiara di dovere andare subito in ospedale poich\u00e9 ha paura che il bruciore e l'urgenza minzionale possano essere sintomi di un'infezione urinaria o peggio, di un'infezione venerea (come sifilide e gonorrea) contratta avendo rapporti sessuali la notte prima con lo specializzando Andrew. Cos\u00ec Maggie corre in ospedale, e inizialmente il medico che le viene mandato per eseguire gli esami \u00e8 proprio Andrew, che lei respinge, chiedendone un altro. Mentre Maggie aspetta i risultati degli esami, Andrew rientra, e i due parlano: Maggie rivela i suoi dubbi sul passato sessuale di lui, in relazione alla propria infezione, e Andrew le dice che lui potrebbe rivelarle la sua storia o lei si potrebbe semplicemente fidare della sua parola.\nIntanto April si occupa della cena della festa, mentre Meredith continua ad essere strana e silenziosa. Nel frattempo Penny insiste con Callie affinch\u00e9 se ne vadano, ma Callie pensa che il disagio di Penny sia dovuto ad Arizona, cos\u00ec la presenta, e le due fanno amicizia. Callie viene chiamata in ospedale per un consulto veloce, e promette che torner\u00e0 per la cena.\nQuando la cena \u00e8 pronta, Alex, Jo, Stephanie, Miranda, Amelia, April, Jackson, Arizona e Cross si riuniscono a tavola, oltre a Meredith e Penny. Tutti chiedono a Penny di parlare di s\u00e9, e questa rivela di essere un medico specializzando in chirurgia, che fino ad allora aveva lavorato in un piccolo ospedale di provincia; a questo punto Miranda si ricorda improvvisamente dove aveva sentito il nome Penny Blake, e annuncia a tutti che lei entrer\u00e0 a far parte del programma degli specializzandi in chirurgia al Grey Sloan Memorial. A questo punto Meredith non riesce pi\u00f9 a trattenersi, e davanti alle lodi di tutti verso Penny rivela che la \"perfetta Penny\" ha ucciso suo marito. Tutti restano muti davanti alla notizia e Amelia chiede spiegazioni, mentre Meredith va in camera sua.\nPenny cerca di spiegare, davanti allo sguardo stupito dei presenti e allo sguardo furioso di Amelia, quando arrivano Callie e Owen. Callie, venuta a sapere la verit\u00e0, si arrabbia con Penny perch\u00e9 non le aveva detto prima questo particolare, ma Penny le dice che non pensava si conoscessero.\nAlex prova a consolare Meredith, cerca di essere \"la sua persona\", e ad un certo punto irrompe nella stanza Amelia, furiosa con Meredith perch\u00e9 non le ha detto subito dell'identit\u00e0 di Penny, considerato che si \u00e8 comportata tutta la sera in modo davvero amichevole con lei. Meredith fa una sfuriata ad Amelia, dicendole che non deve scusarsi con lei di nulla e che non le ha fatto nessun torto, cacciandola in malo modo dalla stanza. Intanto, mentre Alex \u00e8 di sopra, Jo e Stephanie fanno pace, riguardo alla storia della falsa bugia, ma litigano di nuovo quasi subito: infatti Jo pensa che Stephanie sia una specializzanda eccellente perch\u00e9 da piccola \u00e8 stata malata. Ma la collega le risponde a tono, dicendole di smetterla di trovare giustificazioni per non ammettere che \u00e8 pi\u00f9 brava di lei.\nAlla fine tutti gli ospiti se ne vanno e Meredith \u00e8 apparentemente sola in casa, quando Penny spunta da una stanza, dicendo che se Meredith vuole si far\u00e0 spostare in un altro ospedale. Meredith risponde solo \"ci vediamo luned\u00ec\".\nL'Io che nessuno conosce.\nTrama.\nMeredith e Amelia non si parlano e Maggie cerca di fare da paciere tra le due. Appena Penny mette piede in ospedale ha l'impressione di essere trattata da tutti con freddezza. Bailey comunica a Meredith che da tradizione gli specializzandi vengono assegnati ai primari di chirurgia generale, ma se non vuole stare con Penny le cercher\u00e0 un sostituto. Meredith non batte ciglio e, dimostrando di poter essere superiore, comincia ad insegnare a Penny come essere un buon medico, ma incontra prima l'ostilit\u00e0 di Amelia e poi quella di Callie, la quale crede che Meredith stia in realt\u00e0 riversando involontariamente sulla nuova arrivata tutta la sua frustrazione. Penny, messa in soggezione da Meredith, non riesce a dare il meglio di s\u00e9 e chiede aiuto a Richard. Quest'ultimo dice a Meredith di lasciar perdere i problemi personali, come lui ha fatto con lei quando era una specializzanda, e di continuare a lavorare con Penny. Inoltre le confessa di aver assunto lui stesso Penny perch\u00e9 migliore studentessa del suo corso, nonostante sapesse che lei era coinvolta per la morte di Derek. Nel frattempo, April fa portare al Grey Sloan Hospital un bambino, incontrato in Giordania, con la sindrome di Ollier per farlo operare da Jackson, nascondendogli le lastre pi\u00f9 recenti delle mani. Quando vede il paziente scopre che la situazione \u00e8 ben pi\u00f9 grave e si arrabbia con April, ma accetta comunque di eseguire l'intervento, riuscendo infine a guarire il bambino, che \u00e8 stato portato l\u00ec da un altro medico, Nathan Riggs, una vecchia conoscenza di Owen ma con cui non sembra andare d'accordo.\nQualcosa contro di te.\nTrama.\nIl dottor Nathan Riggs entra a far parte dello staff chirurgico del Grey Sloan Memorial Hospital, in qualit\u00e0 di chirurgo toracico, assunto dalla Bailey all'insaputa della Pierce. Quest'ultima infatti rimane sorpresa e risentita verso Miranda, quando apprende la notizia dallo stesso Riggs, mentre lui sta eseguendo una cardioversione su una paziente. Pi\u00f9 avanti, Miranda presenta Riggs a parte dei chirurghi, tra i quali anche Owen che per\u00f2, alla vista di Nathan, reagisce con rabbia, dicendo che lui e Riggs si conoscono gi\u00e0 da molto tempo e rimproverando a Miranda l'assunzione di Riggs come una scelta avventata, poich\u00e9 secondo lui \u00e8 una pessima persona (tutto questo davanti agli occhi increduli degli altri chirurghi e dello stesso Riggs). Amelia e Meredith cercano di parlare con Owen per sapere le ragioni del suo comportamento, ma lui non rivela niente, e dice a Meredith che odia Riggs.\nSi presenta in ospedale il signor Jeffy, un anziano con uno strano cappello da pesca in testa. Questi \u00e8 stato convocato poich\u00e9 \u00e8 arrivato il rene tanto atteso per il trapianto: subito Meredith, Jo (che seguiva il paziente fin dal suo primo anno di specializzazione) e Penny arrivano in ospedale per iniziare la procedura. Il signor Jeffy rifiuta di togliersi lo strano cappello in testa, nonostante le insistenti richieste di Penny, e alla fine lo toglie solo quando richiesto da Meredith: tutti rimangono stupiti vedendo una grande tumefazione proprio sopra la testa del paziente. Vengono fatte delle indagini diagnostiche, in seguito alle quali la tumefazione si rivela essere un osteosarcoma: la situazione si fa complicata per il trapianto di rene e sembra non esserci una soluzione. Tutti si mettono al lavoro per trovare un modo sicuro per effettuare il trapianto e rimuovere il tumore allo stesso tempo. Sar\u00e0 Jo ad avere il lampo di genio: trapiantare al signor Jeffy, oltre che il rene, anche l'innesto osseo che gli verr\u00e0 tolto, prelevandolo ovviamente dallo stesso donatore del rene, che \u00e8 compatibile. L'intervento si svolge con successo, ma alla fine \u00e8 proprio Jo che resta delusa. Infatti, Meredith era stata rimproverata ancora una volta da Callie, perch\u00e9 secondo quest'ultima affidava compiti troppo elementari a Penny; allora Meredith, a met\u00e0 dell'intervento chirurgico, ha deciso di far eseguire il trapianto a Penny, che ha cos\u00ec sostituito Jo. Dopo l'intervento, si vede il signor Jeffy risvegliato dall'anestesia, circondato dai suoi numerosi nipoti, nella stanza dell'ospedale con Meredith e Penny che rimuovono la medicazione in corrispondenza dell'innesto osseo craniale. Nel camerino Jo dimostra a Penny la sua delusione. In seguito Stephanie propone a Penny di andare a bere qualcosa, e lei accetta.\nArizona cerca qualcuno che l'accompagni in un locale lesbo, poich\u00e9 ha voglia di rimettersi in gioco, ma non vuole andare da sola. Alla fine sar\u00e0 Webber ad accompagnarla e a darle una mano per conoscere qualcuno.\nMiranda intima a Ben di far capire a Jackson di tornarsene di casa, perch\u00e9 rivuole la loro intimit\u00e0. \nJackson invita April a cena fuori. Lei \u00e8 entusiasta perch\u00e9 pensa di voler sistemare le cose tra loro, ma in realt\u00e0 lui vuole parlarle del divorzio. La cena si svolge tranquillamente, ed \u00e8 solo alla fine che Jackson prova ad introdurre l'argomento, ma viene interrotto perch\u00e9 April viene chiamata in ospedale, ed \u00e8 costretta a scappare. Cos\u00ec i due fissano un appuntamento la sera dopo per parlare, ma lei cerca in tutti i modi di sviare il discorso e alla fine fanno l'amore.\nLa presenza di Nathan porta Owen ad avere di nuovo le crisi di cui soffriva in precedenza. Cross lo sorprende durante una delle crisi e pensa che sia sonnambulo.\nIn ospedale arriva un bambino con deficit cognitivi, che ha ingoiato una pallina luminosa. Viene visitato da Alex, che localizza la pallina nell'intestino del bambino tramite la luce, e decide che dovr\u00e0 rimanere la notte in ospedale per aspettare che la pallina venga espulsa in modo naturale. Affida il monitoraggio a uno specializzando, Spencer, mettendolo anche in guardia dalla madre: sembra una donna che ci prova con i medici. Questa intuizione si rivela fondata, infatti la madre bacer\u00e0 lo specializzando, e di conseguenza questo smetter\u00e0 di controllare frequentemente il bambino, che va incontro a complicanze poich\u00e9 la pallina si rompe. Owen rimprovera Spencer e operano subito il bambino. L'operazione termina con successo, e Owen sfrutta la situazione per spiegare a Spencer come identificare e interagire con i pazienti come la madre del bambino, donna impegnata con un bambino difficile da gestire e priva di supporto, arrivando quindi a vedere ogni piccolo interesse esterno come una dimostrazione di affetto.\nAmelia pensa che Stephanie sia ancora arrabbiata con lei nel momento in cui si \u00e8 fidata del parere di Jo, per la questione della presunta bugia sulla partecipazione di Stephanie al trial sull'anemia falciforme quando era una bambina. Amelia cerca di parlarne con Stephanie, ma quest'ultima, capito il punto della questione, la rassicura dicendo che \u00e8 tutto ok e di non preoccuparsi. Non ancora del tutto tranquillizzata, Amelia ne parla anche con Maggie.\nA fine giornata Nathan invita Meredith al bar, ma lei rifiuta e mette in chiaro di essere amica di Owen.\nCose perdute nell'incendio.\nTrama.\nUna serie di incendi manda al Grey Sloan Hospital una gran quantit\u00e0 di pazienti, e la Bailey si prepara cos\u00ec alla sua prima vera emergenza come capo, accettando i consigli di Webber. Arrivano circa 40 pazienti, soprattutto vigili del fuoco, incluso anche il giovane compagno della madre di Owen. Jackson coordina il centro ustioni, che risulter\u00e0 pieno, tanto che alla fine Miranda fa trasformare la mensa in un reparto ustionati per avere pi\u00f9 spazio.\nPierce si occupa di un paziente gravemente ustionato che ha una lesione polmonare. I medici insistono per intubarlo, ma lui vuole aspettare l'arrivo della moglie perch\u00e9 sa di stare per morire e vuole vederla un'ultima volta. Arizona invece si occupa di una delle vigili del fuoco e, trovandosi in sintonia, pensa di provarci con lei e chiede aiuto a Webber perch\u00e9 pensa di essere impacciata. Ma poco prima di chiederle finalmente un appuntamento, scopre che la ragazza \u00e8 fidanzata. \nAlex incrocia Meredith nel corridoio e parlano di scambiarsi una cosa, ma sopraggiunge Jo e la Grey la caccia via in modo brusco. Di seguito Jo e Alex litigano ancora una volta perch\u00e9 lei vorrebbe pi\u00f9 rispetto da Meredith, che non la considera molto, ma lui le ripete che \u00e8 solo una sua impressione.\nMentre all'ospedale tutti pensano a quale sia il motivo per cui Hunt e Riggs si odino, Cross rivela davanti ad Amelia l'episodio di sonnambulismo di Owen e lei comincia a preoccuparsi per lui. Amelia vuole sapere da Owen perch\u00e9 odia Nathan, ma lui infastidito la manda via dicendo che non vuole parlarne.\nMeredith e Riggs operano il compagno della madre di Owen, e quando Hunt lo scopre, va in sala operatoria chiedendo a Pierce di sostituire Riggs, provocando ulteriore tensione. Successivamente Riggs vede nel corridoio la madre di Owen, che, visibilmente commossa, lo abbraccia, sotto lo sguardo incredulo di Meredith e Amelia. \nMeredith dice alla madre di Owen di essere preoccupata per il figlio; la donna cos\u00ec le chiede di chiudere la porta e si confida con la Grey. Amelia attende Meredith e vuole sapere cosa le ha detto, ma Meredith risponde che la madre le ha chiesto di tenere il segreto. Inoltre Meredith le dice che aveva promesso a Cristina di proteggerlo, motivo per cui non riveler\u00e0 il suo problema. Amelia si arrabbia perch\u00e9 la considerava come una sorella, ma Meredith le dice che considera Cristina una sorella, non lei. Amelia, offesa, le rinfaccia che suo fratello avrebbe la nausea a vedere come si comporta sua moglie e, al termine del litigio, Meredith caccia di casa la cognata. \nJo riesce a fare pace con Stephanie e torna a casa intenzionata a lasciare Alex. Invece lui ha preparato la casa, lo champagne e ha atteso proprio quella sera in cui lei era libera per chiederle di sposarlo; fino ad allora non l'aveva ignorata come lei credeva ma stava solo organizzando tutto di nascosto e aspettando l'unica serata disponibile in cui sarebbero potuti stare insieme. Jo per\u00f2 non risponde alla proposta di matrimonio. \nOwen incrocia Nathan in corridoio e a seguito di una discussione, nella quale si evince che sono imparentati, lo prende a pugni e gli intima di stare lontano dalla sua famiglia. \nAlla fine, Meredith chiede a Owen spiegazioni riguardo al fatto di non aver mai saputo da lui che avesse una sorella.\nIl suono del silenzio.\nTrama.\nAlex, Pierce e Meredith sono fermi in macchina a causa di un incidente. Vedono le ambulanze e vanno al lavoro a piedi. Maggie e Meredith scendono dall'auto per dare una mano. Una volta arrivati al Grey Sloan Memorial Hospital, la Grey si occupa di Lou, un paziente vittima dell'incidente per il quale richiede un consulto neurologico dopo una crisi di clonie. La Shepherd, vista la precedente litigata con la Grey, decide di rimandare il consulto, cos\u00ec la Grey rimane sola con Lou, che una volta risvegliatosi ha una crisi di iperaggressivit\u00e0 a seguito di un episodio ictale. Meredith viene soccorsa solo dopo parecchio tempo riportando diverse fratture alla gamba e al braccio sinistro; inoltre, non potendola intubare a causa della bocca troppo gonfia, Jackson esegue una manovra andando a dislocare la mandibola della Grey, che ha anche un barotrauma per cui non sente niente. Quando Amelia vede le condizioni di Meredith si blocca, sentendosi in colpa per non essere andata a eseguire il consulto prima da lei. Meredith resta quindi ricoverata per sei settimane nelle quali pu\u00f2 sentire e ma non parlare a causa dell'intervento per il riposizionamento della mandibola. Durante queste sei settimane nota alcune cose: di quanto la Wilson ami Alex; della richiesta di divorzio tra Avery e Kepner; di quanto Amelia si sente in colpa nei suoi confronti (dopo l'incidente Amelia si era recata in ospedale ubriaca, e per questo viene sospesa per alcuni giorni dal suo servizio). Alla fine Meredith riesce a perdonare Lou (arriva in ospedale con tutta la sua famiglia) e torna a casa per giocare con i suoi figli.\nTutto quello che voglio sei tu.\nTrama.\nMeredith, durante la terapia che deve fare a causa dell'aggressione, si rende conto grazie all'aiuto del suo terapista che \u00e8 in un punto della sua vita dove pu\u00f2 fare quello che vuole. \nAnche se Owen e Nathan si incontrano per lavorare su un paziente ferito dall'esplosione di una bombola di ossigeno all'interno di un'ambulanza, dimostrando in sala operatoria di possedere una coordinazione incredibile, tornano rapidamente a urlarsi contro e litigare. \nAlex si trova alle prese con Maya, un'adolescente prodigio della medicina, che a seguito di un tumore ha bisogno di una sostituzione dello sterno. Lui propone delle placche in titanio, ma la ragazza le ritiene poco sicure e chiede un consulto a Callie e Maggie. Quando le dottoresse le propongono uno sterno in 3D, Maya \u00e8 entusiasta, ma Alex ritiene la procedura pericolosa in quanto \u00e8 ancora in fase sperimentale. Infatti cerca di convincere la madre di Maya a far ragionare la figlia, ma la donna vuole rispettare la decisione di Maya. L'operazione riesce anche se con qualche difficolt\u00e0.\nOwen confessa ad Amelia che lui aveva una sorella, Megan, anche lei eccellente medico che seguiva il fratello ovunque e aveva una relazione con Nathan. Durante una spedizione Owen affida Megan a Nathan, ma quando lei muore, Owen gli d\u00e0 la colpa e non riesce a perdonarlo. \nMentre Andrew e Richard si scambiano delle confidenze, lo specializzando gli accenna della sua storia d'amore segreta, poco dopo Richard scopre che si tratta di Maggie.\nNon spezzarmi il cuore.\nTrama.\nViene ripercorsa tutta la storia di Jackson e April, dagli inizi quando si sono conosciuti, ad oggi dove firmeranno le carte per il divorzio. Dopo il matrimonio, April va a trovare i suoi parenti con Jackson e gli chiede di partecipare alle funzioni religiose, ma da qui cominciano i primi litigi in quanto Jackson, non credente, vuole essere accettato per quello che \u00e8. Con la perdita del figlio, April trascorre le giornate a meditare in quella che sarebbe stata la cameretta del piccolo, gi\u00e0 arredata. Jackson prova a tirarle su il morale proponendole di andare in chiesa o avere un altro bambino, ma lei si arrabbia. Per dare una svolta alla sua vita parte per la Giordania e quando ritorna per la prima volta, dopo poco tempo comunica a Jackson che vuole ripartire e gli consiglia di seguirlo, ma lui non vuole abbandonare i suoi pazienti. Infatti da 4 anni si sta occupando della ricostruzione facciale di una paziente sfregiata con l'acido, Tatiana, che col tempo \u00e8 diventata una spalla di conforto per Jackson ed \u00e8 a conoscenza sia della situazione difficile con April sia del figlio morto. Jackson e April provano a risistemare il loro rapporto con l'aiuto di una terapeuta, ma neanche questo sembra funzionare. Nonostante tutte le lotte e gli episodi di sessualit\u00e0 tra i due, non riescono a superare le loro differenze. Jackson prepara le carte per il divorzio e accusa la moglie di averlo abbandonato nel momento del bisogno dopo la morte del figlio, ma April insiste dicendo che la missione in Giordania l'ha aiutata a superare il dolore. Quando Jackson fa firmare ad April i documenti per il divorzio, lei ricorda il suo passato con lui, a partire dal suo ritorno dalla Giordania fino al giorno in cui si sono conosciuti al Mercy West Hospital. Dopo la firma delle carte del divorzio, Arizona offre dell'alcol ad April, ma questa rifiuta rivelando di essere di nuovo incinta.\nLa mia prossima vita.\nTrama.\nA Meredith torna in mente il suo primo giorno di specializzazione, perch\u00e9 ritorna in ospedale la sua prima paziente, Katie Bryce, con un altro sospetto aneurisma cerebrale. Nonostante le richieste da parte di Meredith di continuare ad occuparsi del caso di Katie, Amelia non accetter\u00e0. Richard assegna molto lavoro ad Andrew non facendolo fermare un attimo, perch\u00e9 sa della sua relazione segreta con Maggie. Meredith \u00e8 impegnata a lavorare con una paziente malata di cancro, quindi non potr\u00e0 esserci per l'intervento chirurgico di Katie, ma va a trovarla appena pu\u00f2 per assicurarsi che stia bene. Arizona insiste affinch\u00e9 April dica a Jackson che \u00e8 incinta, ma lei non vuole dirglielo per non farla sembrare una scusa per tornare insieme. Questo bambino rappresenta per lei un nuovo inizio ed \u00e8 felice cos\u00ec. Alex conserva l'anello di fidanzamento nel cassetto e aspetta ancora una risposta da Jo che \u00e8 indecisa. Le cose tra Owen e Amelia vanno alla grande. Maggie pensa che Richard abbia scoperto la relazione tra lei e Andrew al quale confessa che \u00e8 suo padre biologico, cos\u00ec decide di accennargli la notizia. Intanto Arizona si d\u00e0 alla pazza gioia con rapporti sessuali occasionali, frequentando locali lesbo, ma Richard pensa che lei meriti di pi\u00f9. Alex dall'umore di April capisce che \u00e8 incinta e le consiglia di dirlo a Jackson.\nTutti gli occhi su di me.\nTrama.\nIl \"dream team\" di chirurghi Bailey, Callie, Meredith, Jackson e Jo vengono inviati in un ospedale militare per eseguire un intervento chirurgico su un paziente malato di cancro. Tuttavia, un medico esitante e testardo dell'ospedale militare, amico del paziente stesso, causa problemi perch\u00e9 non mostra fiducia nel piano del dream team. I medici intanto al Grey Sloan Memorial Hospital devono lavorare con un gruppo di \"cheerleader\" di un liceo perch\u00e9 una loro esibizione \u00e8 andata terribilmente male e si sono ferite in molte. Si scopre che una di loro ha una cardiopatia e viene ricoverata d'urgenza. Ben riceve una sospensione di tre giorni dalla Bailey, quando senza autorizzazioni apre un paziente in reparto psichiatrico utilizzando una clip da un blocco per appunti per tagliarlo e le sue mani nude. Intanto Andrew vuole rendere pubblica la sua relazione ma Maggie non \u00e8 d'accordo, anche se ormai tutto l'ospedale ne \u00e8 a conoscenza. Alex pensa che Maggie non voglia uscire allo scoperto perch\u00e9 si vergogna di far sapere che frequenta uno specializzando. Intanto tra gli specializzandi circolano maldicenze specialmente su come Jo e Ben si accaparrino gli interventi migliori perch\u00e9 hanno una relazione con degli strutturati, dunque Andrew temendo di essere considerato un raccomandato, vorrebbe evitare che la sua relazione con la Pierce venisse a galla. Ma non fa in tempo a parlarle, che lei rivela tutto a Riggs e Arizona in presenza di Andrew. Il medico dell'ospedale militare, Will, ha un flirt con Meredith, la quale inizialmente \u00e8 scettica, ma spinta da Jackson e Callie lo accetta e gli lascia il suo numero.\nFuori posto.\nTrama.\nRichard cambia gli assegnamenti di strutturati e residenti, tenendo cos\u00ec tutti fuori dalla loro comfort zone, in modo che gli specializzandi abbiano una preparazione completa. Amelia deve lavorare insieme a Penny, ma soffre ancora per la morte di Derek; Nathan per\u00f2 le fa capire che Penny \u00e8 un medico eccellente con un talento di neurochirurgia. Ben si trova ad affrontare la differenza di reddito tra lui e Bailey, parlando con una paziente che \u00e8 contabile. Meredith lavora con Jo, che sfrutta l'opportunit\u00e0 per confrontarsi con Meredith dicendole che la tratta terribilmente male. Meredith ammette che si sta solo preoccupando per Alex e tratter\u00e0 Jo un po' meglio. Will, il medico dell'ospedale militare, si presenta fuori dall'ospedale per chiedere un appuntamento a Meredith, visto che lei non ha mai risposto alle sue chiamate. A Stephanie viene assegnato il turno in pediatria dove si svolge la \"giornata cuccioli\", e rimane molto contrariata. Nel frattempo Jackson sta frequentando un'altra donna, Arizona e Alex cercano di convincere April, che \u00e8 molto titubante, a dire a Jackson della gravidanza, ma quando April si reca da Jackson per dirglielo, trova Arizona e scopre che \u00e8 gi\u00e0 stata lei a comunicare a Jackson della gravidanza.\nNon aspetto pi\u00f9.\nTrama.\nArizona rivela a Jackson la gravidanza di April e questa notizia non fa che peggiorare le cose tra i due ex coniugi. Andrew e Webber stanno aspettando Maggie per andare a cena insieme, ma lei dar\u00e0 loro buca a causa di un trapianto urgente di polmoni, fegato e pancreas su una bambina malata di fibrosi cistica che riesce perfettamente. All'intervento partecipano anche Alex e Meredith che viene interrotta da Maggie mentre sta parlando di un possibile appuntamento con il medico dell'ospedale militare William Thorpe. Anche Amelia e Owen decidono di mangiare insieme, accordandosi perch\u00e9 Amelia compri le aragoste e Owen le cucini. April inizia a litigare con Jackson per il loro figlio e con Arizona per ci\u00f2 che ha fatto. Quest'ultima chiede a Callie, alla Bailey e ad Amelia se quello che ha fatto \u00e8 sbagliato e le risposte che ottiene la rendono ancora pi\u00f9 dispiaciuta. Arriva con l'eliambulanza una paziente caduta durante un'arrampicata che non pu\u00f2 essere salvata per morte cerebrale. Questo fa disperare April, gi\u00e0 scossa dalla lite con Jackson. I genitori della donna, inoltre, desiderano proseguire le cure e l'assistenza medica sperando in un miglioramento. Owen litiga con Riggs per ci\u00f2 che accadde a sua sorella, e quando Amelia torna alla roulotte con le aragoste per la cena lo trova ubriaco, perci\u00f2 se ne va. Jackson va a casa di April per farsi perdonare per il suo comportamento e trovare un accordo con la ex moglie, ma i due finiscono per litigare ancora. Meredith e William, a seguito del trapianto durato 17 ore, finiscono in macchina a mangiare cibo preso al McDrive parlando di medicina.\nQuando fa tanto male.\nTrama.\nWill trascorre la notte da Meredith, ma quando si sveglia, lei ha una crisi di nervi e lo butta fuori. Per superare il suo senso di colpa, inizia a pulire casa da cima a fondo con l'aiuto di Amelia e Maggie e il successivo intervento nella situazione da parte di Alex. Nel frattempo, Sofia finisce al pronto soccorso a causa di una piccola lacerazione alla testa e Penny viene assegnata al suo caso: Callie, presa dal panico per il prematuro incontro fra le due, riversa tutte le colpe su Arizona; Bailey per\u00f2 rassicura la Torres circa il momento opportuno per introdurre i bambini all'ingresso di una nuova persona nella loro vita, cos\u00ec Callie invita Penny a prendere un gelato con lei e la figlia. Dopo che Andrew ignora Maggie, quest'ultima lo affronta e i due rompono. Amelia non riesce ancora a perdonare Owen, sapendo che lei avrebbe bisogno del suo sostegno per rimanere sobria. Catherine rassicura April sulla sua gravidanza, e trova prove sufficienti che dimostrano che la donna ha compiuto un atto di frode legale sapendo del bambino prima ancora di firmare le carte del divorzio. A fine giornata, Will si presenta a casa di Meredith e quest'ultima gli chiede scusa, e ammette di non esser ancora pronta ad aprire il suo cuore a qualcun altro, e quindi lui le dice di essere disposto ad aspettare.\nIndosso il volto del cambiamento.\nTrama.\nGli specializzandi si trovano in competizione l'uno contro l'altro in una gara per la borsa di studio Preminger. All'insaputa di Stephanie e Jo, Penny ha fatto l'application all'ultimo minuto, nonostante fosse data per sfavorita. Bloccata in un ingorgo, Meredith si ritrova nel bel mezzo di una nuova discussione fra Owen e Nathan, quando il primo scopre che il secondo ha inconsciamente offerto un drink ad Amelia. In un secondo momento Owen confessa a Meredith il vero motivo per il quale \u00e8 in conflitto con Nathan: la sorella, Megan, scopr\u00ec che Nathan lo tradiva e per questo \u00e8 andata via. Arizona e April cercano di aiutare una ragazza di 14 anni che vuole nascondere la sua gravidanza alla madre, fino a quando lei ha bisogno di un intervento chirurgico salvavita. Richard e Catherine discutono, dato che la donna, memore della sua esperienza col padre di Jackson, vuole convincere il figlio a citare in giudizio April. Quest'ultima li ascolta accidentalmente cos\u00ec, credendo che Jackson sia d'accordo con la madre, si infuria e richiede preventivamente un ordine restrittivo contro di lui, ma proprio mentre questi riceve l'ordine, lei torna a casa, e vi trova una cosa che le fa capire di aver appena commesso un grave errore. Penny si rivela la vincitrice della borsa di studio, Callie \u00e8 incredula quanto Stephanie, che rimane delusa quando viene a sapere che Amelia non si \u00e8 schierata dalla sua parte.\nUna linea sottile sottile.\nTrama.\nNell'ospedale viene emanato un Codice Rosa, che corrisponde alla scomparsa di un bambino, per cui tutte le vie di accesso o di uscita della struttura vengono bloccate. Ben ed Andrew si vedono costretti ad operare un cesareo d'urgenza, essendo intrappolati nel corridoio, ad una madre che \u00e8 stata coinvolta in un tamponamento a catena di cinque auto e senza l'ausilio di alcuna apparecchiatura chirurgica adatta. Appena saputa la situazione, la Bailey deve rimettere insieme i pezzi del puzzle per decidere quale provvedimento disciplinare spetta al marito. Quando il bambino e la madre muoiono, Miranda si ritrova in conflitto con s\u00e9 stessa, a causa dei suoi ruoli come moglie e capo di Ben. Lei cerca assistenza da parte di Richard, il quale per\u00f2 le dice che in qualit\u00e0 di capo di chirurgia \u00e8 suo dovere prendere la decisione giusta. Dato che Warren continua a sostenere di non aver avuto altra scelta, la Bailey ricorre alle telecamere di sicurezza e scopre che le porte dell'ascensore si erano aperte prima che lui avesse fatto il primo taglio. Quando Miranda dice al marito di aver sbagliato lui reagisce male. April invece deve affrontare le conseguenze di ci\u00f2 che ha fatto riguardo all'ordinanza restrittiva: sia lei che Jackson sono esortati dai loro avvocati ad iniziare una causa legale, anche se \u00e8 palese che nessuno dei due \u00e8 convinto di volerlo fare.\nTutto bene, mamma, \u00e8 solo sangue.\nTrama.\nApril e Jackson si consultano con i rispettivi avvocati che intendono portarli allo scontro legale. Nel frattempo Jo si occupa di un paziente, operato circa sei mesi prima, che avverte, a causa di un'ernia non operata, un forte dolore allo stomaco. In seguito ad uno starnuto l\u2019intestino sembra esplodergli dentro la pancia. April e Jackson litigano su chi deve seguire il paziente, poich\u00e9 a causa dell\u2019ordinanza restrittiva ottenuta da April, Jackson non pu\u00f2 trovarsi in presenza di April. Durante una crisi di panico di April, Arizona effettua un\u2019ecografia da cui si evince che il bambino gode di buona salute. Jackson sembra sempre meno convinto di percorrere le vie legali contro April e riesce a dirle ci\u00f2 che pensa. Lei, rassicurata da questo atteggiamento gli fa sentire i calci del bambino nella sua pancia.\nWarren si trova davanti alla commissione disciplinare, costituita da Meredith, Maggie e Owen. Durante l\u2019indagine Ben conferma di non aver visto aprirsi la porta dell\u2019ascensore, mentre dalle immagini si vede chiaramente che fissa la telecamera interna dell\u2019ascensore, prima dell\u2019incisione, a seguito della quale sono morti una madre ed il feto. Viene sentito anche Alex, per quanto riguarda il trattamento successivo all\u2019estrazione del bambino. Riggs \u00e8 chiamato a testimoniare sempre sul trattamento effettuato sul bambino. Il risultato della commissione disciplinare \u00e8 che Ben non abbia visto la porta dell\u2019ascensore aprirsi perch\u00e9 troppo concentrato sul paziente. Nonostante ci\u00f2 la Bailey assegna a Ben un provvedimento di sospensione della durata di sei mesi. Gli confida anche che se fosse stato per lei lo avrebbe licenziato e che non le basteranno sei mesi per perdonarlo.\nMaggie viene a conoscenza del vero motivo per cui Owen \u00e8 in conflitto con Nathan, dunque cerca di evitarlo. Lui deduce che Maggie sa la verit\u00e0 e le confessa di essere pentito del suo errore, ma puntualizza che ci\u00f2 che \u00e8 accaduto riguarda solo lui e Megan quindi nessuno ha il diritto di giudicarlo.\nLa Bailey segue Omar, il marito della donna non sopravvissuta all\u2019incisione di Ben; in ospedale c\u2019\u00e8 una degli altri tre figli, una ragazzina. Mentre la Bailey le parla, il padre, che apparentemente si stava riprendendo bene, ha una crisi prolungata e potrebbe aver ricevuto una lesione grave al cervello, e la Shepherd comunica alla madre che non ci sono molte speranze che si risvegli. La ragazzina suggerisce alla nonna che siano interrotti gli interventi straordinari per tenere in vita il padre. Dopo aver interrotto le cure, il paziente ha per\u00f2 una crisi, ma la Bailey lo rianima, forse per il senso di colpa derivante dalle vicende causate alla famiglia da Ben. E a quanto pare, non sembra aver fatto la scelta sbagliata.\nPenny e Callie si consultano su cosa fare in merito alla borsa di studio vinta da Penny e all\u2019ipotesi che lei vada via per quasi un anno. Le due dapprima sembrano litigare, ma in seguito trovano un\u2019intesa, alla quale per\u00f2 Callie sembra non adattarsi facilmente. Anche Penny non sembra sicura di lasciare Callie che sembra intenzionata a partire con Penny, portando con s\u00e9 la bambina, Sofia, e lo comunica ad Arizona. Quest'ultima non \u00e8 d'accordo e decide di indire le vie legali contro Callie, tramite lo stesso avvocato di April.\nGrilletto facile.\nTrama.\nCallie vuole illustrare ad Arizona alcune brochure delle scuole che potrebbe frequentare Sofia a New York, trattando l\u2019idea del trasferimento in maniera un po\u2019 precipitosa. Infatti Arizona si mostra immediatamente contraria all\u2019ipotesi della partenza della bambina. Arizona si confida con Richard, mentre Callie ne parla alla Bailey. Entrambi consigliano alle due di riconsiderare le decisioni prese. Ma tra le due sembrano inutili tutti i tentativi di gestire serenamente la situazione.\nIn ospedale, la Edwards deve gestire una relazione iniziata con un chitarrista ex paziente, che si consuma mediante lo scambio di messaggi sul telefono, di natura molto piccante. Trattano insieme una paziente, Sheila, che sta per incontrare per la prima volta un ragazzo, conosciuto in chat, con il quale da tempo per\u00f2 intrattiene una relazione virtuale. Prima dell\u2019intervento l\u2019uomo arriva, ma \u00e8 totalmente diverso, e molto meno attraente, rispetto alle foto che aveva inviato alla ragazza. La ragazza \u00e8 delusa e gli grida di andare via. Mentre la Edwards accompagna la ragazza in sala operatoria, in corridoio compare improvvisamente Kyle, il chitarrista. Durante l\u2019intervento Meredith cerca di spronare la imbarazzata e riluttante specializzanda. L\u2019uomo che aveva la relazione virtuale con la paziente \u00e8 rimasto fuori ad attendere la fine dell\u2019intervento e scopre che anche lei gli ha mentito sulla gravit\u00e0 dell\u2019intervento. I due si affrontano, mentre la Edwards chiama la vigilanza per allontanare l\u2019uomo.\nIntanto due mamme aspettano in pronto soccorso l\u2019arrivo in ambulanza di due bambini, di cui uno ferito da un\u2019arma da fuoco. Non sanno per\u00f2 quale dei due sia ferito. La mamma riconosce uno dei due dalla scarpa, mentre l\u2019altro scende, accompagnato, dall\u2019auto della polizia che segue l\u2019ambulanza. Tutti i medici, colpiti dalla tenera et\u00e0 del paziente colpito da arma da fuoco, seguono la vicenda e si rendono disponibili per seguire il caso. L\u2019arrivo della baby sitter svela il mistero sulle dinamiche dell\u2019evento: i due bambini giocavano con la pistola custodita in casa dalla madre di uno dei due. Il bambino \u00e8 molto grave e deve essere operato. Durante l\u2019intervento Joe rivela ad Alex di avere in casa una pistola e lui ne \u00e8 molto turbato. Quando le condizioni del bambino sembrano aggravarsi, le due mamme si affrontano duramente sulle responsabilit\u00e0 dell\u2019episodio. L\u2019intervento del bambino riesce a salvargli a vita, ma il suo futuro \u00e8 irrimediabilmente compromesso. \u00c8 la Shepherd che parla con il bambino che ha sparato, involontariamente, al suo piccolo amico, ricordandogli che tutto ci\u00f2 che \u00e8 successo \u00e8 stato a causa di un incidente. Owen la ascolta e le confida di sentirsi anch\u2019egli responsabile per la morte della sorella Megan. Lui porta rancore per Riggs in quanto, saputa la notizia del tradimento di lui, consigli\u00f2 a Megan di prendere quell'aereo che le cost\u00f2 la vita\nBen intende proporsi come anestesista durante il periodo di sospensione dal programma di specializzazione chirurgica e ne parla con Jackson, ma non con la Bailey. Quando affronta l\u2019argomento con la Bailey, questa lo minaccia di mandarlo via di casa se porter\u00e0 avanti le sue intenzioni.\nA casa Jo mostra la pistola ad Alex e gli racconta il perch\u00e9 la possiede e il perch\u00e9 ora abbia intenzione di liberarsene. \nLa Edwards e Kyle escono insieme e visitano insieme lo studio di registrazione dove lavora Kyle. Chiarite le reciproche paure, finalmente tra i due succede qualcosa.\nAvrai bisogno di qualcuno al tuo fianco.\nTrama.\nMentre escono di casa con i bambini, Maggie e Meredith sorprendono Owen e Amelia nudi sul divano. I due hanno passato la notte insieme, ma Amelia ancora manifesta la sua incertezza a Meredith. Ben e Miranda discutono ancora riguardo alla decisione di Ben, che per\u00f2 sembra fermamente deciso a tornare in sala operatoria come anestesista. Arizona e Callie iniziano a studiare le mosse da seguire durante le varie udienze della causa tra loro, in particolare cercando di preparare le eventuali testimonianze dei colleghi. Fra le due \u00e8 di certo Arizona che gestisce peggio la situazione, arrivando a gridare contro Penny accusandola di fare la spia per conto di Callie. Ancora una volta \u00e8 Richard a tentare di infonderle coraggio per affrontare la situazione. Alex decide di restare imparziale, mentre Callie \u00e8 in grado di ottenere Owen e Meredith al suo fianco. Arizona, che contava su April e Jackson, non riuscir\u00e0 ad ottenere risultati per via del suo ruolo di medico, di cui cercher\u00e0 per\u00f2 di disfarsi.\nGiunge in pronto soccorso Leo Polson, di 76 anni caduto da una rampa di scale, e lo accompagna Vincent, il portiere che racconta di aver assistito alla scena. In ospedale giunge anche la moglie, ma poco dopo Meredith assiste ad una scena molto tenera tra i due uomini. Leo spiega a Meredith che non ha mai tradito la moglie e che non intende distruggere il suo matrimonio a causa dei sentimenti tra i due uomini. Meredith rivela la situazione a Callie, Owen e Jo in sala operatoria. Ma durante l\u2019intervento, le rivelazioni sono ben altre e purtroppo riguardano Leo.\nKyle \u00e8 in ospedale per un controllo, accompagnato dalla Edwards che invece \u00e8 in giornata libera. Kyle lamenta l\u2019insorgere di un nuovo tremore, come quello per cui si era sottoposto al primo intervento. La Shepherd comunica alla Edwards che non potr\u00e0 seguire il caso, poich\u00e9 sentimentalmente coinvolta con il paziente. La prospettiva individuata dalla Shepherd prevede che Kyle sia sottoposto ad un nuovo intervento. La Edwards prova ad intervenire nella gestione del paziente, ma la Shepherd molto duramente la esclude dal caso, arrivando anche a toglierle il badge. La Edwards comunque accompagna Kyle fino all\u2019ingresso della sala operatoria, dove i due si baciano. Quindi la Edwards va in sala d\u2019attesa, dove aspetta la fine dell\u2019intervento con Vincent, il portiere che invece attende di conoscere l\u2019esito dell\u2019intervento di Leo. Questa situazione viene giudicata inadeguata dalla Edwards, che dopo l\u2019intervento decider\u00e0 di interrompere la sua pur breve relazione con Kyle.\nLa Bailey si occupa di un paziente con ferite multiple da arma da taglio ed un emipericardio. In sala operatoria scopre che l\u2019anestesista \u00e8 proprio Ben e la cosa la innervosisce. Per ripicca inizia a punzecchiarlo, ricordandogli l\u2019importanza delle regole. Ben invece le fa notare che lui non \u00e8 in obbligo nei suoi confronti. Maggie e Riggs parlano rispettivamente a Ben e Miranda, invitandoli ad inquadrare meglio la situazione ed i loro rapporti, affettivi e professionali: Riggs spiega alla Bailey che lei non pu\u00f2 impedire al marito di voler imparare, mentre Maggie ricorda a Ben che, per quanto la sua punizione sia considerata ingiusta da molti, \u00e8 anche vero che essa resta la decisione del capo, e lui ha potuto parzialmente aggirarla solo perch\u00e9 il capo \u00e8 sua moglie, quindi non pu\u00f2 pretendere che Miranda non sia furiosa per questo.\nArizona effettua un\u2019ecografia sul bambino di April e Jackson e conferma che non vi sono sintomi che possano far presagire l\u2019osteogenesi, la malattia che aveva condannato il primo bambino, Samuel. Durante l\u2019ecografia Arizona si accorge per\u00f2 di un\u2019altra anomalia. I ventricoli del cervello del bambino sono dilatati. Per comprenderne i motivi bisogna per\u00f2 approfondire le analisi. Alla notizia April perde la calma, perch\u00e9 l\u2019incubo gi\u00e0 vissuto con la morte del primo bambino sembra ripetersi. Alla fine si rivela tutto soltanto un falso allarme, ma a causa della reazione di April, Arizona decide di non seguirla pi\u00f9 come medico, preferendo rimanere amica dei due. \nA fine episodio, Amelia e Owen confessano a vicenda i propri timori nel proseguire la loro relazione e ci\u00f2 li porta a fare comunque un passo avanti.\nMamma ci ha provato.\nTrama.\nLa battaglia legale tra Arizona e Callie prosegue tramite le proposte dei rispettivi avvocati, ma non porta a nessun accordo. Pertanto l\u2019unica strada finisce per essere quella di arrivare in tribunale dove ognuna potr\u00e0 giocare a suo favore le testimonianze dei colleghi.\nIn ospedale Arizona, Alex ed April si occupano di Jenny, una ragazza in attesa di 24 settimane, caduta sul sapone mentre lavava i piatti procurandosi profondi tagli all\u2019addome. Ma Arizona deve lasciare la struttura per recarsi in tribunale. Callie ha gi\u00e0 lasciato la piccola Sofia con Maggie e Amelia a casa di Meredith. Arizona si incontra in tribunale con Richard mentre Callie arriva con Penny. \nIl primo a testimoniare \u00e8 Owen, che descrive l\u2019esperienza di Callie come partecipante al progetto pro bono delle protesi per i veterani. Ne descrive con ammirazione la ponderatezza e la determinazione anche nelle decisioni difficili. Quindi la parola passa a De Luca che descrive la gioia derivante dalla presenza di una bambina in casa di Arizona, che lui condivide avendo preso in affitto una stanza. Quindi Penny, incalzata dall\u2019avvocato di Arizona, risponde a tono sulla natura del suo rapporto con la bambina, dimostrando di averla conosciuta abbastanza. In seguito per\u00f2 mostra alcune incertezze, in particolare sulla classe frequentata dalla bambina.\nAlex ed April stanno eseguendo una indagine laparoscopica per verificare le condizioni del bambino della ragazza tagliatasi con i piatti e si accorgono di una complicazione, poich\u00e9 l\u2019utero della ragazza \u00e8 perforato. Il dottor Russo, ginecologo di turno, intende applicare una plasma patch per contenere il riversamento.\nLa testimonianza della Bailey \u00e8 basata sulla valutazione degli orari di lavoro e della disponibilit\u00e0 ad eventuali emergenze dei due medici, con la cui argomentazione l\u2019avvocato di Callie intende dimostrare che Arizona potrebbe risultare troppo legata ai suoi orari ed ai suoi obblighi professionali, tuttavia la Bailey, pur mantenendosi neutrale, rifiuta di considerare negativo il fatto che la collega dedichi il suo tempo a salvare delle vite. \nDurante la puntata, la Edwards inizia ad avere qualche ripensamento sull\u2019aver troncato la sua relazione con Kyle e quasi lo chiama da ubriaca, mentre Jackson ed April provano a stabilire, in accordo, alcune regole sulla futura gestione del bambino.\nLa testimonianza di Meredith verte inizialmente sull\u2019occupazione delle bambine, ma poi si sposta sulla sua condizione di mamma single e sulla rete di assistenza costruita, ma a Seattle, che Sofia lascerebbe a seguito del trasferimento. Al Dottor Webber viene ricordato di quante volte lui e Arizona sono andati nel Bar per sole donne per partecipare alle serate a quiz, e di tutte le volte che Arizona ha chiesto a Callie di sostituirla nell\u2019assistenza a Sofia, risultando queste molto numerose. Quindi la parola passa a Callie, a cui viene chiesto di rievocare il giorno in cui ha partorito ed i particolari dell\u2019incidente d\u2019auto occorsole quel giorno. \nLe condizioni del bambino di Jenny peggiorano ed il Dott. Russo intende far nascere il bambino. Alex appare piuttosto contrariato. Mentre sta testimoniando, Arizona viene accusata di essere diventata la madre di Sofia per imposizione estranea, avendola adottata solo successivamente alla sua nascita, ma questo fa infuriare ancora di pi\u00f9 la dottoressa, dato che adottare la figlia \u00e8 stata una scelta compiuta autonomamente. Prima di poter finire per\u00f2, Ariziona viene raggiunta da una telefonata con la quale le chiedono di recarsi in ospedale, cos\u00ec lei lascia il tribunale durante l\u2019udienza per andare a fermare il Dottor Russo che invece ha gi\u00e0 iniziato il cesareo. La dottoressa tuttavia interviene e riesce a salvare sia la ragazza che la neonata, che viene riposizionata in utero. \nPrima della decisione finale emessa dal giudice, Callie assicura Arizona che lei sar\u00e0 sempre la mamma di Sofia, indipendente da chi otterr\u00e0 l'affidamento. Quest'ultima, per\u00f2, \u00e8 comunque furiosa, perch\u00e9 l'avvocato di Callie, al contrario del suo, per vincere le ha detto cose orribili.\nAl termine dell\u2019udienza, il giudice stabilisce l\u2019affidamento esclusivo ad uno solo dei due medici. \nStephanie scopre che Kyle \u00e8 di nuovo in ospedale con sospetta meningite, scegliendo di non avvertirla poich\u00e9 ancora molto arrabbiato con lei. \nL'episodio si conclude con Arizona che, uscita vittoriosa dal tribunale, va a prendere la figlia a casa di Meredith mentre Callie, che osserva da un'altra stanza, \u00e8 sconfortata ed ancora incredula.\nFinalmente.\nTrama.\nOwen ha venduto la roulotte che un tempo apparteneva a Derek. Meredith ne rimane particolarmente turbata. In sala operatoria Owen, Amelia e Maggie parlano di case e matrimonio. Ma Amelia e Owen tentano di farlo passare come un discorso assolutamente ipotetico. La situazione tra Penny e Callie \u00e8 decisamente peggiorata in seguito alla causa di affidamento. Callie rivolge a malapena la parola a Penny, che propone a Callie di rinviare la partenza. Callie invece propone una soluzione pi\u00f9 drastica. La relazione tra lei e Penny \u00e8 finita. Alex segue un bambino caduto da una libreria che gli ha provocato una frattura al braccio. La nonna cerca di avere informazioni sulla situazione sentimentale di Alex, poich\u00e9 ha una figlia che vorrebbe sistemare. Arriva in pronto soccorso un istruttore di guida con un ragazzo in braccio, svenuto. Un altro ragazzo attende in auto. Mentre Alex e Meredith li visitano, giunge la madre di uno dei due, che frequenta l\u2019istruttore, ma il figlio rivela che vuole lasciarlo. I due iniziano a litigare nel corridoio. Ma Alex e Meredith si accorgono che un ragazzo ha una fascite necrotizzante e chiamano Maggie per intervenire immediatamente, la quale per\u00f2 cede l\u2019intervento a Riggs. L\u2019intervento eseguito da Riggs, Alex e Meredith risulta particolarmente impegnativo. Al termine Meredith rinfaccia ad Amelia di non avere una vita propria, ma di tentare di ripercorrere le orme di Derek. Kyle \u00e8 in ospedale ma non vuole che la Edwards lo assista. Mentre \u00e8 in bagno per\u00f2 cade e la Edwards lo soccorre. Lei tenta di fargli capire che ha bisogno che qualcuno gli stia vicino, ma lui la allontana bruscamente, il tremore gli \u00e8 tornato ed ha continui conati di vomito. Giungono comunque in ospedale la madre e la sorella, che avendo saputo della storia con la Edwards, la allontanano dalla stanza durante il giro di visita. Amelia ha comunque deciso di effettuare su Kyle una procedura rischiosa e la Edwards ne viene a conoscenza da Jo, poich\u00e9 comunque la Shepherd tiene a distanza la specializzanda. La Edwards non molla e va da Kyle per confortarlo, e questi finalmente le concede di fermarsi a parlare. Prima di andare in sala operatoria, i due si baciano. La Edwards assiste all\u2019intervento dalla galleria, ma Kyle non ce la fa. A fine episodio alcune situazioni sentimentali si definiscono. Alex chiede ancora una volta a Jo di sposarlo ma lei rifiuta. Richard incontra Catherine e ne \u00e8 felice. Amelia si sfoga con Owen per la perdita del suo paziente, gli chiede di avere una vita vera con lei e di sposarlo. Meredith e Riggs litigano nel parcheggio, perch\u00e9 lei ha cercato tutto il giorno di avvelenare gli animi dei colleghi. La discussione ha un epilogo inaspettato: si baciano appassionatamente e poi fanno l'amore in auto.\nAffari di famiglia.\nTrama.\nDopo un balzo temporale di qualche mese rispetto agli avvenimenti del precedente episodio, giunge il grande giorno: Amelia ed Owen si sposeranno. Amelia, inizialmente distrutta poich\u00e9 la madre e gli altri membri della famiglia non verranno alla cerimonia, dopo esser stata consolata da Owen, ha nuovamente dubbi circa il matrimonio dopo che Meredith dice ad Owen che avrebbe dovuto chiamare Cristina per avvertirla dell'evento. Meredith si confronta poi con Amelia, la quale esasperata afferma di non aver nessuno al suo fianco, cos\u00ec Meredith le rivela di poter contare su di lei per qualsiasi cosa. Alla fine le due e Maggie si ritrovano a fuggire in macchina. Le discussioni tra Ben e Miranda si fanno sempre pi\u00f9 frequenti poich\u00e9 ormai sono passati quattro mesi dall'incidente, ma lui intuisce che lei in ogni caso non \u00e8 pi\u00f9 disposta a fidarsi di lui nel gestire i pazienti, facendolo infuriare. April ha il ruolo di testimone di Owen, ma si dimentica le fedi a casa di Meredith, cos\u00ec va con Ben a prenderle. Prima di tornare alla festa per\u00f2 ha le doglie e il bambino \u00e8 podalico, quindi Ben deve farlo nascere con un cesareo d'emergenza. Alex e Jo si affrontano ancora una volta sulla questione matrimonio e Alex, stanco del comportamento di Jo, decide di andarsene di casa poich\u00e9 egli vuole sposarsi e poi costruire una famiglia; il tutto porta Jo ad ubriacarsi al bar. Fortunatamente Andrew, che passava di l\u00ec, le fa compagnia e la riaccompagna poi a casa; la donna gli rivela di esser gi\u00e0 sposata e che il marito, che l'ha gi\u00e0 mandata in ospedale una volta, se venisse a sapere dove abita la verrebbe a cercare. Mentre tenta di metterla a letto, Andrew inciampa su di lei e proprio in quel momento entra Alex che ha frainteso tutto e inizia a picchiare violentemente l'innocente ragazzo. Intanto Amelia comprende di dover sposare Owen cos\u00ec torna alla cerimonia e i due possono finalmente divenire marito e moglie. Ben \u00e8 in grado di salvare sia April che la bambina, riconquistando la fiducia della Bailey, mentre Arizona ripara con Callie e le permette di andare a New York con Penny e di condividere la custodia di Sofia. Mentre Nathan sta guardando Meredith, Maggie, ignara della loro relazione, le confida che le piace davvero Nathan, il che sconvolge la Grey."}
{"id": "5597690", "revid": "125344076", "url": "https://it.wikipedia.org/wiki?curid=5597690", "title": "Aon Plc", "text": "Aon Plc \u00e8 una multinazionale britannica quotata al NYSE, con sede a Londra. Il Gruppo Aon \u00e8 guidato attualmente da Gregory C. Case, Presidente e CEO internazionale.\n\u00c8 uno dei principali operatori a livello mondiale nell'offerta di servizi di consulenza nei settori del risk management, brokeraggio, assicurazione del credito e riassicurazione, risorse umane ed esternalizzazioni.\nAon nel mondo.\nAon plc. \u00e8 stata fondata nel 1982, anno in cui la Ryan Insurance Group fu fusa con la Combined International Corporation. Nel 1987, l'azienda venne rinominata Aon, un termine che in lingua gaelica significa unione. Aon \u00e8 presente in 120 Paesi in Europa, America, Asia, Africa ed Oceania e conta su una rete di circa 500 sedi a livello globale. La societ\u00e0 impiega, oltre 54.000 dipendenti. Aon \u00e8 strutturata in tre unit\u00e0 di business, ciascuna focalizzata su uno specifico ramo di attivit\u00e0: la sezione di gestione del rischio, Aon Risk Solutions, offre prodotti assicurativi su propriet\u00e0, nel ramo danni, di esposizione ai debiti ed altri servizi alle imprese, organizzazioni ed enti pubblici nonch\u00e9 servizi di gestione del rischio. Il segmento riassicurativo, Aon Benfield, \u00e8 dedicato al brokeraggio riassicurativo. La sezione di risorse umane, Aon Hewitt, invece offre servizi di consulenza e di esternalizzazione. La sede principale di Aon era situata a Chicago fino al 2012, anno in cui il quartier generale \u00e8 stato trasferito a Londra. La societ\u00e0 \u00e8 presente nelle maggiori citt\u00e0 finanziarie del mondo: Parigi, Francoforte, New York, San Paolo, Sydney, Berlino, Washington, Madrid, Pechino, Tokyo, Seoul, Giacarta, Toronto, Dubai, Milano, Hong Kong, Singapore, Melbourne, Mumbai, Bangkok.\nAon in Italia.\nAon \u00e8 presente dal 1999 in Italia con Aon Italia S.r.l., la holding capogruppo, che controlla alcune societ\u00e0 di settore acquisite nel corso degli anni per incrementare il portfolio di offerta dell'azienda. La divisione di Aon in Italia \u00e8 guidata dal 1999 dall'Amministratore delegato Carlo Clavarino.\nIl Gruppo Aon \u00e8 presente in Italia con 27 uffici situati in 26 citt\u00e0 in tutto il territorio nazionale e oltre 1300 dipendenti. \u00c8 specializzato nella consulenza per la gestione dei rischi e delle risorse umane, dei programmi assicurativi di 28 Gruppi italiani presenti nell'indice S&amp;P40, di oltre 8000 piccole medie imprese e di oltre 700 enti e aziende della Pubblica Amministrazione. Aon realizza inoltre attivit\u00e0 di studio, valutazione e quantificazione dei rischi. A partire dal 2012 si \u00e8 strutturata in una nuova articolazione (Geografie, Segmenti, \"Specialty\"). Aon ha poi sviluppato nel corso degli anni molteplici \"specialty\" in differenti ambiti merceologici, quali il \"trade credit\", i \"bond\", le costruzioni, il \"fine art\", gli \"employee benefit\", il settore energetico, \"leasing\", l'agribusiness ed altri. Nel 2017 il Gruppo ha realizzato in Italia ricavi complessivi per 250 milioni di euro e ha intermediato premi per quasi 3 miliardi di euro.\nSponsorizzazioni e Collaborazioni.\nAon Italia \u00e8 promotore di progetti di responsabilit\u00e0 sociale d'impresa. In particolare ha in attivo partnership con organizzazioni no profit come AIRC, LILT- Lega Italiana per la Lotta contro i Tumori, l'Associazione Dynamo Camp Onlus, la Comunit\u00e0 di San Patrignano e l'Associazione CAF Onlus \u2013 Centro di Aiuto ai Minori e alla Famiglia in Crisi.\nSport.\nAon \u00e8 \"gold\" sponsor della squadra italiana di pallacanestro Olimpia Milano., sponsor dell'Atalanta BC, del Vicenza Calcio, della squadra di pallavolo femminile Savino del Bene, partner del Varese Basket. Aon \u00e8 sponsor inoltre del torneo internazionale di tennis maschile Aon Open Challenger - Memorial Giorgio Messina, giunto nel 2018 alla sedicesima edizione, che ogni anno vede impegnati diversi tra i pi\u00f9 importanti atleti del panorama mondiale.\nDal 2016 al 2019 \u00e8 stato uno degli sponsor principali del Parma Calcio 1913.\n\u00c8 inoltre lo sponsor principale della AON Milano Sport tennistavolo, squadra che milita in Serie A1 nel campionato di Tennistavolo italiano."}
{"id": "5597696", "revid": "228587", "url": "https://it.wikipedia.org/wiki?curid=5597696", "title": "Guida Editori", "text": "La Guida Editori \u00e8 una casa editrice italiana fondata a Napoli da Alfredo Guida.\nLa casa editrice.\nL'azienda acquist\u00f2 nel 1930 dalla casa editrice Moderna di Caserta i diritti di pubblicazione dell'\"opera omnia\" di Francesco D'Ovidio. \"Il 5 maggio 1931, con la sigla AGE, nasceva l'azienda del Guida, il quale pubblic\u00f2 i 18 volumi dell'insigne linguista e, poco dopo, due opere di Roberto Bracco, i cui diritti in precedenza appartenevano all'editore Sandron\". Nel 1935 venne assegnata alla casa editrice la medaglia d'oro all'Esposizione internazionale di Bruxelles.\nDopo una chiusura nel 1968, la casa editrice fu riaperta da Mario Guida, pubblicando opere di Eugenio Garin e Bernard Groethuysen. La casa editrice ha anche pubblicato opere di Umberto Eco, Giuseppe Galasso, Andrea Camilleri e Martin Heidegger.\nOggi la casa editrice \u00e8 gestita da Diego Guida, della terza generazione della famiglia di editori.\nLa Libreria Guida.\nAncora prima di entrare nel campo editoriale, la Guida (srl a gestione familiare) era attiva dal 1920 come libreria a Port'Alba. Negli anni del fascismo la libreria fu un ritrovo di intellettuali antifascisti.\nNegli anni Sessanta prendevano \u00abil via \u2013 nella \u201csaletta rossa\u201d della libreria Guida \u2013 una serie di incontri che la faranno diventare (in un\nperiodo molto buio) il luogo centrale della vita culturale napoletana\u00bb. Qui Giuseppe Ungaretti, Eugenio Montale,\nAlberto Moravia, Roland Barthes,\nJack Kerouac, Pier Paolo Pasolini,\nDomenico Rea, Indro Montanelli e\nPierre Klossowski parteciparono a dibattiti\nche richiamavano \u00abuna gran\nfolla di intellettuali, soprattutto giovani,\nmolti dei quali diventeranno a\nloro volta personaggi di primo piano\ndella vita culturale napoletana\u00bb.\nLa libreria \"fu palcoscenico delle provocazioni dei\ngiovani Edoardo Sanguineti e Umberto Eco e fu teatro dei proclami\nbeat di Allen Ginsberg e Fernanda Pivano. (...) Tra gli anni Settanta e Novanta\ndel secolo scorso, a Napoli c\u2019erano sei\nlibrerie Guida: a Port\u2019Alba, a piazza San Domenico Maggiore, a piazza dei\nMartiri e altre tre al Vomero, tutte appartenenti\nai figli di Alfredo Guida e\ndei suoi due fratelli\"."}
{"id": "5597706", "revid": "767487", "url": "https://it.wikipedia.org/wiki?curid=5597706", "title": "This Christmas (98 Degrees)", "text": "This Christmas \u00e8 un album in studio natalizio del gruppo musicale statunitense 98 Degrees, pubblicato nel 1999."}
{"id": "5597707", "revid": "880789", "url": "https://it.wikipedia.org/wiki?curid=5597707", "title": "Madonna col Bambino e dieci santi", "text": "Madonna col Bambino e dieci santi \u00e8 un dipinto di Andrea di Bonaiuto. Eseguito tra il 1365 e il 1370 circa, \u00e8 conservato alla National Gallery di Londra.\nDescrizione.\nAl centro dell'opera \u00e8 ritratta la Madonna col Bambino; ai lati sono raffigurati dieci santi: Marco, Pietro Martire, Tommaso d'Aquino, Domenico e Luca sulla sinistra; Giovanni, Gregorio, Caterina e Maria Maddalena e un vescovo con in mano un libro, probabilmente Tommaso Becket.\nProvenienza.\nL'opera potrebbe essere proveniente dalla chiesa domenicana di chiesa di Santa Maria Novella a Firenze, a cui Andrea di Bonaiuto era particolarmente legato; alcuni dei santi raffigurati sono infatti domenicani, e a tutti loro sono dedicati altari nella chiesa fiorentina."}
{"id": "5597708", "revid": "965985", "url": "https://it.wikipedia.org/wiki?curid=5597708", "title": "Revelation (98 Degrees)", "text": "Revelation \u00e8 il terzo album in studio del gruppo musicale statunitense 98 Degrees, pubblicato nel 2000."}
{"id": "5597712", "revid": "641453", "url": "https://it.wikipedia.org/wiki?curid=5597712", "title": "Associazione Calcio Ospitaletto 1987-1988", "text": "Questa pagina raccoglie le informazioni riguardanti l'Associazione Calcio Ospitaletto nelle competizioni ufficiali della stagione 1987-1988."}
{"id": "5597713", "revid": "767487", "url": "https://it.wikipedia.org/wiki?curid=5597713", "title": "Nobody's Business", "text": "Nobody's Business \u00e8 un brano della cantante Rihanna, estratto dal suo settimo album in studio \"Unapologetic\" come singolo promozionale in Francia. \u00c8 stato pubblicato il 7 gennaio 2013 dalla Def Jam, insieme a \"Stay\" (per il mercato inglese) e un giorno prima di \"Pour It Up\" (per il mercato americano).\nIl brano \u00e8 entrato nelle classifiche di Francia, Belgio e Regno Unito."}
{"id": "5597714", "revid": "729019", "url": "https://it.wikipedia.org/wiki?curid=5597714", "title": "The Collection (98 Degrees)", "text": "The Collection \u00e8 un album di raccolta del gruppo musicale statunitense 98 Degrees, pubblicato nel 2002."}
{"id": "5597717", "revid": "1166125", "url": "https://it.wikipedia.org/wiki?curid=5597717", "title": "Aon Italia", "text": ""}
{"id": "5597718", "revid": "125671157", "url": "https://it.wikipedia.org/wiki?curid=5597718", "title": "Ogiva di Lussemburgo", "text": "Origine.\nOgiva, secondo la \"Genealogiae Comitum Flandriae\", era figlia del conte di Moselgau e difensore delle abbazie di Stablo e Malmedy, Federico di Lussemburgo (erroneamente, nel testo viene citato il fratello, Giselberto) e della moglie di cui non si conosce il nome, che era figlia di Ermetrude, discendente dai Corradinidi, come ci viene confermato dalla \"Vita Adelheidis abbatiss\u00e6 Vilicensis\", conti e duchi della Franconia.Federico di Lussemburgo era figlio del Conte di Moselgau e delle Ardenne, considerato il primo conte di Lussemburgo ed il fondatore della Casata di Lussemburgo, un ramo cadetto della Casa delle Ardenne, Sigfrido I di Lussemburgo e della moglie, Hedwige di Nordgau: infatti, secondo gli \"Annales Quedlinburgenses\", Federico era fratello di Cunegonda, la moglie dell'Imperatore del Sacro Romano Impero, Enrico II e Cunegonda, la moglie di Enrico II il Santo, secondo il monaco, Rodolfo il Glabro, uno dei maggiori cronisti d'et\u00e0 medievale, nel suo \"Rodulfi Glabri, Historiarum Libri Quinque\", era figlia di Sigfrido) e di Edvige di Nordgau (937-992), figlia del conte Eberardo IV di Nordgau e di Luitgarda di Lotaringia, discendente in linea diretta da Carlo Magno.Ogiva era nipote dell'Imperatore del Sacro Romano Impero, Enrico II e cognata di Guelfo II di Altdorf, conte in Lechrain, a sud di Augusta (\u2020 1030), marito di sua sorella, Imiza, come ci conferma la \"Genealogia Welforum\"'.\nBiografia.\nSuo padre, Federico, ancora secondo la \"Genealogiae Comitum Flandriae\", che precisa che Ogiva era sorella di Adalberone III (\u2020 1072), vescovo di Metz, Enrico (\u2020 1047), duca di Baviera, Federico (1003 \u2020 1065), duca della Bassa Lorena e Giselberto (1007 \u2020 1059), conte di Salm, verso il 1012, diede Ogiva in moglie al conte Baldovino IV delle Fiandre, detto il Barbuto (ca. 980-ca. 1035), che era l'unico figlio maschio del conte di Fiandra, conte d'Artois e Abate laico di San Bertino, Arnolfo II e di Rozala (952 \u2013 7 febbraio 1003), moglie di Arnolfo II, come \u00e8 indicato nelle \"Europ\u00e4ische Stammtafeln\".\nNel 1020, l'imperatore Enrico II, zio di Ogiva, intraprese una campagna militare contro suo marito, Baldovino IV, invadendo per la seconda volta le Fiandre, occupando la citt\u00e0 di Gand. Baldovino allora, per migliorare i rapporti col regno di Francia, fu favorevole al fidanzamento del proprio figlio, Baldovino con la figlia di Roberto II, Adele. Suo figlio, Baldovino, dopo che, nel 1028, aveva sposato Adele di Francia, si ribell\u00f2 a Baldovino IV che dovette lasciare le Fiandre e rifugiarsi in Normandia,In quel periodo Ogiva mor\u00ec; secondo gli \"Annales Blandinienses\", Ogiva mor\u00ec nel 1030, mentre il \"Poet\u00e6 Latini medii \u00e6vi, V.1, Die Ottonenzeit\", ricorda la morte di Ogiva, moglie di Baldovino IV, il 9 marzo (\"Nona Dies Martii\")'. Ogiva fu sepolta a Gand.\nDopo essere rimasto vedovo, come conferma anche la \"Genealogica Comitum Flandri\u00e6 Bertiniana, Continuatio Leidensis et Divionensis\", Baldovino IV, che si trovava in Normandia, si spos\u00f2, in seconde nozze, con Eleonora, la figlia del duca di Normandia, Riccardo II. Quindi con l'aiuto dell'esercito normanno, Baldovino IV riusc\u00ec a rientrare nelle Fiandre, dove perdon\u00f2 il figlio e l'associ\u00f2 nel governo delle contee.\nFigli.\nOgiva a Baldovino diede uno o forse due figli:"}
{"id": "5597728", "revid": "226458", "url": "https://it.wikipedia.org/wiki?curid=5597728", "title": "Natura morta con frutta e fiori", "text": "Natura morta con frutta e fiori \u00e8 un dipinto attribuito a Pierre Andrieu. Eseguito tra il 1850 e il 1863, \u00e8 conservato alla National Gallery di Londra.\nAttribuzione e provenienza.\nCome testimoniato da un cartiglio apposto sul retro della tela, l'opera venne rinvenuta nello studio di Eug\u00e8ne Delacroix dopo la sua morte, avvenuta nel 1863. La somiglianza stilistica con un altro dipinto firmato di Pierre Andrieu, allievo di Delacroix, \u00e8 alla base dell'attribuzione. Nel 1964 fu acquistata dalla galleria londinese."}
{"id": "5597729", "revid": "729019", "url": "https://it.wikipedia.org/wiki?curid=5597729", "title": "Jeff Timmons", "text": "Carriera.\nNel 1997 a Los Angeles ha cofondato il gruppo 98 Degrees (o 98\u00ba) insieme a Nick Lachey, Drew Lachey e Justin Jeffre. La boy band ha inciso il primo eponimo album per la Motown nel 1998, ha collaborato tra gli altri con Mariah Carey e Stevie Wonder e ha pubblicato cinque album in studio in totale fino al 2002, anno in cui si \u00e8 sciolta.\nNell'agosto 2004 Timmons ha pubblicato l'album da solista \"Whisper That Way\".\nNel 2007 partecipa al programma televisivo \"Mission Man Band\".\nNel dicembre 2009 offre gratuitamente l'album \"Emotional High\" su internet.\nDiscografia.\nSolista.\nAlbum\nSingoli"}
{"id": "5597730", "revid": "287204", "url": "https://it.wikipedia.org/wiki?curid=5597730", "title": "Cantone di Verdun-1", "text": "Il Cantone di Verdun-1 \u00e8 una divisione amministrativa dell'Arrondissement di Verdun.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende parte della citt\u00e0 di Verdun e il comune di Sivry-la-Perche."}
{"id": "5597731", "revid": "1964823", "url": "https://it.wikipedia.org/wiki?curid=5597731", "title": "Hakan \u00c7inemre", "text": "Carriera.\nClub.\nHa giocato nella prima divisione turca.\nNazionale.\nHa partecipato ai Mondiali Under-20 del 2013. Tra il 2013 ed il 2016 ha giocato 11 partite con la nazionale turca Under-21."}
{"id": "5597732", "revid": "287204", "url": "https://it.wikipedia.org/wiki?curid=5597732", "title": "Cantone di Verdun-2", "text": "Il Cantone di Verdun-2 \u00e8 una divisione amministrativa dell'Arrondissement di Verdun.\n\u00c8 stato costituito a seguito della riforma approvata con decreto del 17 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende parte della citt\u00e0 di Verdun e i 4 comuni di:"}
{"id": "5597733", "revid": "880789", "url": "https://it.wikipedia.org/wiki?curid=5597733", "title": "Olio (pittura)", "text": ""}
{"id": "5597739", "revid": "1100311", "url": "https://it.wikipedia.org/wiki?curid=5597739", "title": "\u015eener \u00d6zbayrakl\u0131", "text": "Caratteristiche tecniche.\nTerzino destro, pu\u00f2 giocare sia come esterno sia come ala sulla medesima corsia.\nCarriera.\nClub.\nDopo due stagioni di successo al Bursaspor si seppe che il Bursaspor aveva accettato un'offerta di \u20ac 1.700.000 dal Fenerbah\u00e7e il 23 giugno 2015.\nIl 7 luglio 2019 si trasferisce al Galatasaray a parametro zero.\nNazionale.\nIl 31 marzo 2015 esordisce in nazionale giocando un'amichevole contro il Lussemburgo (1-2).\nViene convocato per gli Europei 2016 in Francia."}
{"id": "5597742", "revid": "287204", "url": "https://it.wikipedia.org/wiki?curid=5597742", "title": "Associazione Calcio Prato 1987-1988", "text": "Questa pagina raccoglie le informazioni riguardanti l'Associazione Calcio Prato nelle competizioni ufficiali della stagione 1987-1988."}
{"id": "5597743", "revid": "1776051", "url": "https://it.wikipedia.org/wiki?curid=5597743", "title": "The Land of New Hope", "text": "The Land of New Hope \u00e8 il primo album del progetto Timo Tolkki's Avalon, uscito nel 2013, fondato dall'ex Stratovarius Timo Tolkki.\nIl disco.\nA questo progetto partecipano grandi nomi della musica: dietro al microfono si susseguono infatti le voci femminili di Elyze Rid degli Amaranthe e di Sharon den Adel dei Within Temptation, oltre a quelle maschili di Michael Kiske, Rob Rock, che gi\u00e0 prest\u00f2 le sue corde alle band di Axel Rudi Pell e di Chris Impellitteri, Russel Allen dei Symphony X e Tony Kakko dei Sonata Arctica. Alla batteria Alex Holzwarth (Rhapsody of Fire), alle tastiere si alternano Jens Johansson (Stratovarius), Derek Sherinian (con un passato nei Dream Theater) e Mikko H\u00e4rkin, che era gi\u00e0 presente nei Symfonia."}
{"id": "5597746", "revid": "767487", "url": "https://it.wikipedia.org/wiki?curid=5597746", "title": "Magia popolare", "text": "Con il termine di magia popolare (o bassa magia) si indicano quelle pratiche di magia, guarigione e divinazione pi\u00f9 o meno superstiziose, praticate in Europa soprattutto presso le classi pi\u00f9 popolari, tra il tardo XV secolo e la prima met\u00e0 del XX secolo. La magia popolare si contrappone solitamente all'alta Magia, o magia cerimoniale, la quale era invece solitamente praticata presso le classi sociali pi\u00f9 colte ed agiate.\nEuropa.\nI praticanti di queste arti prendevano nomi diversi a seconda dei paesi e delle regioni europee. In Inghilterra erano chiamati \"cunning folk\" (gente scaltra) o pi\u00f9 raramente \"white witches\" (streghe bianche). In Francia \"devins-gu\u00e9risseurs\" e \"leveurs de sorts\", nei Paesi Bassi \"toverdokters\" o \"duivelbanners\", in Germania \"Hexenmeister\" o \"Kr\u00e4uterhexen\", in Spagna \"curanderos\", in Portogallo \"curandeiros/as\", \"benzedeiros/as\" o \"mulheres de virtude\", in Danimarca \"kloge folk\", in Svezia \"klok gumma\" o \"klok gubbe\" (vecchi saggi). Per quanto riguarda l'Italia l'argomento \u00e8 approfondito in dettaglio.\nMolto spesso i praticanti di queste arti venivano arrestati e puniti con l'accusa di praticare la stregoneria, subendo in certi secoli anche delle vere e proprie forme di persecuzione (caccia alle streghe).\nLa medicina praticata poteva essere superstiziosa, ma spesso era efficace perch\u00e9 si accompagnava alla conoscenza ed uso delle propriet\u00e0 curative delle erbe, che invece la medicina ufficiale dell'epoca disconosceva. Nella categoria dei praticanti di queste arti rientravano spesso le levatrici. Inoltre, soprattutto nei paesi britannici, i domatori di cavalli ed i fabbri erano ritenuti custodi di segreti magici.\nItalia.\nIn Italia queste pratiche magiche, divinatorie e curative sono nate dal sincretismo di precedenti pratiche pagane con il culto cristiano, tanto \u00e8 vero che diffusissimo era l'uso di incanti e preghiere che prevedevano l'utilizzo del nome dei santi e della Madonna appartenenti al cattolicesimo popolare.\nI praticanti di queste arti in Italia venivano chiamati in maniera diversa da regione a regione, venendo indicati ad esempio con gli appellativi pi\u00f9 generici e diffusi di \u00abpraticone\u00bb, \u00abmagara\u00bb, o \u00abfattucchiera\u00bb. \u00abHerbane\u00bb \u00e8 il nome delle esperte nelle propriet\u00e0 della vegetazione. I Benandanti del Friuli, studiati dall'antropologo Ginzburg in un celebre saggio, sono tra i pi\u00f9 conosciuti.\nIl ruolo primario di questi praticanti, come nel resto d'Europa, era quello di guaritori, sia con l'uso delle erbe, che attraverso rituali, divinazioni e pratiche spirituali. La guarigione spirituale era creduta avvenire attraverso l'uso di un potere chiamato \"l.a forza\", \"la virt\u00f9\" o \"il Segno\". Spesso esso veniva trasmesso segretamente all'interno della famiglia e conservato gelosamente. Questa forma di guarigione consisteva spesso nella rimozione del malocchio o di altre forme di presunte maledizioni.\nPoich\u00e9 molte di queste pratiche in certe zone d'Italia sono sopravvissute pi\u00f9 a lungo che nel resto d'Europa, soprattutto nel mondo delle campagne o nel Sud, ci\u00f2 ha permesso il loro studio diretto da parte di antropologi e studiosi del folklore. Uno dei pi\u00f9 celebri fu Ernesto de Martino.\nL'antropologa italo-americana Sabina Magliocco ha sottolineato inoltre la credenza di questi praticanti di avere a che fare con creature soprannaturali e spiriti, sia benevoli (che li avrebbero aiutati) sia maligni, contro cui combattere. Tra questi ultimi i morti inquieti, i diavoli o le streghe soprannaturali, capaci di arrecare il male alle persone. Tra gli spiriti benevoli invece facevano parte oltre a santi e beati, spesso anche gli antenati e i cari estinti, che venivano chiamati in soccorso. Anche oggetti di varia natura venivano utilizzati per aiutare in queste pratiche, come corde per legare o sciogliere, coltelli e forbici per tagliare via il male, specchi e scodelle dove praticare la divinazione, o armi e fruste schioccanti, per spaventare e scacciare gli esseri malevoli."}
{"id": "5597760", "revid": "124581908", "url": "https://it.wikipedia.org/wiki?curid=5597760", "title": "Pablo Mazza", "text": "Carriera.\nSegna una rete in Europa League 2015-2016 con l', contro lo il 17 settembre 2015.\nIn carriera ha segnato in totale 4 reti in 16 presenze in Europa League."}
{"id": "5597761", "revid": "1086846", "url": "https://it.wikipedia.org/wiki?curid=5597761", "title": "Preston North End Football Club 2014-2015", "text": "Questa voce raccoglie le informazioni riguardanti il Preston North End Football Club nelle competizioni ufficiali della stagione 2014-2015."}
{"id": "5597764", "revid": "599013", "url": "https://it.wikipedia.org/wiki?curid=5597764", "title": "Milan Mi\u0161\u016fn", "text": "Caratteristiche tecniche.\nTerzino sinistro, all'occorrenza si adatta anche al ruolo di centrale di difesa.\nCarriera.\nClub.\nIl Dukla Pribram lo fa esordire a diciotto anni e lo schiera con discreta frequenza fino al gennaio 2009, quando il Celtic Glasgow decide di acquistare il cartellino del difensore ceco in cambio di circa \u20ac 1,35 milioni. A Glasgow, Mi\u0161\u016fn non gioca alcun incontro con la prima squadra e nel 2010 \u00e8 ceduto in prestito al Dundee United. Nel mercato invernale del 2012, il Viktoria Pilsen lo riporta in Repubblica Ceca a titolo gratuito e un mese dopo, nel febbraio 2012, lo cede in prestito al Pribram: quest'ultimo club ne riscatta definitivamente il cartellino e il difensore torna a giocare regolarmente dopo tre anni. Dopo una breve esperienza con i colori dello Jablonec, nel 2015 si accasa al Vysocina Jihlava."}
{"id": "5597765", "revid": "287204", "url": "https://it.wikipedia.org/wiki?curid=5597765", "title": "Cantone di Pays de Serres Sud-Quercy", "text": "Il Cantone di Pays de Serres Sud-Quercy \u00e8 una divisione amministrativa degli arrondissement di Castelsarrasin e di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5597766", "revid": "110157", "url": "https://it.wikipedia.org/wiki?curid=5597766", "title": "CD33", "text": "CD33 \u00e8 una proteina con funzione di recettore transmembrana, espressa dalle cellule mieloidi e dalle cellule di kupffer, che promuove l'adesione cellulare acido sialico-dipendente."}
{"id": "5597767", "revid": "767487", "url": "https://it.wikipedia.org/wiki?curid=5597767", "title": "Vojt\u011bch Kubista", "text": "Caratteristiche tecniche.\nInterno di centrocampo, pu\u00f2 essere schierato come mediano o come difensore centrale."}
{"id": "5597768", "revid": "1094066", "url": "https://it.wikipedia.org/wiki?curid=5597768", "title": "Colori e simboli dell'Associazione Calcio Milan", "text": "Questa voce raccoglie le informazioni riguardanti i colori e simboli dell'Associazione Calcio Milan.\nLa societ\u00e0 calcistica di Milano, fin dalla sua nascita nel 1899, utilizza come colori sociali le tinte del rosso e del nero, da cui il soprannome di \"Rossoneri\"; queste vennero scelte da Herbert Kilpin, fondatore e primo capitano del club, a rappresentare rispettivamente il fuoco dei diavoli milanisti e la paura degli avversari nell'affrontarli. Per derivazione, tra i simboli del club c'\u00e8 la figura del Diavolo, da cui l'altro soprannome di \"Diavoli\"; dall'araldica cittadina \u00e8 inoltre presa a prestito la bandiera di Milano, una croce rossa su campo bianco, che dagli albori e per lungo tempo \u00e8 stata sfoggiata sopra le casacche come scudo societario, e oggi inserita all'interno dello stemma milanista.\nLa maglia.\nPrima divisa.\nStoria.\nFin dalle origini, il Milan vest\u00ec quella che rimarr\u00e0 per tutta la sua storia la propria, canonica, uniforme: una maglia palata rossonera, abbinata a pantaloncini bianchi e calzettoni neri; nei decenni seguenti, solo ciclici cambiamenti dettati dalle mode del tempo andranno a intaccare questo schema, che tuttavia rimarr\u00e0 pressoch\u00e9 inalterato sino ai giorni nostri. A cavallo tra XIX e XX secolo, la prima casacca dei \"Rossoneri\" fu una semplice camicia di seta caratterizzata da una fitta rigatura, con lo scudo cittadino di Milano cucito all'altezza del cuore; i pantaloni \u2014 o, forse, sarebbe il caso di parlare di \"braghe\" \u2014 presentavano inoltre una foggia decisamente ampia. In questa decade iniziale, da segnalare lo speciale abbigliamento del fondatore Herbert Kilpin che \u2014 probabilmente per rimarcare le sue origini \"british\", o solo per meglio identificare il suo doppio ruolo di allenatore e capitano \u2014 alla sopracitata divisa aggiungeva un singolare berretto di stampo anglosassone, anch'esso a strisce rosse e nere.\nIl 1911 port\u00f2 in casa meneghina il primo cambio di stile degno di nota: la camicia degli albori lasci\u00f2 spazio a una vera maglia da gioco, chiusa nello scollo da tre bottoni, sopra cui le righe andarono ad allargarsi sempre pi\u00f9; anche le braghe d'inizio Novecento si accorciarono per diventare dei normali pantaloncini. Sulla schiena, la successiva apposizione dei numeri di gioco avvenne colorandoli di bianco. Tale muta sopravviver\u00e0 alle due guerre mondiali e verr\u00e0 sfoggiata sino alla primavera 1961. In questo lungo lasso di tempo, nel corso degli anni 1930 le casacche mostrarono uno scollo a \"V\" e, data la situazione politica in cui si trovava l'Italia del periodo interbellico \u2014 che peraltro port\u00f2 il club, sul finire del decennio, a italianizzare il proprio nome in un pi\u00f9 autarchico \"Associazione Calcio Milano\" \u2014, allo stemma comunale sul petto venne affiancato il fascio littorio del regime fascista al potere.\nL'approdo negli anni 1960 fu segnato dal ritorno \"in auge\" delle sottili strisce delle origini, stabilmente utilizzate fino alla met\u00e0 degli anni 1980 salvo una breve parentesi all'inizio di questo decennio, in cui si rividero dei pali rossoneri nuovamente di maggiore ampiezza. In questo stesso intervallo di tempo, specificatamente tra i campionati 1979-1980 e 1980-1981, la maglietta del Milan si rese protagonista di un importante primato portando al debutto nel calcio italiano, in via sperimentale, i cognomi dei calciatori sulla schiena: la novit\u00e0 ebbe tuttavia una saltuaria applicazione e ancor pi\u00f9 un'effimera vita, presto rigettata da Federazione e Lega Calcio che apriranno a questa soluzione solamente dalla stagione 1995-1996. Da non dimenticare, inoltre, un \"makeover\" fugacemente ammirato nel campionato 1981-1982, con il ricorso per la prima divisa a pantaloncini di colore rosso al posto dei tradizionali bianchi.\nCome accennato, sino a met\u00e0 degli anni 1980 sulla maglietta dei \"Diavoli\" la fecero da padrone le sottili strisce degli albori: singolare la scelta stilistica applicata alle maniche della casacca del campionato 1985-1986, dove le righe non seguivano l'andamento delle braccia ma di contro fasciavano gli arti, riproponendo il verso della rigatura applicata al petto; anche tale innovazione, cos\u00ec come i succitati cognomi, avr\u00e0 breve durata. La stagione 1986-1987 segn\u00f2 un importante punto di snodo, quando al ritorno sulla maglia di una rigatura pi\u00f9 ampia venne abbinata la ben pi\u00f9 rilevante novit\u00e0 di una diversa tonalit\u00e0 di rosso, pi\u00f9 accesa rispetto alla tradizione, per una muta definita \u00abtelevisivamente al passo con i tempi\u00bb. In misura minore, dalla fine degli anni 1980 i diversi sponsor tecnici dell'epoca scelsero di modificare la canonica uniforme: dapprima, colorando di bianco i vecchi calzettoni neri, ottenendo cos\u00ec un effetto \"all white\", e successivamente in senso opposto, ricorrendo a pantaloncini neri che generarono una predominanza scura nella zona inferiore dell'uniforme; tali licenze creative ebbero termine solo pochi anni dopo l'inizio del III millennio.\nDa qui in avanti, di fatto, la divisa milanista non mut\u00f2 pi\u00f9 sia nell'abbinamento maglia-pantaloncini-calzettoni che nell'ampiezza della rigatura rossonera. Il template delle origini rifece capolino solo in tre frangenti: dapprima nel 1999, in occasione del centenario della societ\u00e0, quando ci fu l'esatta riproposizione della casacca sfoggiata da Kilpin e compagni; successivamente nella stagione 2011-2012, con una maglia ispirata a quella che esattamente cento anni prima aveva dato all'allora \"Milan Foot-Ball and Cricket Club\" il primo titolo italiano della sua storia; infine nell'annata 2019-2020. All'inizio del XXI secolo, la divisa casalinga del club meneghino mut\u00f2 di anno in anno solo in piccoli particolari; tra le innovazioni ci furono l'inserimento di dettagli in bianco, soprattutto per quanto concerne colletto e bordini, e il ricorso all'oro, colore talvolta usato anche per i numeri di maglia.\nSeconda divisa.\nStoria.\nLa maglia di cortesia del Milan, nel corso dei decenni, \u00e8 stata pressoch\u00e9 bianca con dettagli rossoneri, attingendo talvolta a template fasciati \u2014 soprattutto nel secondo dopoguerra, e di nuovo a cavallo degli anni 1980 e 1990 \u2014 o con palo. In linea generale \u00e8 tuttavia la semplice divisa \"all white\" quella che identifica nell'immaginario collettivo le trasferte del club: ulteriormente, grazie al fatto di essere stata indossata dal 1963 in poi in quasi tutte le finali internazionali giocate \u2014 e spesso vinte \u2014 dalla squadra, tale uniforme ha assunto nel tempo un notevole rilievo nell'iconografia milanista e, di riflesso, nella storia del calcio mondiale, guadagnandosi per questo il soprannome di \"The Lucky One\".\nTra le poche eccezioni, l'unica deroga a questa prassi si verific\u00f2 a met\u00e0 degli anni 1940, quando il club ricorse a una casacca fasciata che, tuttavia, riproponeva le due tinte della prima divisa, con una predominanza nera nella stagione 1943-44, e rossa nel 1945-1946; \u00e8 inoltre degna di nota la moderna consuetudine che, limitatamente alle trasferte sul terreno del , dalla stagione 1998-99 vede il Milan presentarsi allo stadio Renato Dall'Ara quasi stabilmente con un particolare completo spezzato, composto dalla tradizionale seconda maglia bianca abbinata a pantaloncini di diverso colore, solitamente rossi o pi\u00f9 raramente neri.\nTerza e quarta divisa.\nStoria.\nPur avendo in archivio sporadici esperimenti risalenti agli anni 1930 e 1940, \u00e8 solo con gli anni 1990 che il Milan ha iniziato a dotarsi stabilmente di una terza divisa nella propria fornitura tecnica. Nonostante questi capi siano i meno legati alla tradizione e giocoforza i pi\u00f9 influenzati dalle mode stilistiche del momento, fatto sta che, dopo il debutto avvenuto nel biennio 1994-96 con un completo giallo \u2014 rimasto nella memoria dei tifosi per avere contraddistinto l'affermazione nella Supercoppa UEFA 1994 \u2014, e un altro successivo biennio marchiato da template \"all red\", dalla stagione 1998-99 il club mostra di prediligere uno schema cromatico ben definito in questo ambito, ovvero uniformi nere con dettagli rossi; dagli anni 2010 in poi, queste hanno talvolta presentato ulteriori inserti tricolori volti a richiamare l'italianit\u00e0, suscitando tuttavia rimostranze a causa dello storico significato assunto dalle tinte nazionali nello sport italiano. Tra le rare eccezioni all\"all black\", si segnalano opzioni come il grigio, l'oro e il verde.\nTra le annate 1995-96 e 2002-03, inoltre, la squadra lombarda ha saltuariamente tentato di proporre una quarta divisa, concetto tuttavia incapace di radicarsi nell'immagine milanista.\nDivise dei portieri.\nGli estremi difensori del Milan non hanno globalmente lasciato negli annali divise di riferimento, eccezion fatta per la maglia gialla di Enrico Albertosi nella seconda met\u00e0 degli anni 1970 e, prima ancora, per Fabio Cudicini, portiere rossonero a cavallo degli anni 1960 e 1970, il quale si guadagn\u00f2 il soprannome di \"Ragno Nero\" per via dell'uniforme indossata all'ombra della Madonnina: una muta completamente nera con bordini rossi che fece epoca.\nAltre divise.\nNel corso della sua storia il Milan ha attinto anche a speciali divise, appositamente create \"ad hoc\" per particolari sfide o ricorrenze. La prima volta risale al 20 settembre 1926 quando a Milano una rappresentativa cittadina, vestita in maglia granata, super\u00f2 4-1 una corrispettiva tedesca. Il 27 novembre 1949, in occasione della partita contro l'Austria Vienna per i festeggiamenti del 50\u00ba anniversario di fondazione del Milan, quando i giocatori dell'Inter e del Milan si trovarono a giocare assieme, sotto la bandiera della rappresentativa di Milano, con una maglia bianca fasciata dove l'azzurro dell'Inter e il rosso del Milan trovavano spazio nella fascia rossonerazzurra che attraversava il busto.\nDue anni dopo, in occasione della semifinale di Coppa Latina 1951 contro l'Atl\u00e9tico Madrid, i rossoneri non disponevano di un set di divise che si differenziasse abbastanza dalle maglie biancorosse dei rivali, sicch\u00e9 nei momenti precedenti l'incontro vennero frettolosamente acquistate delle camicie azzurre a mezze maniche, con cui i giocatori meneghini affrontarono e superarono gli spagnoli; l'esito di quella partita spinse verosimilmente il Milan a rivestirsi scaramanticamente d'azzurro per la finale dell'edizione del 1953, tuttavia in questo caso persa contro i francesi dello Stade Reims.\nIl 13 ottobre 1965, in un incontro valido per la \"Coppa Principe Filippo d'Edimburgo\" contro il Chelsea, i giocatori di Inter e Milan indossarono una maglia bianca rossocrociata, simile a quella adottata dai concittadini dell'Ambrosiana nella stagione 1928-1929. Infine, per la sfida benefica del 17 dicembre 1980 con il , volta a sostenere i terremotati irpini, e per quelle d'inizio 1982 in cui fece da \"sparring partner\" alle nazionali polacca e peruviana in vista del , il MilanInter scese in campo al Meazza in una divisa azzurra che richiamava quella italiana.\nA cavallo degli anni 1980 e 1990, in occasione delle quattro finali di Coppa dei Campioni/Champions League disputate, il Milan cre\u00f2 delle speciali casacche da utilizzare in tali appuntamenti, bianche con bordini rossoneri (differenti dalle seconde mute stabilmente utilizzate in quel periodo), che andavano a ricalcare lo storico completo \"all white\" con cui il club sollev\u00f2 nel 1963 la sua prima Coppa dei Campioni: da allora, una consuetudine per i meneghini ogni qual volta si presentano dinanzi a una finale europea.\nNel 1999, anno del centenario milanista, la squadra affianc\u00f2 alle divise della stagione 1999-2000 un'uniforme celebrativa che riprendeva, nello stile, quello della progenitrice del 1899; la stessa maglia, con tricolore ricamato sulla manica, venne indossata per un'ultima volta il 6 maggio 2001 contro il , nella ricorrenza del centenario dal primo scudetto rossonero. Similmente, il 15 dicembre 2019, per celebrare i 120 anni del club rossonero, i giocatori sono scesi in campo contro il indossando una maglia speciale che, rispetto a quella stagionale, recava dettagli dorati.\nDegno di nota anche quanto accaduto in occasione dell'incontro del 27 febbraio 2016 contro il , quando la squadra sfoggi\u00f2 una maglia celebrativa del trentennale della presidenza Berlusconi, recante il ricamo \"20 febbraio 1986\u00a0\u2013 20 febbraio 2016\" accompagnata dalla firma autografa di Silvio Berlusconi.\nSponsor tecnici.\nElenco degli sponsor tecnici del Milan.\nColori e simboli.\nColori.\nDurante tutta la sua storia il Milan ha avuto come colori distintivi il rosso e il nero. Tali colori furono scelti, come disse Herbert Kilpin, per rappresentare il fuoco dei diavoli milanisti (rosso) e la paura degli avversari nell'affrontarli (nero).\nI giocatori indossano una maglia a strisce rosse e nere, motivo per il quale fu dato loro il soprannome di \"rossoneri\", pantaloncini bianchi e calzettoni neri. La divisa di trasferta \u00e8 sempre stata di colore bianco; con tale divisa il Milan ha vinto 6 finali su 8 di Coppa dei Campioni/Champions League, avendo perso solo contro l'Ajax nel 1994-1995 e contro il Liverpool nel 2004-2005 mentre ha vinto solo 1 finale su 3 con la maglia rossonera. La terza maglia, invece, viene usata pi\u00f9 raramente e nel corso degli anni \u00e8 cambiata con una certa frequenza: \u00e8 stata prevalentemente nera, ma anche gialla, azzurra, rossa, argento e oro.\nSimboli ufficiali.\nStemma.\nLo storico stemma milanista, fin dalla nascita del club si conf\u00e0 di un ovale bianco, inglobante a sua volta un cerchio diviso a met\u00e0 tra i colori rossoneri, a sinistra, e lo stemma di Milano, a destra; sempre all'interno dell'ovale, in alto trova posto il nome (\"Milan\") o l'acronimo (\"ACM\") della squadra, mentre in basso l'anno di fondazione (\"1899\").\nCi\u00f2 nonostante, per alcuni decenni e fino agli anni 1940, sulle maglie del club \u00e8 stato ben visibile un semplice scudo crociato che si rif\u00e0 alla croce di San Giorgio, uno degli elementi che compongono lo stemma cittadino milanese. Come richiamo alla tradizione, lo scudo ricompare sulla prima divisa solo dalla stagione 2014-15, ma la croce rossa su fondo bianco sar\u00e0, assieme ai colori sociali rosso e nero, una componente costantemente presente nel logo del Milan.\nDato che uno dei soprannomi, derivante dai colori della societ\u00e0, \u00e8 quello de \"Il Diavolo\", nel 1979 le celebrazioni per la vittoria del cosiddetto \"scudetto della stella\" portarono all'introduzione di un nuovo stemma: disegnato dall'agenzia Zeta di Milano, e colloquialmente noto come il \"Diavoletto\", vedeva la \"silhouette\" stilizzata di un diavolo rosso, affiancato a sinistra dalla stella simboleggiante i dieci campionati vinti. Tale simbolo trov\u00f2 posto sopra le casacche rossonere fino alla met\u00e0 degli anni 1980, e per la sua spiccata immagine \"vintage\" rifar\u00e0 capolino dal 2018 nell'identit\u00e0 societaria milanista come \"secondary logo\".\nL'inizio della presidenza Berlusconi, nel 1986, coincise con il ritorno allo storico ovale, da allora in uso; l'ultimo \"restyling\", datato 1998, si segnal\u00f2 unicamente per l'avvicendamento tra il nome \"Milan\" e la sigla \"ACM\" nella parte superiore dell'ovale. Tra la seconda met\u00e0 degli anni 1980 e la prima met\u00e0 degli anni 1990 la propriet\u00e0 Berlusconi introdusse inoltre come \"secondary logo\" un \"wordmark\" consistente nella semplice denominazione , colorata nelle tinte sociali rossonere, queste divise orizzontalmente da una linea bianca che attraversava l'intero logotipo: tale simbolo, oltre a quella della squadra di calcio, nella stagione 1993-1994 contraddistinse anche le \"corporate identity\" di tutte le sezioni della Polisportiva Milan.\nMascotte.\nDal 16 febbraio 2006 la mascotte ufficiale del Milan, disegnata dalla Warner Bros., \u00e8 Milanello, un diavolo rosso con la divisa rossonera e un pallone da calcio, il cui nome omaggia peraltro quello del centro sportivo del club. In precedenza, negli anni 1990 tale ruolo era affidato a Dudy, versione milanista di Five, storica mascotte della rete televisiva Canale 5; sia la squadra sia l'emittente erano all'epoca di propriet\u00e0 di Silvio Berlusconi, e \"Dudy\" era il soprannome del suo secondogenito Pier Silvio.\nInni e canzoni.\nDal 2015 il rapper Emis Killa e il bassista Saturnino sono gli interpreti dell'inno ufficiale del Milan, \"#Rossoneri\", lanciato in occasione del 116\u00ba anniversario del club. In precedenza, dal 1988 l'inno ufficiale del club era \"Milan, Milan\", scritto a quattro mani dal cantautore Tony Renis, tifoso rossonero, e da Massimo Guantini, con alcuni piccoli interventi nel testo da parte dell'allora \"patron\" milanista Silvio Berlusconi. Gi\u00e0 nel 1984 un altro musicista di fede rossonera, Enzo Jannacci, aveva scritto e interpretato per la squadra meneghina l'inno \"Mi-mi-la-lan\".\nSoprannomi.\nIl Milan ha come suoi principali soprannomi quello di \"Diavoli\", dettato dalla figura del Diavolo citata da Herbert Kilpin fin dalla fondazione del club, nel dicembre 1899, e che il vignettista Carlin (cui si deve peraltro l'ideazione di tanti altri famosi stemmi del calcio italiano) affibbi\u00f2 definitivamente al club nell'ottobre 1928 \u2014 con la motivazione che \u00abnon ha paura di assidersi su qualunque braciere e mette la coda ovunque\u00bb \u2014, e quello pi\u00f9 immediato di \"Rossoneri\" che, semplicemente, si rif\u00e0 alle tinte della maglia milanista.\nTuttavia, nei suoi primi decenni di vita il Milan veniva anche visto come la squadra di riferimento delle classi popolari di Milano, all'epoca un polo prettamente industriale (in contrapposizione ai rivali dell'Inter, il cui tifo era considerato appannaggio dei \"ba\u00f9scia\" della borghesia cittadina). In ragione di ci\u00f2, i supporter nerazzurri appellarono a lungo i rossoneri come i \"casciav\u00ect\" \u2014 \u00abcacciaviti\u00bb, parola che in dialetto milanese indica scherzosamente l'operaio \u2014, proprio a sottolineare l'estrazione sociale dell'allora tifoso medio del \"Diavolo\"; un termine che, seppur inizialmente recepito in maniera spregiativa, col passare del tempo \u00e8 stato invece fatto proprio nonch\u00e9 fieramente ostentato dagli stessi supporter rossoneri. Sempre in ragione della loro primogenitura proletaria, i tifosi milanisti erano inoltre additati come i \"tramv\u00e8e\", cio\u00e8 in grado di raggiungere lo stadio di San Siro unicamente con i mezzi pubblici (a differenza dell'interista che poteva permettersi la \"mutur\u00e8ta\").\nQuesta originaria accezione popolare che contraddistingueva il mondo rossonero and\u00f2 a scemare sul finire degli anni 1960, in coincidenza con la riconfigurazione dell'assetto socio-economico dell'Italia e, in special modo, della realt\u00e0 lombarda, divenendo pertanto anacronistica e pressoch\u00e9 desueta se non per motivi puramente burloneschi o di sfott\u00f2."}
{"id": "5597769", "revid": "1543377", "url": "https://it.wikipedia.org/wiki?curid=5597769", "title": "Autobus Atac SPA C-9000", "text": "Gli autobus SPA C-9000 della rete di Roma sono stati un gruppo mai esattamente quantificato di veicoli autobus adibiti al servizio urbano della citt\u00e0.\nStoria.\nDopo gli esperimenti della SRTO, che cessano nel 1910, varia documentazione d'archivio attesta che l'esercizio di linee autobus urbane a Roma viene proseguito, forse dall'Ufficio Tecnologico del comune. Di questo esercizio non si sa nulla, salvo che nel 1914 sono attivi quattro autoservizi. La riprova \u00e8 in un preliminare dello stesso anno che il comune di Roma sottoscrive coi signori John Duncan Carmichael e Thomas Phile, due imprenditori inglesi che avrebbero dovuto esercitare in regime di appalto una rete di dodici linee autobus, quattro delle quali - precisa il documento - sono in esercizio alla data di stipula del compromesso, e quindi al 1 luglio 1914. Dato che da fonte SRTO si sa che i veicoli sperimentali sono stati restituiti, e che un ulteriore documento attesta che la totale sospensione del servizio avviene nel 1916, a causa dello stato di guerra, si pu\u00f2 ipotizzare che a circolare siano stati gli SPA modello C9000, la cui produzione risulta avviata nel 1909. Posto che \u00e8 dubbio si potr\u00e0 mai risolvere il mistero, a lasciarlo credere \u00e8 un'immagine di piazza Venezia, nella quale \u00e8 ripresa una di queste vetture con due vedute, una che mostra l'altare della patria con delle impalcature, l'altra che mette bene in evidenza il simbolo del comune sulle fiancate. La presenza di impalcature lascia intendere che le due foto siano state scattate a lavori ancora in corso, prima dell'inaugurazione del monumento (avvenuta nel 1911), e ci\u00f2 darebbe ragione di credere che almeno una parte di queste vetture fosse gi\u00e0 in circolazione nel 1910, lo stesso anno in cui nella documentazione ufficiale SRTO (almeno quella di cui si dispone), scompaiono gli autobus sperimentali.\nTecnica.\nCome nei veicoli della SRTO i C-9000 sono costruiti sul normale telaio per gli autocarri dove, al posto del cassone, viene \"poggiata\" una cassa in legno destinata ai viaggiatori di evidente discendenza tranviaria, con panche longitudinali e accessi su entrambi i lati, chiusi da cancelletti. Nulla di sa dei motori e dell'apparato frenante.\nVicende.\nI tempi di arrivo.\nLa storia di queste vetture \u00e8 densa di lacune, essenzialmente dovute alla contradditoriet\u00e0 dei pur pochi dati disponibili. Se non \u00e8 accertata la loro presenza a Roma negli anni '10 si sa per certo che dopo la prima guerra mondiale, in vista della ricostituzione di una rete automobilistica, il comune di Roma bandisce una gara per l'acquisto di sei vetture, vinta dalla SPA per gli chassis e dalla Macchi per le carrozzerie. Dodici vetture analoghe sono acquistate in periodo non accertato del 1920, anno in cui sono attive due autorimesse: una al Circo Massimo, dove si trovano le sei vetture del 1919, e una in locali presi in affitto dall'Istituto Nazionale di educazione fisica, nella zona dei Parioli. In gestione comunale sono verniciati in giallo e rosso. Nel 1924, quando la rete viene data in appalto alla \"Societ\u00e0 Anonima Trasporti Ugolini - T.U.\" i veicoli sarebbero in totale 48, 29 dei quali, riverniciati esternamente in bianco, passano in comodato al nuovo esercente che, da parte sua, mette in circolazione anche numerosi autobus ad accumulatori.\nAlla cessazione dell'appalto, tuttavia, le vetture SPA che passano all'azienda municipale, riverniciate in doppio-verde, sono soltanto 14. Questa differenza si potrebbe spiegare dando per buona l'ipotesi che la Ugolini operasse non soltanto nella capitale. Questa azienda, infatti, che a Roma viene costituita con regolare atto notarile a tre giorni dall'assunzione del servizio, sembra che esercitasse autoservizi anche in altre citt\u00e0, in ognuna con una diversa ragione sociale; a Cesena, ad esempio, dove si ha notizia di una ditta chiamata \"Trasporti Romagnoli - Ugolini\", che nel 1924 esercita l'autolinea Cesena citt\u00e0-Cesena stazione FS con una vettura autoelettrica (ma la stessa ditta esercita anche l'autolinea Pescara-Pineta, sulla quale fanno servizio cinque autoelettriche e un autobus SPA C9000). Tracce di una ditta Ugolini esistono anche a Napoli e a Bologna (sempre con nomi del tipo Trasporti Ugolini), e se si prende per buona l'ipotesi che facciano tutte riferimento agli stessi azionisti si deve ritenere che possa esserci stato un non indifferente movimento di vetture tra i vari parchi, e ci\u00f2 spiegherebbe la differenza tra le vetture SPA poc'anzi notata, ed anche la notizia che vuole un gruppo di (quelle numerate da 169 a 171), in servizio a Roma solo per breve tempo.\nCome che sia 14 vetture SPA C9000 tornano in mano all'azienda municipale. Non sono note l'esatta consistenza e la data di radiazione di questi mezzi, ma almeno tredici unit\u00e0 sono ancora presenti al 1\u00ba gennaio 1929 presso l'autorimessa Portuense (via Bellani), seppure non pi\u00f9 impiegate attivamente. Non si sono trovati dati relativi alla radiazione di questi autobus, ma un ordine di servizio del 1935 (che dispone il definitivo accantonamento di due autocarri di servizio su telaio C9000, targati 4535 e 23867), d\u00e0 modo di credere che siano stati accantonati entro i primi mesi del 1930 per essere trasformati (in tutto o in parte), quale veicoli di servizio.\nA complicare ulteriormente il ragionamento relativo agli SPA \u00e8 anche l'immagine qui a lato, nella quale si vede uno di questi autobus in via del Tritone sicuramente dopo il 1\u00ba marzo 1925 (la vettura e i tram municipali circolano a destra), ma altrettanto sicuramente prima del 19 settembre 1927 (poich\u00e9 la tabella di linea reca il numero 4). La foto risale quindi, e senza ombra di dubbio, al periodo della gestione Ugolini, ci\u00f2 che per\u00f2 contrasta con la colorazione esterna dell'autobus, che non \u00e8 evidentemente quella regolamentare in bianco ghiaccio della Ugolini, visibile nelle immagini proposte poc'anzi. Che si tratti di una vettura gi\u00e0 utilizzata dal comune ed ancora non aggiornata nella colorazione \u00e8 la spiegazione pi\u00f9 facile, ma si pu\u00f2 anche credere che si tratti di uno dei numerosi autobus giunti provvisoriamente a Roma durante l'esercizio privato della rete, provenienti con molta probabilit\u00e0 dalle altre societ\u00e0 Ugolini contemporaneamente operanti in altre citt\u00e0, che in virt\u00f9 della temporanea presenza nella capitale non sono aggiornati nella livrea esterna.\nLe porte di accesso.\nIn tutte le immagini disponibili i veicoli SPA si presentano o con quattro accessi (due per lato), o con un solo accesso posteriore, sistemato a sinistra o a destra a seconda della mano in vigore per la marcia stradale (che dal 1 marzo 1925 a Roma viene modificata da sinistra a destra). Nonostante varie ipotesi ad oggi non \u00e8 mai stato possibile stabilire se fossero due gruppi diversi o una modifica delle casse.\nNumerazione.\nLa prima numerazione certa di cui si ha notizia \u00e8 quella attribuita dalla Ugolini. I veicoli sono 48 e sono numerati nel centinaio 1, ricevendo i numeri 101-148. Nel 1927, riscattato il servizio autobus, l'ATAG classifica gli autobus adottando lo stesso criterio del pari/dispari adottato nel 1911 per i tram (dispari materiale motore, pari materiale rimorchiato), utilizzando i numeri da 011 in poi, ossia riutilizzando anche i numeri che, dal 101 in poi, erano gi\u00e0 stati assegnati ai tram: non esistendo al momento rimorchi per autobus (e ad oggi sono stati solo tre), si utilizzano naturalmente i soli numeri dispari, con un enorme spreco di numeri. Introduce per\u00f2 due nuovi elementi:\nSulla base di questi criteri in gestione ATAG i 14 SPA C-9000 rimasti in circolazione sono numerati B.101-B.127."}
{"id": "5597771", "revid": "287204", "url": "https://it.wikipedia.org/wiki?curid=5597771", "title": "Budapest (brano musicale)", "text": ""}
{"id": "5597772", "revid": "122278498", "url": "https://it.wikipedia.org/wiki?curid=5597772", "title": "Campionati del mondo di atletica leggera 1983 - 100 metri piani maschili", "text": "Record.\nPrima della competizione, il record mondiale e il record dei campionati della specialit\u00e0 erano i seguenti:\nRisultati.\nBatterie.\nSi qualificano alle semifinali i primi quattro classificati di ogni batteria.\nSemifinali.\nSi qualificano alla finale i primi quattro classificati di ogni batteria.\nFinale.\nLa finale si \u00e8 svolta luned\u00ec 8 agosto."}
{"id": "5597773", "revid": "287204", "url": "https://it.wikipedia.org/wiki?curid=5597773", "title": "Cantone di Quercy-Aveyron", "text": "Il Cantone di Quercy-Aveyron \u00e8 una divisione amministrativa dell'Arrondissement di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5597777", "revid": "1305772", "url": "https://it.wikipedia.org/wiki?curid=5597777", "title": "Chapter V", "text": ""}
{"id": "5597779", "revid": "767487", "url": "https://it.wikipedia.org/wiki?curid=5597779", "title": "Ridolini fra i cinesi", "text": "Ridolini fra i cinesi (\"The Fly Cop\") \u00e8 un cortometraggio muto del 1920 diretto da Mort Peebles, Larry Semon e Norman Taurog.\nProduzione.\nIl film fu prodotto dalla Vitagraph Company of America (come Big V Comedies).\nDistribuzione.\nDistribuito dalla Vitagraph Company of America, il film - un cortometraggio in due bobine - usc\u00ec nelle sale cinematografiche USA il 29 marzo 1920.\nIl cortometraggio \u00e8 stato inserito in un'antologia dedicata a Larry Semon della Looser Than Loose Publishing dal titolo \"Larry Semon, An Underrated Genius, Volumes 1 and 2 (1917-1927)\" uscita in DVD e distribuita negli statunitensi nell'agosto 2006."}
{"id": "5597782", "revid": "287204", "url": "https://it.wikipedia.org/wiki?curid=5597782", "title": "Cantone di Quercy-Rouergue", "text": "Il Cantone di Quercy-Rouergue \u00e8 una divisione amministrativa dell'Arrondissement di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5597802", "revid": "481666", "url": "https://it.wikipedia.org/wiki?curid=5597802", "title": "Big V Comedies", "text": ""}
{"id": "5597803", "revid": "2146946", "url": "https://it.wikipedia.org/wiki?curid=5597803", "title": "Nik\u00e3o", "text": "Caratteristiche tecniche.\nTrequartista, pu\u00f2 giocare come esterno d'attacco su entrambe le fasce."}
{"id": "5597806", "revid": "767487", "url": "https://it.wikipedia.org/wiki?curid=5597806", "title": "Terry's Tea Party", "text": "Terry's Tea Party \u00e8 un cortometraggio muto del 1916 diretto da Larry Semon.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 aprile 1916."}
{"id": "5597812", "revid": "714843", "url": "https://it.wikipedia.org/wiki?curid=5597812", "title": "Artefatto (fantasy)", "text": ""}
{"id": "5597821", "revid": "113780855", "url": "https://it.wikipedia.org/wiki?curid=5597821", "title": "Felo de se", "text": "Felo de se \u00e8 una locuzione latina, il cui significato letterale \u00e8: \"fellone da s\u00e9\" ed \u00e8 un termine legale arcaico (soprattutto in uso nell'area anglosassone) utilizzato per indicare il suicidio di una persona o la sua morte durante un tentativo di commettere un altro crimine (ad esempio un furto o un omicidio).\nStoria del termine.\nSecondo quanto stabilito dalla common law inglese, un adulto che commetteva suicidio era letteralmente un fellone e secondo la religione gli era riservata una sepoltura indegna, cio\u00e8 senza i dovuti sacramenti, spesso lungo i cigli delle strade di campagna. Le sepolture dei \"felo de se\" avevano luogo tipicamente di notte, senza clero o parenti, ed il luogo veniva mantenuto segreto dalle autorit\u00e0. Un bambino o una persona malata di mente che si fossero uccisi, ad ogni modo, non erano considerati \"felo de se\" e non venivano puniti post-mortem per le loro azioni. Attualmente il termine non \u00e8 pi\u00f9 usato a livello legale.\nSoprattutto durante i secoli XVII e XVIII i casi di suicidio iniziarono sempre pi\u00f9 ad essere considerati come atti di temporanea insanit\u00e0 di mente e come tale molti coroner iniziarono a dichiarare le vittime di suicidio come \"non compos mentis\" piuttosto che \"felo de se\".\nLa definizione continu\u00f2 ad essere utilizzata ad ogni modo per coloro che decidevano di suicidarsi in attesa di verdetti ufficiali da parte dei tribunali, a quanti si togliessero la vita volontariamente per sfuggire ad un processo o ad una punizione da parte del governo o ancora a quanti morissero durante un tentativo di commettere un altro caso di fellonia, ad esempio un ladro che fosse stato ucciso dal proprietario della casa dove si trovava a rubare. \nL'espressione \"Felo de se\" si trova in una poesia di Amy Levy e del poeta georgiano Richard Hughes. Si trova nel romanzo Infinite Jest di David Foster Wallace, in riferimento alla morte del regista James Orin Incandenza. \u00c8 anche il titolo di un libro di R. Austin Freeman."}
{"id": "5597828", "revid": "767487", "url": "https://it.wikipedia.org/wiki?curid=5597828", "title": "Autobus Atac Lancia Eptajota", "text": "Gli autobus Lancia Eptajota della rete di Roma sono stati un gruppo di otto veicoli autobus adibiti al servizio urbano della citt\u00e0.\nStoria.\nQuando la rete autobus viene affidata in appalto alla \"Societ\u00e0 anonima Trasporti Ugolini - T.U.\" a Roma circolano 48 autobus SPA C-9000, dei quali il nuovo esercente ne acquisisce 29. La Ugolini preferisce infatti ampliare il proprio parco con autobus ad accumulatori, detti autoelettriche, la cui resa in servizio \u00e8 tuttavia pessima. La gestione in economia del servizio, che si ripercuote sulla manutenzione dei mezzi e sulla lunghezza dei turni del personale, porta l'appaltatore ben presto in crisi. Causa l'anno santo del 1925 il comune noleggia dalla Lancia le otto vetture Eptajota per migliorare il servizio autobus su alcuni itinerari ritenuti fondamentali per l'evento, e tale noleggio si protrae fino alla revoca dell'appalto (19 settembre 1927).\nTecnica e vicende.\nDi queste specifiche vetture non esiste nulla di significativo nella documentazione aziendale e in quella del comune. La notizia della trazione posteriore ad albero cardanico \u00e8 stata trovata in un articolo del quotidiano La Tribuna. Gli autobus si presentano con due accessi per lato, pratica comune in quegli anni per il graduale cambiamento del senso di marcia da sinistra a destra (che a Roma entra in vigore il 1 marzo 1925), apparentemente senza alcun tipo di chiusura. Tutte le otto vetture sono ritirate dal servizio entro il 1935. Alcune (almeno tre), sono successivamente trasformate in veicoli di servizio o autocarri.\nNumerazione.\nIn ambito ATAG sono numerate da 011 a 025, numeri solo dispari. In un ordine di servizio \u00e8 precisato che questi numeri \"sono assegnati alle vetture in relazione al mantenimento in servizio di autobus del tipo Eptaiota e all'entrata in servizio di nuovi autobus di tipo Omicron metallici\", ci\u00f2 che fa pensare che agli Eptaiota fosse stata prima assegnata la numerazione nel centinaio 200, poi data agli Omicron, o che l'ATAG volesse inizialmente restituirle alla Lancia."}
{"id": "5597831", "revid": "767487", "url": "https://it.wikipedia.org/wiki?curid=5597831", "title": "More Money Than Manners", "text": "More Money Than Manners \u00e8 un cortometraggio muto del 1916 scritto e diretto da Lawrence Semon (Larry Semon).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 maggio 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "5597834", "revid": "1714743", "url": "https://it.wikipedia.org/wiki?curid=5597834", "title": "Ippolito Della Rovere", "text": "Biografia.\nEra figlio naturale del cardinale Giulio Della Rovere, avuto da una tale Leonora di Ferrara.\nA diciassette anni fu al servizio del cugino Francesco Maria II Della Rovere contro i Turchi, combattendo nella famosa battaglia di Lepanto. Venne investito dal padre nel 1572 della signoria di San Lorenzo in Campo e Montalfoglio e nominato marchese. Nel 1573 ricevette Castelleone di Suasa e Miralbello. Nel 1594 fu al servizio della Spagna nella guerra contro il Piemonte. Nel 1598 venne cacciato dalla corte urbinate, avendo tentato di togliere Pesaro al duca Francesco Maria II Della Rovere. Solo nel 1609 avvenne il riappadificamento con i duchi di Urbino grazie alla mediazione di papa Paolo V.\nMor\u00ec a Roma nel 1620, prima di avere diseredato il figlio Giulio.\nDiscendenza.\nIppolito spos\u00f2 nel 1584 la contessa Isabella Vitelli (?- Pesaro, 14 luglio 1598), marchesa di Amatrice ed ebbero sei figli:\nEbbe anche un figlio naturale, Francesco."}
{"id": "5597835", "revid": "1305772", "url": "https://it.wikipedia.org/wiki?curid=5597835", "title": "All Cheerleaders Die", "text": ""}
{"id": "5597840", "revid": "287204", "url": "https://it.wikipedia.org/wiki?curid=5597840", "title": "Bang! (singolo)", "text": ""}
{"id": "5597843", "revid": "287204", "url": "https://it.wikipedia.org/wiki?curid=5597843", "title": "Bang! (Gotthard)", "text": ""}
{"id": "5597853", "revid": "767487", "url": "https://it.wikipedia.org/wiki?curid=5597853", "title": "Out Ag'in, in Ag'in", "text": "Out Ag'in, in Ag'in \u00e8 un cortometraggio muto del 1916 diretto da Lawrence Semon (Larry Semon).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 maggio 1916. Ne venne fatta una riedizione che fu distribuita il 22 marzo 1920."}
{"id": "5597858", "revid": "300067", "url": "https://it.wikipedia.org/wiki?curid=5597858", "title": "Constituyentes de San Crist\u00f3bal", "text": ""}
{"id": "5597867", "revid": "300067", "url": "https://it.wikipedia.org/wiki?curid=5597867", "title": "Titanes del Distrito Nacional", "text": ""}
{"id": "5597874", "revid": "287204", "url": "https://it.wikipedia.org/wiki?curid=5597874", "title": "Thank You (album)", "text": ""}
{"id": "5597875", "revid": "287204", "url": "https://it.wikipedia.org/wiki?curid=5597875", "title": "Thank You (film)", "text": ""}
{"id": "5597877", "revid": "785863", "url": "https://it.wikipedia.org/wiki?curid=5597877", "title": "Dumbo", "text": ""}
{"id": "5597882", "revid": "88740", "url": "https://it.wikipedia.org/wiki?curid=5597882", "title": "The Ballad of Spiro Agnew", "text": ""}
{"id": "5597884", "revid": "481666", "url": "https://it.wikipedia.org/wiki?curid=5597884", "title": "Losing Weight", "text": ""}
{"id": "5597887", "revid": "287204", "url": "https://it.wikipedia.org/wiki?curid=5597887", "title": "Casomai (singolo)", "text": ""}
{"id": "5597898", "revid": "536159", "url": "https://it.wikipedia.org/wiki?curid=5597898", "title": "Autobus Atac ad accumulatori", "text": "Le autoelettriche della rete di Roma sono stati un gruppo non esattamente quantificato di veicoli autobus elettrici, alimentati con accumulatori, adibiti al servizio urbano della citt\u00e0.\nStoria.\nQuando la rete autobus viene affidata in appalto alla \"Societ\u00e0 anonima Trasporti Ugolini - T.U.\" a Roma circolano 48 autobus SPA C-9000, dei quali il nuovo esercente ne acquisisce 29. La Ugolini preferisce infatti ampliare il proprio parco con autobus ad accumulatori. Le ragioni di questa scelta, stante le pessime prestazioni di questi veicoli e gli alti costi della loro gestione, non sono ad oggi note.\nTecnica.\nI rotabili sono costruiti dalla \"Vetture Autoelettriche Italiane di Roma\" (V.A.I.), societ\u00e0 che avrebbe esercitato servizi analoghi anche a Trieste, Lucca e Bari. Il brevetto \u00e8 di una ditta di Bergamo, la \"Rognini &amp; Balbo\", specializzata in trazione ad accumulatori per la trazione sia stradale che ferroviaria, detentrice per l'Italia di una privativa tedesca, denominata Hensemberger. Sono rotabili stradali a due assi con l'asse posteriore sterzante, in tutto simili agli autobus. La carrozzeria presenta un solo accesso in posizione centrale, originariamente posto sulla fiancata sinistra e spostato sul lato opposto dopo il cambiamento di mano del senso di marcia (1 marzo 1925), il cui vestibolo divide l'interno in due compartimenti distinti. Le vetture si dividono in due serie, le cui uniche differenze conosciute sono quelle esterne della carrozzeria. Circa il quantitativo sembra che quelle di prima serie siano state ventidue, mentre nulla si sa della seconda. Esiste una immagine della vettura 201 in servizio a Roma ed una della 205 in prova a Torino nel 1926, ma non si sono trovate altre informazioni in merito. Soprattutto non \u00e8 noto se il gruppo iniziasse da 201 o proseguisse da 172, a seguito delle vetture di prima serie che terminano con 171, e nemmeno \u00e8 dato di sapere se le autoelettriche serie 200 che saranno radiate dall'ATAG entro il 1935 provengano effettivamente dalla gestione STU. Circa la gestione ATAG dai relativi ordini di servizio si apprende che l'azienda municipale acquisisce diciannove vetture della prima serie e una sola vettura della seconda, la 201, cui l'anno successivo si aggiungono venti vetture analoghe.\nNumerazione.\nDurante la gestione Ugolini le autoelettriche della prima serie sono numerate a seguito agli autobus C-9000 iniziando da 150, e si tratterebbe di ventidue vetture numerate da 150 a 171, anche se da 169 a 171 risultano in servizio a Roma solo per un breve periodo, forse prese in prestito da altra localit\u00e0.\nLe autoelettriche passate all'ATAG risultano in numero di venti, diciannove di prima serie rinumerate E.101-137, utilizzando i soli numeri dispari, oltre l'unica di seconda serie che \u00e8 rinumerata E.201. Le vetture numerate dalla STU 170 e 171 sembrano pare siano state cedute a terzi nell'aprile 1927. Una seconda serie di venti autoelettriche, non si sa se ordinate dall'ATAG o provenienti dalla Ugolini, entra in servizio l'anno successivo ed \u00e8 numerata E.203-241; le vetture risultano tutte apparentemente eguali alla E.201. \u00c8 da notare che nella documentazione ATAG la prima serie \u00e8 denotata come autoelettriche VAI, mentre la seconda appare come autoelettriche Rognini e Balbo."}
{"id": "5597904", "revid": "767487", "url": "https://it.wikipedia.org/wiki?curid=5597904", "title": "Losing Weight (film 1916 Semon)", "text": "Losing Weight \u00e8 un cortometraggio muto del 1916 diretto da Lawrence Semon (Larry Semon).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 giugno 1916. Ne venne fatta una riedizione che fu distribuita sul mercato americano il 12 aprile 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "5597906", "revid": "834", "url": "https://it.wikipedia.org/wiki?curid=5597906", "title": "We Wanna (Alexandra &amp; Inna)", "text": ""}
{"id": "5597907", "revid": "1305772", "url": "https://it.wikipedia.org/wiki?curid=5597907", "title": "Il filo", "text": ""}
{"id": "5597908", "revid": "1305772", "url": "https://it.wikipedia.org/wiki?curid=5597908", "title": "Leap of Faith", "text": ""}
{"id": "5597927", "revid": "712828", "url": "https://it.wikipedia.org/wiki?curid=5597927", "title": "Cornelia Li Britannia", "text": ""}
{"id": "5597928", "revid": "1310927", "url": "https://it.wikipedia.org/wiki?curid=5597928", "title": "Uni\u00f3n Deportiva Las Palmas 2014-2015", "text": "Questa voce raccoglie le informazioni riguardanti l'Uni\u00f3n Deportiva Las Palmas nelle competizioni ufficiali della stagione 2014-2015.\nStagione.\nIn novembre l'allenatore Paco Herrera vince il premio Allenatore del mese.. La squadra finisce la Segunda Divisi\u00f3n al 4\u00ba posto, ottenendo la promozione dopo i play-off. In Coppa del Re il cammino termin\u00f2 ai Sedicesimi di finale per mano del ."}
{"id": "5597930", "revid": "1442080", "url": "https://it.wikipedia.org/wiki?curid=5597930", "title": "Alleanza Democratica Nazionale (Kuwait)", "text": "L'Alleanza Democratica Nazionale () \u00e8 un partito politico liberale fondato in Kuwait nel 1992.\nStoria e profilo.\nDei cinquanta membri eletti dell'Assemblea Nazionale del Kuwait nel 2008, due appartengono al partito, Mohammed Al-Abduljader e Mohammed Al-Sager.\nAli Al-Rashid originariamente affiliato al partito l'ha lasciato il 23 novembre 2008, il partito aveva circa sei deputati sui 50 posti nell'assemblea nel 2009.\nIl partito incoraggia l'empowerment delle donne e il nazionalismo, invece delle aggregazioni sulla base religiosa o di classe sociale. A partire del 2010, \u00e8 stato in gran parte sostenuto dai giovani kuwaitiani.\nIl partito ha anche lanciato il canale televisivo Nabeeha Tahalof e pubblica il quotidiano \"Al-Jarida\"."}
{"id": "5597952", "revid": "695564", "url": "https://it.wikipedia.org/wiki?curid=5597952", "title": "Mull of Kintyre (brano musicale)", "text": ""}
{"id": "5597954", "revid": "339392", "url": "https://it.wikipedia.org/wiki?curid=5597954", "title": "Jet (brano musicale)", "text": ""}
{"id": "5597955", "revid": "72396", "url": "https://it.wikipedia.org/wiki?curid=5597955", "title": "Live and Let Die (brano musicale)", "text": ""}
{"id": "5597957", "revid": "767487", "url": "https://it.wikipedia.org/wiki?curid=5597957", "title": "The Tourist (film 1921)", "text": "The Tourist \u00e8 un cortometraggio muto del 1921 scritto e diretto da Jess Robbins.\nProduzione.\nIl film fu prodotto dalla Jimmy Aubrey Productions Inc. e dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in due bobine - usc\u00ec nelle sale cinematografiche statunitensi il 13 giugno 1921."}
{"id": "5597958", "revid": "729019", "url": "https://it.wikipedia.org/wiki?curid=5597958", "title": "Mish'al bin Majid Al Sa'ud", "text": "Primi anni di vita e formazione.\nMish'al bin Majid \u00e8 nato a Riad nel 1957 ed \u00e8 figlio del defunto principe Majid bin 'Abd al-'Aziz Al Sa'ud e di Nuf bint Abd Allah Al Fahd Al Muhanna. Ha un fratello, Abd al-Aziz e cinque sorelle. Una di loro, Jawaher, \u00e8 stata la prima donna saudita a cui \u00e8 stato concesso il titolo di patrona delle arti in Arabia Saudita. Con la famiglia, nel 1971, si \u00e8 trasferito a Gedda.\nIl principe \u00e8 stato educato interamente in Arabia Saudita ed ha conseguito una laurea in business e pubblica amministrazione all'Universit\u00e0 Re Sa'ud.\nCarriera.\nPrima di diventare governatore di Gedda nel 1998, Mish'al ha lavorato sedici anni nel settore privato.\nIl governatorato di Gedda, di grado inferiore al governatorato di una provincia, funziona come un dipartimento separato sotto la guida del governatore della Provincia della Mecca e in stretta collaborazione con il ministero dell'interno. Il principe \u00e8 stato visto spesso in pubblico, in giro per la citt\u00e0 ad inaugurazioni, cerimonie e matrimoni ed appare accessibile e impegnato nel suo ruolo.\nIl quotidiano Okaz, che ha sede nella citt\u00e0, lo ha spesso lodato per il suo tentativo di preservare i valori e la cultura tradizionali pur essendo di carattere liberale.\nAltre posizioni.\nMish'al bin Majid \u00e8 entrato a far del Consiglio di Fedelt\u00e0 nel 2007. Egli \u00e8 presidente del consiglio direttivo dell'assemblea e presidente del Forum per lo sviluppo sociale che cerca di affrontare il ruolo del volontariato sociale e la realizzazione di iniziative volte a promuovere lo sviluppo, per raggiungere una societ\u00e0 consolidata in cui gli individui che hanno raggiunto un miglior tenore di vita possono aiutare gli altri a raggiungere lo stesso obiettivo, a stabilire il concetto di empowerment individuale e personale e a scoprire le proprie capacit\u00e0 e il proprio potenziale senza riporre troppa fiducia negli altri. Il forum \u00e8 organizzato ogni due anni dalla Societ\u00e0 Majid bin Abd al-Aziz per i servizi di sviluppo e sociali, un'organizzazione senza fini di lucro, che nel 2010 \u00e8 stata definita la principale organizzazione no-profit per lo sviluppo sostenibile. Questo premio \u00e8 stato presentato durante la 27\u00aa sessione dell'assemblea dei ministri degli affari sociali del Consiglio di cooperazione del Golfo. \u00c8 anche presidente del consiglio della Compagnia Majid bin Abd al-Aziz per i servizi sociali e di sviluppo.\nOpinioni.\nNel ricordare l'occupazione da parte dei turchi ottomani di Yemen ed Egitto, il principe ha affermato: \"La geografia e il popolo dello Yemen sono sia formidabili, che molto difficili. L'Arabia Saudita vuole aiutare lo Yemen, non combattere contro di esso. Gli yemeniti sono gente buona e laboriosa, ma se le cose rimangono tali continueremo a lottare. Il popolo \u00e8 diviso, ogni trib\u00f9 \u00e8 diversa, e ci sono contrasti fra sunniti e zaydi.\" Secondo lui l'allora presidente yemenita 'Ali 'Abd Allah Saleh non stava facendo bene il suo lavoro. Ha affermato che il Consiglio di cooperazione del Golfo, gli Stati Uniti e l'Europa devono aiutare il paese investendo nell'economia, nella costruzione di scuole, nell'educazione dei cittadini e nella fornitura di tecnologia. Alla domanda su come questo potrebbe essere fatto, Mish'al ha risposto che dovrebbe essere scritto un piano di ricostruzione internazionale per lo Yemen. Ha affermato anche che l'Arabia Saudita non pu\u00f2 pi\u00f9 scrivere un assegno in bianco, come ha fatto in passato. Mentre l'Arabia Saudita pu\u00f2 aiutare con le strade, tutti dovrebbero condividere la costruzione dello Yemen, infatti il paese ha il potenziale \"per diventare un paradiso o un inferno.\" Misha'l ha insistito che \"se non lavoriamo duro, gli iraniani trarranno il massimo vantaggio, come hanno fatto in Somalia\". Spiegando la sua valutazione desolante, Misha'l ha osservato, \"dico quello che sento. Io non sono un diplomatico\".\nQuando re Abd Allah ha cominciato a limitare alcuni privilegi offerti ai membri della famiglia reale, tra cui il servizio cellulare per \"migliaia di principi e principesse\", le suite d'hotel pagate dal governo tutto l'anno e il diritto dei reali a richiedere biglietti gratuiti e illimitati dalla compagnia aerea di stato, alcuni di loro si sono arrabbiati per queste nuove regole. Anche Mish'al non era d'accordo su queste riforme.\nVita personale.\nIl principe \u00e8 sposato con Al Jawhara bint Khalid bin Musaid Al Sa'ud e ha quattro figli: Muhdi, Mishail, Nuf e Khalid. Parla correntemente l'inglese e ha viaggiato di frequente da turista in Florida e in California."}
{"id": "5597959", "revid": "695564", "url": "https://it.wikipedia.org/wiki?curid=5597959", "title": "Pipes of Peace (brano musicale)", "text": ""}
{"id": "5597960", "revid": "695564", "url": "https://it.wikipedia.org/wiki?curid=5597960", "title": "Spies Like Us (brano musicale)", "text": ""}
{"id": "5597961", "revid": "695564", "url": "https://it.wikipedia.org/wiki?curid=5597961", "title": "Tug of War (brano musicale)", "text": ""}
{"id": "5597963", "revid": "6923", "url": "https://it.wikipedia.org/wiki?curid=5597963", "title": "Saint Florian", "text": ""}
{"id": "5597981", "revid": "767487", "url": "https://it.wikipedia.org/wiki?curid=5597981", "title": "Arent Arentsz", "text": "Biografia e produzione artistica.\nAttivo soprattutto ad Amsterdam, era seguace di Hendrick Avercamp e autore principalmente di paesaggi, caratterizzati dalla presenza di popolani, spesso pescatori.\nSue opere figurano nelle collezioni della National Gallery di Londra e del Rijksmuseum di Amsterdam."}
{"id": "5597985", "revid": "767487", "url": "https://it.wikipedia.org/wiki?curid=5597985", "title": "What's Your Reputation Worth?", "text": "What's Your Reputation Worth? \u00e8 un film muto del 1921 diretto da Webster Campbell.\nTrama.\nDovendo divorziare dalla moglie, Anthony Blake chiede alla sua segretaria, Cara Deene, di aiutarlo apparendo come correa nella causa di divorzio. La moglie di Blake, un giorno, per\u00f2 accusa Cara di fare tutto per denaro; non solo, ma di essere anche innamorata del marito. Cara, credendo che i due coniugi vogliano riconciliarsi, lascia il suo lavoro ma ben presto si trova in grosse difficolt\u00e0 finanziarie. Quando la giovane richiede l'aiuto di Blake, i due hanno un chiarimento e Blake si dichiara alla segretaria che \u00e8 sempre stata innamorata di lui.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - presentato da Albert E. Smith - usc\u00ec nelle sale cinematografiche statunitensi nel marzo 1921. In Danimarca, fu distribuito il 1\u00ba ottobre 1925 con il titolo \"Hvad Kvinder ofrer\"."}
{"id": "5597986", "revid": "1314824", "url": "https://it.wikipedia.org/wiki?curid=5597986", "title": "Hazzard - 20 Anni dopo", "text": ""}
{"id": "5597988", "revid": "1573940", "url": "https://it.wikipedia.org/wiki?curid=5597988", "title": "Pseudomallada", "text": "Pseudomallada () \u00e8 un genere di Insetti dell'ordine dei Neurotteri (famiglia Chrysopidae). \nDescrizione.\nSi tratta di uno dei generi pi\u00f9 ampi della famiglia Chrysopidae, ben presente in Malesia ma diffuso in tutto il globo; da quando \u00e8 stato descritto ha sottratto diverse specie al genere \"Mallada\", a cui \u00e8 molto simile e da cui si distingue, per le conoscenze attuali, solo per alcune caratteristiche dei genitali maschili (che sono completi e non ridotti, come quelli di \"Mallada\").\nIl genere era originalmente chiamato \"Navasius\" (), poi rinominato nel 1991 in \"Dichochrysa\" per evitare l'omonimia con \"Navasius\" (), appartenente alla famiglia Myrmeleontidae; nel 2010 \u00e8 stato ufficialmente riclassificato sotto il nome \"Pseudomallada\".\nTassonomia.\nIl genere include, fra le altre, le seguenti specie:"}
{"id": "5597995", "revid": "767487", "url": "https://it.wikipedia.org/wiki?curid=5597995", "title": "I Don't Wanna Be Sad", "text": "I Don't Wanna Be Sad \u00e8 un singolo del gruppo musicale canadese Simple Plan, il secondo estratto dal loro quinto album in studio \"Taking One for the Team\", pubblicato il 18 settembre 2015."}
{"id": "5597998", "revid": "1543377", "url": "https://it.wikipedia.org/wiki?curid=5597998", "title": "Pescatori vicino al castello di Muiden", "text": "Pescatori vicino al castello di Muiden \u00e8 un dipinto di Arent Arentsz. Eseguito verso il 1630, \u00e8 conservato alla National Gallery di Londra. Era stato attribuito in passato a Esaias van de Velde.\nDescrizione.\nL'opera raffigura un gruppo di pescatori, soggetto ricorrente nella pittura di Arentsz. Alle loro spalle, un paesaggio marino con barche e, sullo sfondo, il castello di Muiden, nei pressi di Amsterdam, visto da ovest."}
{"id": "5597999", "revid": "287204", "url": "https://it.wikipedia.org/wiki?curid=5597999", "title": "Mishari bin Sa'ud Al Sa'ud", "text": "Primi anni di vita e formazione.\nMishari bin Sa'ud \u00e8 nato a Riad nel dicembre 1954 ed \u00e8 il trentaduesimo figlio di re Sa'ud. Sua madre era Naima bint Ubaid.\nDopo aver completato l'istruzione primaria e secondaria in Arabia Saudita, nel 1971, si \u00e8 recato negli Stati Uniti per l'istruzione universitaria. Tuttavia, ha completato solo un corso di inglese durato otto mesi. \u00c8 quindi tornato in patria per frequentare l'universit\u00e0. Ha conseguito un Bachelor of Arts in storia e in seguito, un master nella stessa materia presso l'Universit\u00e0 Re Sa'ud. Il titolo della sua tesi di laurea era \"Le relazioni tra l'Arabia Saudita e il Regno Mutawakkilita dello Yemen sotto il regno di Re Abd al-Aziz.\"\nCarriera.\nIl principe Mishari era comandante di brigata della Guardia Nazionale. Nel giugno del 1983, \u00e8 stato nominato vice comandante per la Provincia Orientale. L\u00ec era al secondo posto nella guida della provincia dopo l'allora governatore, il principe Muhammad bin Fahd. Il suo mandato \u00e8 durato fino alla nomina a governatore nel 2010. \u00c8 stato ipotizzato che avesse il sostegno sia di re Abd Allah, a cui era molto vicino, sia dell'allora principe ereditario Sultan. Il principe Mishari ha alcune partecipazioni nella societ\u00e0 Imdadat Trading e nella societ\u00e0 di trasporti di Riyad, che lui e suo figlio Turki hanno fondato nel 1982.\nIl 28 agosto 2010 \u00e8 stato nominato governatore della provincia di al-B\u0101ha, in sostituzione del fratello maggiore, Mohammad, dimessosi per problemi di salute."}
{"id": "5598016", "revid": "481666", "url": "https://it.wikipedia.org/wiki?curid=5598016", "title": "The Blizzard", "text": ""}
{"id": "5598021", "revid": "287204", "url": "https://it.wikipedia.org/wiki?curid=5598021", "title": "Project X Zone 2", "text": " \u00e8 un videogioco sviluppato da Monolith Soft e pubblicato da Bandai Namco per Nintendo 3DS. Sequel di \"Project X Zone\", il videogioco \u00e8 un crossover in cui compaiono personaggi dei videogiochi della Bandai Namco, di Capcom e di SEGA.\nModalit\u00e0 di gioco.\nIn \"Project X Zone 2\" sono presenti 58 personaggi giocanti:\nAccoglienza.\nHenry Gilbert di IGN sostiene che esistano videogiochi di strategia migliori per la console portatile Nintendo, mentre la recensione di IGN Italia evidenzia che il titolo \u00e8 adatto agli amanti del genere e agli appassionati di Bandai Namco, SEGA e Capcom. Per Eurogamer la localizzazione in italiano, effettuata tramite sottotitoli, \u00e8 ottima."}
{"id": "5598022", "revid": "767487", "url": "https://it.wikipedia.org/wiki?curid=5598022", "title": "Gone (Coldrain)", "text": "Gone \u00e8 un singolo del gruppo musicale giapponese Coldrain, il secondo estratto dal loro quarto album in studio \"Vena\", pubblicato il 16 settembre 2015.\nLa canzone.\nIl cantante dei Coldrain Masato ha cos\u00ec descritto il brano:\nVideo musicale.\nIl video ufficiale del brano, pubblicato in contemporanea a quest'ultimo, \u00e8 stato diretto e prodotto da Maxilla."}
{"id": "5598026", "revid": "31886", "url": "https://it.wikipedia.org/wiki?curid=5598026", "title": "Autobus Atac SPA 30 e 34", "text": "Gli SPA 30 E 34-C della rete di Roma sono stati un gruppo non esattamente quantificato di veicoli autobus adibiti al servizio urbano della citt\u00e0.\nStoria.\nIl 20 settembre 1927 l'ATAG assume il servizio autobus esercitato dalla Ugolini e provvede subito ad un ampliamento del parco commissionando alla Lancia un notevole quantitativo di veicoli su telaio Omicron. Poich\u00e9 la fornitura non pu\u00f2 cominciare prima del febbraio 1928 su interessamento della stessa azienda noleggia dalla SITA nove autobus di costruzione SPA, sei del tipo \"30\" poi restituiti e due del tipo \"34\" in seguito acquistati. Tra il 1928 e il 1930 decide poi di acquistarne un quantitativo imprecisato suddiviso in varie serie, ognuna con diverse disposizioni degli accessi.\nTecnica.\nDi queste vetture si sa pochissimo. Il motore \u00e8 lo SPA-12 da 65 CV, alimentato a benzina. Sono i primi veicoli romani dotati di porte agli accessi anteriori, al momento comandate con un sistema di leve a mezzo di un comando meccanico a disposizione dell'autista a lato del posto guida. In parte delle vetture gli accessi anteriori sono privi di chiusura, e lo rimangono fino all'introduzione del comando ad aria. I vari gruppi sono tutti diversi tra loro per forme della carrozzeria e disposizione degli accessi.\nVicende.\nLa storia dei veicoli SPA romani \u00e8 tutt'altro che chiara. Circa i due SPA 34 noleggiati dalla SITA nel 1927 e poi acquisiti la notizia del noleggio compare esplicitamente in alcuni documenti dell'azienda, mentre in un ordine di servizio \u00e8 indicata la radiazione della vettura SPA 34 numerata 353. Se questo 353 \u00e8 uno dei due 34 noleggiati l'altro dovrebbe a rigor di logica essere stato numerato 351, ma di questo non esiste traccia nei documenti disponibili. Nel 1928 sarebbero stati acquistati due gruppi di SPA34; i 34-L classificati lunghi, in numero di venti e i diciotto SPA 34-C, detti corti, questi ultimi dotati di posto di guida in posizione avanzata, con il cofano del motore penetrante in parte nella cabina del conducente. Il gruppo successivo del 1930, costituito anch'esso da SPA lunghi, comprende tre serie: le prime due appaiono concepite per gli esperimenti relativi all'adozione dell'agente unico (vendita dei biglietti da parte del conducente), e precisamente:\nNumerazione.\nSecondo i criteri introdotti nel 1927 i veicoli SPA sono numerati nelle centinaia dispari. Le sei vetture del tipo 30 noleggiate sono comprese nel centinaio 3 ed immatricolate B.301-B.335. I due 34, come detto, dovrebbero ricevere i numeri B.351-B.353. Il gruppo del 1928 viene compreso nel centinaio 5, coi numeri B.501-B.537. I gruppi del 1930 vengono immatricolati nel centinaio 7: B.701-B.729 dotati del solo accesso anteriore di notevole larghezza, B.751-B.779 con accessi anteriore e centrale, B.781-B.799 con normali accessi anteriore e posteriore."}
{"id": "5598027", "revid": "767487", "url": "https://it.wikipedia.org/wiki?curid=5598027", "title": "The Blizzard (film 1921)", "text": "The Blizzard \u00e8 un cortometraggio muto del 1916 scritto e diretto da Jess Robbins.\nProduzione.\nIl film fu prodotto dalla Jimmy Aubrey Productions Inc. e dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in due bobine - usc\u00ec nelle sale cinematografiche statunitensi nel febbraio 1921. In Germania, fu distribuito l'8 agosto 1925 con il titolo \"Jimmy Aubrey im Schneesturm\"."}
{"id": "5598031", "revid": "2160814", "url": "https://it.wikipedia.org/wiki?curid=5598031", "title": "Christian Jensen", "text": "Biografia.\nChristian Cornelius Jensen nacque nel 1883 ad Archsum, sull'isola di Sylt, primo dei tre figli di Christian Jensen (1857-1936), insegnante e storico non professionista, e di sua moglie Laura Lorenzen. I suoi fratelli erano Dietrich Andreas Jensen (1889-1974), che fu medico, e Karl Jensen (1890-?).\nChristian Jensen si iscrisse all'universit\u00e0 nel 1902, seguendo i corsi di filologia classica dapprima a Marburgo e due anni pi\u00f9 tardi a Kiel. Qui il professor Siegfried Sudhaus lo introdusse allo studio dei papiri letterari, a cui Jensen si sarebbe dedicato e di cui sarebbe andato in cerca per tutta la vita. Nel 1906 si laure\u00f2 con una tesi dal titolo \"Philodemi peri oikonomias qui dicitur libellus\" (\"Scritti sul \"Peri oikonomias\" di Filodemo\"). Dopo la laurea, lavor\u00f2 per un anno come professore di scuola superiore a Kiel e a Wandsbek. Nel 1910 consegu\u00ec il dottorato con la tesi \"De Menandri codice Cairensi\" (\"Il codice cairense di Menandro\"), che fu anche pubblicato sulla rivista \"Rheinisches Museum f\u00fcr Philologie\". Grazie a questo lavoro la sua carriera accademica avanz\u00f2 rapidamente. Nel 1912 fu nominato professore associato a K\u00f6nigsberg, succedendo a Hermann Mutschmann, e l'anno successivo divent\u00f2 professore ordinario a Jena, succedendo a Friedrich Zucker. Nel 1917 ritorn\u00f2 a K\u00f6nigsberg come professore ordinario, per poi spostarsi nel 1921 a Kiel, nel 1926 a Bonn e nel 1938 a Berlino. Rifiut\u00f2 chiamate da varie universit\u00e0: nel 1916 dall'Universit\u00e0 di Greifswald, nel 1919 dall'Universit\u00e0 di Amburgo e nel 1932 dall'Universit\u00e0 di Vienna. Mor\u00ec a Berlino il 18 settembre 1940 all'et\u00e0 di 57 anni.\nJensen fu uno dei papirologi pi\u00f9 importanti della sua epoca e si occup\u00f2 a fondo dell'analisi degli antichi papiri letterari ritrovati. Fu uno dei principali esperti di Filodemo di Gadara, che studi\u00f2 per la tesi di dottorato ed del quale comment\u00f2 il quinto libro della \"Poetica\" in un'edizione pubblicata nel 1923; condusse anche studi sulle fonti e sull'influenza di Filodemo. Fu socio corrispondente della Societ\u00e0 di Scienze di Gottinga e dal 29 aprile 1939 socio ordinario dell'Accademia reale delle Scienze di Prussia."}
{"id": "5598036", "revid": "1305772", "url": "https://it.wikipedia.org/wiki?curid=5598036", "title": "Symptoms", "text": ""}
{"id": "5598040", "revid": "1305772", "url": "https://it.wikipedia.org/wiki?curid=5598040", "title": "Take Me Higher", "text": ""}
{"id": "5598054", "revid": "729019", "url": "https://it.wikipedia.org/wiki?curid=5598054", "title": "Ej\u00e9rcito de Honduras", "text": "L'Ej\u00e9rcito de Honduras \u00e8 una delle tre armi delle forze armate dell'Honduras, come richiesto dalla Costituzione dell'Honduras (1982) e nell'articolo 273 sono organizzate come segue: Le Forze Armate saranno costituite sotto forma di Alto Comando, Esercito, Aeronautica, Marina, Forza di Pubblica Sicurezza e organismi per determinare il suo atto costitutivo. I cittadini di et\u00e0 compresa tra i 18 e i 30 anni rendono il servizio militare su base volontaria in tempo di pace, sotto forma di un sistema educativo, sociale, umanistico e democratico. Lo Stato ha il potere di richiamarli, in conformit\u00e0 con la legge sul servizio militare. In caso di guerra internazionale, i soldati sono tutti gli honduregni in grado di difendere e servire il paese.\nStoria.\nL'esercito dell'Honduras ha le sue radici nella fase pre e post indipendenza vivendo nei secoli XVIII e XIX. Nel 1831 venne fondata la prima Escuela Militar nella Caserma San Francisco, un antico convento, poi nel 1865 come presidente il generale di brigata Jos\u00e9 Santos Guardiola, diplomato alla scuola militare, fece un tentativo di creare una forza navale in Honduras. Nel 1895, durante la presidenza del dottor Policarpo Bonilla, il regolamento di reclutamento stimava che in Honduras 18.328 soldati erano di prima classe e circa 7074 di riserva; questo venne superato dalla relazione del Congresso nazionale dell'Honduras che stim\u00f2 che le milizie erano aumentate da 34,442 nel 1896 a 36.686 soldati nel 1897 e nel 1898, divisi in 67 battaglioni attivi e 22 di riserva. Nel 1909 venne fondata la Escuela de Cabos y Sargentos, al fine di avviare la dottrina militare organizzata, poi nel 1917 venne istituita la Escuela Militar Nacional per addestrare gli allievi e gli ufficiali per l'esercito, questa scuola aveva sede nella regione di Toncont\u00edn, pi\u00f9 tardi nel 1932 il presidente dottor Vicente Mejia Colindres fond\u00f2 la Escuela Nacional de Aviaci\u00f3n in base alla quale l'Honduras doveva essere modernizzato da altri paesi dell'America centrale e il modo migliore era quello di avere i propri piloti di aerei, questa scuola venne chiamata dal presidente e generale dr. Tiburcio Carias Andino come Escuela Militar de Aviaci\u00f3n. Nel 1937 apparve il Corpo Mitragliatrici in quanto queste erano essenziali sia in difesa che in attacco e nel 1946 venne creata la Escuela B\u00e1sica de Armas, successivamente nel 1949 il presidente Carias Andino riorganizz\u00f2 la Escuela de Cabos y Sargentos e la dottrina militare che veniva utilizzata nelle forze armate degli Stati Uniti e non la scuola militare prussiana, nel 1952 divenne la Escuela Militar Francisco Moraz\u00e1n, essendo presidente Juan Manuel Galvez e nel 1959 venne chiamata come Academia Militar de Honduras General Francisco Moraz\u00e1n, primo centro di studi per gli ufficiali delle forze armate, successivamente venne fondata l'Academia Naval de Honduras nel 1976 e con sede a Puerto Cort\u00e9s e La Ceiba.\nL'arma operativa terrestre \u00e8 l'esercito, che si compone di circa 30.000 soldati (1982), suddivisi in 3 brigate di fanteria, quattro battaglioni di artiglieria, un reggimento di cavalleria corazzata, un Battaglione del Genio, un comando di supporto logistico, Scuole di Fanteria, di Applicazione degli ufficiali, di Paracadutismo e di Comunicazione e lo Stato Maggiore Congiunto composto dall'Aeronautica, dalla Marina, dall'Esercito e dalla Polizia Nazionale.\nOrganizzazione dell'Ej\u00e9rcito de Honduras.\nScala gerarchica dell'Ej\u00e9rcito de Honduras \nArmi.\nLe armi dell'esercito sono divisi per funzione, come segue:\nFanteria.\nLa fanteria era provvista della sua arma avanzata, un fucile regolamentare, una baionetta, un kit di sopravvivenza, ecc. Era divisa in brigate, battaglioni, plotoni e squadroni; collocata in colonne come nelle antiche campagne romane, con l'uso delle armi da fuoco i fanti si preparavano contro il nemico, poi la prima fila sparava per prima, seguita dalla seconda, dalla terza e cos\u00ec via. Nelle campagne e nei principali successi nel XVI secolo, con l'impiego di proiettili e della polvere da sparo del fucile a canna liscia, uno dei primi fucili utilizzati fu il Remington a carica semplice, un altro era il M1 Garand. Poi tutto cambi\u00f2 con l'uso dell'attacco a sorpresa utilizzato dai tedeschi nella seconda guerra mondiale e vennero utilizzate armi automatiche e semi-automatiche.\nArtiglieria.\n\u00c8 la fanteria incaricata dell'uso di attacco o di difesa con colpi di mortaio, proiettili di artiglieria, razzi, missili, ecc. Nelle FF. AA. dell'Honduras vi sono quattro battaglioni di artiglieria.\nCavalleria.\nSecondo la storia nazionale dell'Honduras, il reggimento di cavalleria dell'esercito della Provincia di Comayagua (Honduras) ha le sue origini nella met\u00e0 del XVIII secolo, con l'organizzazione di un \"Corpo di granatieri a cavallo\" che aveva la sua sede nella citt\u00e0 di Santa Mar\u00eda de la Nueva Valladolid de Comayagua. Al soldato di questo corpo veniva insegnata l'istruzione delle armi, che insieme ai suoi cavalli precedentemente addestrati diventava un corpo unico di unit\u00e0 per sostenere una battaglia. Nel XIX secolo venne creato il \"Cavalleria Morazanica\" che combatt\u00e9 a fianco dell'eroe nazionale generale Francisco Morazan e si distinse come struttura militare in base alla mobilit\u00e0 avanzata e alle funzionalit\u00e0 presentate in battaglie. All'inizio del XX secolo era una priorit\u00e0 nell'alto comando militare della nazione, formavano un'unit\u00e0 di cavalleria motorizzata, vedendo l'esempio accaduto nella prima guerra mondiale con l'uso di carri armati. A questo proposito, la cavalleria corazzata era necessaria a causa della mobilit\u00e0 e della potenza delle battaglie rappresentate che ad esempio aveva Honduras nella guerra condotta contro El Salvador nel 1969; il cui caso venne emesso l'Accordo No. 86 del 6 gennaio 1977. Mediante il quale venne creato la prima \"Unit\u00e0 di Cavalleria\" che si chiamava \"Raggruppamento Meccanizzato\", con i suoi rispettivi ufficiali e truppe raccolte da diverse unit\u00e0 di fanteria dell'esercito. L'unit\u00e0 aveva 12 veicoli del modello RBY-MK-1, realizzato in Israele; la sede era nel Comando di Supporto Logistico delle Forze Armate. Pi\u00f9 tardi, con l'Accordo n\u00b0 0344 del 24 febbraio 1977, si riform\u00f2 il n\u00b0 86 in cui il nome \"Raggruppamento Meccanizzato\" veniva cambiato con \"Squadrone di Ricognizione\". Successivamente l'Accordo n\u00b0 0135 del 1981 modific\u00f2 nuovamente il nome da \"Squadrone di Ricognizione\" a \"Reggimento di Cavalleria Corazzata\". Nel marzo 1981 vennero acquistati i carri armati di fabbricazione inglese Scorpion, Sultan e Scimitar, con i quali aumentarono i carri armati d'assalto. Sempre nel 1981 inizi\u00f2 la costruzione di una base sede per il reggimento; il progetto coinvolse il 60% di ufficiali e soldati delle Forze Armate; e il 12 dicembre la Cavalleria si trasfer\u00ec nella nuova sede situata nel villaggio di El Ocotal, dipartimento di Francisco Morazan. Nel febbraio del 1983 avvenne la minaccia dell'esercito sandinista della Repubblica del Nicaragua al confine sud-orientale con questo paese; L'alto comando dell'esercito honduregno in risposta all'aggressione ordin\u00f2 il trasferimento del Secondo Squadrone di Cavalleria alle strutture della 101\u00aa Brigata di Fanteria, poi il 29 aprile 1983, lo Squadrone venne trasferito alla citt\u00e0 di Salamer nel dipartimento di Valle, per respingere qualsiasi attacco imminente del paese vicino e del FMLN (Fronte Farabundo Mart\u00ed per la Liberazione Nazionale) di fronte agli attacchi notturni contro le truppe governative di El Salvador a volte al limite del confine con l'Honduras; alla fanteria dell'Honduras venne assegnato un plotone di carri armati che chiamarono \"Distaccamento Corazzato\" al fine di dare maggiore capacit\u00e0 operativa che nel 1984 aument\u00f2 supportato con una batteria di artiglieria e nel giugno dello stesso anno ricevette 72 carri armati Saladin di produzione inglese, nell'anno 1985 venne emesso l'Accordo n\u00b0 0019 in cui il RCB (Reggimento di Cavalleria Corazzata) venne organizzato in 6 sotto-unit\u00e0 di manovra ed un'unit\u00e0 di supporto e di servizio. Nel 1987 l'alto comando decise una nuova divisione nel RCB e mediante l'Accordo n\u00b0 203 vennero creati il 1\u00ba ed il 2\u00ba Reggimento di Cavalleria Corazzata, trasferendo il 9 febbraio 1987 il 2\u00b0 RCB nel dipartimento di Choluteca dove oggi si trovano la base d'addestramento e delle operazioni che si chiama \"RECABLIN\".\nUnit\u00e0 distaccate.\nInfanter\u00eda Aerotransportada Paracaidismo y Comunicaciones.\nViene lanciata con i paracadute in un certo punto del territorio, da un aereo in volo (aereo, elicottero) guadagnando terreno con grande velocit\u00e0 e mobilit\u00e0, lo spostamento \u00e8 il fiore all'occhiello dell'altro reggimento e dei battaglioni.\nGuardia de Honor Presidencial (GHP).\nLa Guardia de Honor Presidencial ha la responsabilit\u00e0 di garantire la sicurezza del Presidente della Repubblica, nella sua residenza, nella casa presidenziale, all'interno e all'esterno del paese. Con gli agenti di sicurezza presidenziali forma una squadra.\nUnit\u00e0 TESON.\nSi tratta di un corpo d'\u00e9lite delle Forze Armate dell'Honduras, la sua sigla significa: Tropa Especializadas en Selvas y Operaciones Nocturnas; \u00e8 stata creata con istruttori delle forze speciali e dei Rangers americani ad agire in tutti i tipi di condizioni estreme e avverse.\nBatall\u00f3n 3-16.\nFu un gruppo specializzato d'intelligence e controspionaggio che ebbe le sue prestazioni nei decenni degli anni '80 fondata secondo il 'Trattato di esercitazioni militari' tra Stati Uniti e Honduras. La squadra venne composta correttamente da ufficiali scelti e addestrati da agenti della CIA e del Colegio Militar de la Naci\u00f3n, il suo lavoro durante la \"guerra fredda\" fu quello di profilare, perquisire e sequestrare presunti traditori della patria e della libert\u00e0 democratica, come spie comuniste o infiltrati di stanza nel paese.\nAnche se i sostenitori dei diritti umani, compresi gli uffici decentrati COFADEH e CODEH, che consideravano il Batall\u00f3n 3-16 una squadra della morte, attribuivano pi\u00f9 di 100 dispersi di civili.\nRiservisti del Ej\u00e9rcito.\nAll'interno delle riserve delle forze armate dell'Honduras, vi sono tutte quei honduregni che hanno servito il paese con il servizio militare, gli altri che hanno tra i 18-45 anni possono prestarsi a qualsiasi esigenza.\nVeterani di Guerra.\nQuando avvenne la guerra contro El Salvador o \"guerra del calcio\" nel 1969, le forze armate avevano un piccolo numero di soldati, tanti civili, donne e uomini che erano pronti a combattere e difendere la patria, cos\u00ec sono ora riconosciuti da un'organizzazione chiamata \"veterani di guerra\".\nScuole militari.\nAcademia Militar de Honduras General Francisco Moraz\u00e1n.\nVenne fondata nel 1959 e prende il nome dal protagonista e eroe centroamericano generale Francisco Moraz\u00e1n Quezada, per sostituire l'ex \"Academia Militar en la Formaci\u00f3n de oficiales Licenciados en Ciencias Militares\", per le forze armate dell'Honduras. La loro scuola si trova nella citt\u00e0 di Las Tapias, Dipartimento di Francisco Moraz\u00e1n, Honduras.\nAcademia Militar De Aviaci\u00f3n Capit\u00e1n Roberto Ra\u00fal Barahona Lagos.\nNel 1931 venne fondata l'Aeronautica dell'Honduras e per questo scopo apr\u00ec le porte la \"Escuela Nacional de Aviaci\u00f3n\" per i futuri piloti di aerei, poi nel 1941 il governo istitu\u00ec l\"'Academia Militar De Aviaci\u00f3n\" sempre con l'obiettivo di formare i piloti, ma stavolta per l'Aeronautica. L'accademia \u00e8 responsabile di professionalizzare gli studenti graduandoli al grado di sottotenente e laureandoli in Scienze Aeronautiche, Tecniche in Aviazione con Diploma di Aviazione Meccanica.\nL'Academia Militar De Aviaci\u00f3n ha sede nella base aerea nella citt\u00e0 di Tegucigalpa, M.D.C. Base A\u00e9rea Coronel Hern\u00e1n Acosta Mej\u00eda a Toncontin, dove \u00e8 il primo squadrone di difesa aerea.\nNella citt\u00e0 di San Pedro Sula-La Lima, Cort\u00e9s vi \u00e8 la Base A\u00e9rea Coronel Armando Escal\u00f3n Espinal;\nLa Base A\u00e9rea Coronel H\u00e9ctor Caraccioli Moncada si trova nella citt\u00e0 di La Ceiba, Atlantida e nel dipartimento di Comayagua vi \u00e8 la Base A\u00e9rea Colonnello Jose Enrique Soto Cano o Palmerola\", nei primi anni '80 venne creata una base militare per l'esercito dei Contras in Nicaragua e per la CIA nel Mosquitia, chiamata \"El Aguacate\" e agli inizi del XXI secolo verr\u00e0 aperta una nuova base aerea nella provincia orientale di Gracias a Dios.\nAcademia Naval de Honduras.\nLa Marina dell'Honduras venne fondata nel 1976 avendo la sua sede nelle citt\u00e0 costiere di La Ceiba, Atlantida e Puerto Cortes. Mentre l'Accademia Navale venne formalmente fondata nel 2000 nei locali dell'Academia Militar de Aviaci\u00f3n a Palmerola, Comayagua, nel gennaio 2002 si trasferisce nella sede a La Ceiba, Atlantida, graduando in Alfiere di fregata e diplomando in scienza navale.\nScuole di formazione militare.\nLiceo Militar del Norte.\nFondato nel 1983 come centro accademico per l'addestramento militare. Il Liceo \u00e8 rivolto a diplomare giovani civili in ufficiali sottotenenti della riserva per le Forze Armate dell'Honduras e per proseguire nelle varie professioni che il Paese richiede. Nel 1994 si trasforma in una scuola mista.\nEscuela de Suboficiales de Honduras.\nEra denominata \"Escuela para Aplicaci\u00f3n para Oficiales del Ej\u00e9rcito\" ed era situata nella Caserma San Francisco nella citt\u00e0 di Tegucigalpa, M.D.C.\nUniversidad de Defensa de Honduras.\nVenne creata l'11 ottobre 2005, mediante l'Accordo N\u00ba 1469-186-2005 emanato dal Consiglio di Educazione Superiore, l'universit\u00e0 \u00e8 una dipendenza del Ministero della Difesa e assegnata alle Forze Armate dell'Honduras, la sua scuola si trova nella citt\u00e0 di Tegucigalpa, M.D.C. ed \u00e8 stata fondata per continuare gli studi degli ufficiali di tutte le armi delle forze armate."}
{"id": "5598056", "revid": "796991", "url": "https://it.wikipedia.org/wiki?curid=5598056", "title": "Esercito honduregno", "text": ""}
{"id": "5598062", "revid": "287204", "url": "https://it.wikipedia.org/wiki?curid=5598062", "title": "Today (album)", "text": ""}
{"id": "5598068", "revid": "399", "url": "https://it.wikipedia.org/wiki?curid=5598068", "title": "Leonardo Beltramo di Savona Della Rovere", "text": "Biografia.\n\u00c8 considerato il capostipite della casata Della Rovere. La nobilt\u00e0 della famiglia venne fatta derivare dall'omonima casata torinese dei conti di Vinovo, a loro volta discendenti dal longobardo Ermondo governatore di Torino nel 700, adottandone lo stemma azzurro con la quercia dorata.\nDi umili origini visse a lungo ad Albisola. Nel 1391 giur\u00f2 sudditanza ai genovesi e nel 1427 fu nel consiglio degli anziani di Savona.\nDiscendenza.\nLeonardo spos\u00f2 in prime nozze Luchina Monleoni e in seconde nozze Selvaggia di Giuliano Valditaro.&lt;br&gt;\nEbbe sei figli:"}
{"id": "5598069", "revid": "287204", "url": "https://it.wikipedia.org/wiki?curid=5598069", "title": "Leonardo Della Rovere (disambigua)", "text": ""}
{"id": "5598071", "revid": "481666", "url": "https://it.wikipedia.org/wiki?curid=5598071", "title": "The Rent Collector", "text": ""}
{"id": "5598072", "revid": "1305772", "url": "https://it.wikipedia.org/wiki?curid=5598072", "title": "What a Girl Wants (disambigua)", "text": ""}
{"id": "5598075", "revid": "287204", "url": "https://it.wikipedia.org/wiki?curid=5598075", "title": "You Belong to Me (film)", "text": ""}
{"id": "5598080", "revid": "124552795", "url": "https://it.wikipedia.org/wiki?curid=5598080", "title": "Brandon McManus", "text": "Biografia.\nAl college, McManus gioc\u00f2 a football alla Temple University, dove stabil\u00ec il record d'istituto di punti segnati in carriera. Non fu scelto nel Draft NFL 2013 ma firm\u00f2 con gli Indianapolis Colts, venendo svincolato prima dell'inizio della stagione. Dopo avere passato la pre-stagione 2014 con i New York Giants, fu scambiato con i Denver Broncos, il cui kicker titolare, Matt Prater, era stato sospeso per quattro gare. Divenne il titolare dopo che Prater fu svincolato il 2 ottobre 2014. McManus fu poi svincolato dai Broncos l'11 novembre 2014 dopo che questi avevano deciso di firmare il free agent Connor Barth come suo sostituto. Rifirm\u00f2 con Denver dopo breve tempo per\u00f2, passando il resto della stagione come specialista nel calcio dei kickoff.\nIl 13 settembre 2015, McManus divenne il secondo kicker della storia della NFL a segnare pi\u00f9 di un field goal da oltre 56 yard nella stessa partita, unendosi a Greg Zuerlein, riuscitovi nel 2012. Alla fine di ottobre, fu premiato come giocatore degli special team della AFC del mese, in cui segn\u00f2 10 field goal su 11 tentativi.\nNel febbraio del 2016 vinse il Super Bowl 50."}
{"id": "5598099", "revid": "481666", "url": "https://it.wikipedia.org/wiki?curid=5598099", "title": "Three Sevens", "text": ""}
{"id": "5598100", "revid": "1305772", "url": "https://it.wikipedia.org/wiki?curid=5598100", "title": "Fort Apocalypse", "text": "Fort Apocalypse \u00e8 un videogioco pubblicato nel 1982, inizialmente per Atari 8-bit e poi convertito per Commodore 64, in cui si controlla un futuristico elicottero in un assalto a una enorme fortezza sotterranea.\nUna versione per ZX Spectrum venne pubblicizzata ma mai pubblicata.\nTrama.\nUn futuristico elicottero, descritto come \"jet-copter\" o \"rocket copter\", deve penetrare in Fort Apocalypse, la fortezza dei Kralthan formata da due livelli sotterranei di caverne piene di difensori e trappole. In ogni livello ci sono prigionieri da recuperare, infine il \"rocket copter\" dovr\u00e0 distruggere il cuore della fortezza e riuscire a tornare in superficie.\nModalit\u00e0 di gioco.\nLa visuale \u00e8 bidimensionale laterale, con scorrimento libero in tutte le direzioni in base al movimento del \"rocket copter\". Risentendo anche leggermente della gravit\u00e0, bisogna evitare di toccare le pareti delle caverne, le mine volanti e le barriere laser.\nL'elicottero spara orizzontalmente quando \u00e8 rivolto a destra o sinistra, ma mentre avanza si inclina un po' in avanti e cos\u00ec anche la traiettoria dei proiettili si inclina un po' verso il basso. Quando \u00e8 rivolto verso lo schermo (posizione intermedia per cambiare direzione) spara in verticale verso il basso. Oltre che ai nemici, che sono carri armati, elicotteri e mine volanti, spesso \u00e8 necessario sparare a dei muri e distruggerli un blocco alla volta per poter passare.\nSi ha a disposizione una minimappa con raggio limitato chiamata \"Navatron\". Il carburante \u00e8 limitato e pu\u00f2 essere rifornito su apposite piattaforme. Altre piattaforme, atterrandovi, permettono di ricominciare da l\u00ec quando si perde una vita."}
{"id": "5598102", "revid": "75261936", "url": "https://it.wikipedia.org/wiki?curid=5598102", "title": "Cattedrale di Palma di Maiorca", "text": ""}
{"id": "5598104", "revid": "15756", "url": "https://it.wikipedia.org/wiki?curid=5598104", "title": "I dieci comandamenti (programma televisivo)", "text": "I dieci comandamenti \u00e8 stato un programma televisivo italiano di approfondimento giornalistico ideato, condotto e diretto da Domenico Iannacone in onda su Rai 3 dal 13 maggio 2013 al 30 dicembre 2018.\nIl programma.\nIl programma, nato da un'idea da Domenico Iannacone, che ne \u00e8 anche il conduttore e il regista, si occupa di raccontare la societ\u00e0 italiana e storie di vita reale. Lo stesso Iannacone ha detto al riguardo:\nLa prima stagione era composta da dieci puntate, ciascuna delle quali prendeva il titolo dai Dieci comandamenti del catechismo cattolico per sviluppare tematiche di attualit\u00e0 sociale, ed \u00e8 andata in onda il luned\u00ec dal 13 maggio al 15 luglio 2013.\nLa seconda stagione di 6 puntate \u00e8 andata in onda il venerd\u00ec in seconda serata dal 7 marzo all'11 aprile 2014. Nello stesso anno \u00e8 andata in onda anche la terza serie, che \u00e8 cominciata il 26 settembre 2014 con una puntata speciale in prima serata intitolata \"Spaccanapoli\", a cui hanno fatto seguito 5 puntate in seconda serata in onda il venerd\u00ec. La quarta serie \u00e8 iniziata con \"Arrivederci Roma\", andata in onda in prima serata il 12 settembre 2015, ed \u00e8 terminata con \"Irriducibili\" il successivo 6 novembre. La quinta serie del programma \u00e8 cominciata con uno speciale, condotto da Iannacone con la partecipazione di Andrea Camilleri, intitolato \"Lontano dagli occhi\", presentato in anteprima al 68\u00ba Prix Italia e andato in onda il 3 ottobre 2016, in occasione della prima Giornata nazionale delle vittime dell'immigrazione. Sono seguite 4 puntate di 50 minuti, andate in onda il luned\u00ec in seconda serata a partire dal 14 novembre dello stesso anno. Questa serie si \u00e8 conclusa con \"Ti voglio amare\", una prima serata di 105 minuti, andata in onda il 19 dicembre 2016. La sesta stagione \u00e8 andata in onda la domenica alle 20.30 dal 19 novembre al 24 dicembre 2017, sempre su Rai 3. La settima stagione \u00e8 cominciata con lo speciale \"Come figli miei\", andato in onda il 27 ottobre alle 21.40 su Rai 3.\nIl programma \u00e8 realizzato dalla Direzione di Produzione TV della Rai CPTV di Roma.\nPremi e riconoscimenti.\nIl programma ha vinto il \"Premio della critica miglior programma 2013\" al Premio Giornalistico televisivo Ilaria Alpi nel 2013. Il reportage intitolato \"La terra dei fuochi\" della puntata \"Non commettere atti impuri\" ha vinto, nella stessa edizione del Premio Alpi, il \"Premio Coop Ambiente\". Sempre nel 2013 ha vinto il premio \"Ideona\" come \"migliore tv d'autore dell'anno\".\nIl documentario \"Lontano dagli occhi / Out of sight\" ha vinto nel giugno 2017 tre importanti riconoscimenti internazionali: il Premio Miglior Reportage europeo al Civis Mediaprize di Berlino, il premio come miglior documentario internazionale della categoria \"Non fiction / Social Issues\" al Realscreen Award di Los Angeles e il Premio Speciale della Giuria \"Peace Jam\" al 57\u00ba Festival de T\u00e9l\u00e9vision de Monte-Carlo. Sempre nel 2017 il documentario \"La rivoluzione industriale\" ha vinto nel 2017 il \"Premio Goffredo Parise per il reportage\" nella sezione \"Valori del Veneto\" alla prima edizione del Premio Goffredo Parise di Treviso ."}
{"id": "5598105", "revid": "481666", "url": "https://it.wikipedia.org/wiki?curid=5598105", "title": "Fighting Fate", "text": ""}
{"id": "5598107", "revid": "1123217", "url": "https://it.wikipedia.org/wiki?curid=5598107", "title": "Consiglio di Stato della Repubblica popolare cinese", "text": ""}
{"id": "5598130", "revid": "122402650", "url": "https://it.wikipedia.org/wiki?curid=5598130", "title": "Acamprosato", "text": "L'acamprosato \u00e8 un farmaco utilizzato nel trattamento dell'alcolismo.\n\u00c8 commercializzato come Campral in Italia e negli Stati Uniti. In Francia \u00e8 distribuito sotto forma di acamprosato di calcio col nome Aotal.\nIl suo effetto \u00e8 dovuto all'interazione con mGLUR5, un recettore metabotropico per il glutammato.\nFarmacologia.\nIl modo in cui il composto agisce non \u00e8 stato ancora chiarito del tutto, ma \u00e8 dimostrato che aiuta a ridurre in frequenza e in intensit\u00e0 i rischi di ricaduta.\nL'acamprosato agisce da antagonista selettivo sui recettori al glutammato NMDA, oltre a modulare positivamente i recettori GABA-A7. I sistemi coinvolti sono dunque gli stessi che sono responsabili della sedazione alcolica.\nCiononostante, l'interazione \u00e8 complessa e indiretta: si pensa che i recettori GABA-A siano modulati tramite inibizione dei recettori GABA-B, caratteristica che distingue l'acamprosato dalle benzodiazepine, le quali agiscono direttamente sui siti dei recettori GABA-A. L'azione sui recettori NMDA dipende dalla dose assunta e dai livelli di glutammato endogeno. In un individuo che assume grandi quantit\u00e0 di alcol, si ritrovano concentrazioni di glutammato pi\u00f9 alte a livello del sistema nervoso, e il prodotto viene consumato in grande quantit\u00e0. In queste condizioni, l'acamprosato si comporta da antagonista parziale. In presenza di quantit\u00e0 pi\u00f9 ridotte, il prodotto agisce da agonista. \nIl prodotto fa inoltre aumentare la secrezione endogena di taurina. Nel contesto in cui viene utilizzato, nel quale sono solitamente presenti disturbi del sonno, tale effetto pu\u00f2 determinare una normalizzazione dei cicli del sonno, ristabilendo le abituali proporzioni di sonno di stadio tre e di sonno paradossale.\nPer quanto riguarda la farmacocinetica, il prodotto \u00e8 assorbito lentamente, con un picco plasmatico che viene raggiunto in sei ore, a causa del fatto che l'acamprosato \u00e8 rivestito da una compressa gastroresistente. L'emivita del prodotto \u00e8 di circa trenta ore. "}
{"id": "5598137", "revid": "47767", "url": "https://it.wikipedia.org/wiki?curid=5598137", "title": "Dichochrysa", "text": ""}
{"id": "5598138", "revid": "765341", "url": "https://it.wikipedia.org/wiki?curid=5598138", "title": "Mantova Football Club 2015-2016", "text": "Questa voce raccoglie le informazioni riguardanti il Mantova Football Club nelle competizioni ufficiali della stagione 2015-2016.\nStagione.\nNella stagione 2015-2016 il disputa il quarantesimo campionato di terza serie della sua storia, facendo parte del girone A della Lega Pro.\nIn Coppa Italia di Lega Pro si qualifica nel girone eliminatorio davanti a Pordenone e Padova. Quindi perde al primo turno della fase finale, 2-1 dopo tempi supplementari in casa contro la SPAL.\nAlla conclusione del campionato la squadra si classifica al quindicesimo posto con 34 punti, quindi partecipa ai play-out. Nella doppia sfida con il Cuneo, pareggia 0-0 in Piemonte e vince 1-0 in casa, salvandosi dalla retrocessione in Serie D.\nMaglie e sponsor.\nLo sponsor tecnico \u00e8 Givova, mentre quello ufficiale \u00e8 \"SDL CentroStudi S.p.A.\"\nRosa.\n\"Rosa aggiornata al 28 gennaio 2016.\""}
{"id": "5598139", "revid": "2161976", "url": "https://it.wikipedia.org/wiki?curid=5598139", "title": "Las Moradas", "text": "Las Moradas \u00e8 un album postumo, in versione live, della cantautrice Giuni Russo pubblicato il 18 settembre 2015, distribuito dalla Edel e dedicato a Papa Francesco. \nContiene il concerto integrale tenutosi nella Basilica di San Lorenzo Maggiore a Milano il 29 dicembre 1999."}
{"id": "5598151", "revid": "767487", "url": "https://it.wikipedia.org/wiki?curid=5598151", "title": "The Musical Barber", "text": "The Musical Barber \u00e8 un cortometraggio muto del 1916 diretto da Edmond F. Stratton.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale cinematografiche statunitensi il 17 luglio 1916.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, il documentario \"Head Waters of the Delalvan\"."}
{"id": "5598154", "revid": "767487", "url": "https://it.wikipedia.org/wiki?curid=5598154", "title": "Kernel Nutt and Prince Tango", "text": "Kernel Nutt and Prince Tango \u00e8 un cortometraggio muto del 1916 diretto da C.J. Williams.\nDecimo episodio della serie Vitagraph \"Kernel Nutt\".\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 17 luglio 1916."}
{"id": "5598155", "revid": "2020096", "url": "https://it.wikipedia.org/wiki?curid=5598155", "title": "Incontri ufficiali della nazionale di calcio della Germania dal 2001", "text": "Di seguito, la cronologia degli incontri ufficiali della nazionale di calcio della Germania dal 2001 in poi."}
{"id": "5598156", "revid": "228587", "url": "https://it.wikipedia.org/wiki?curid=5598156", "title": "Piccola Biblioteca Oscar Mondadori", "text": ""}
{"id": "5598161", "revid": "767487", "url": "https://it.wikipedia.org/wiki?curid=5598161", "title": "The Fair Fare", "text": "The Fair Fare \u00e8 un cortometraggio muto del 1916. Il nome del regista non viene riportato nei credit del film.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 agosto 1916."}
{"id": "5598163", "revid": "121286", "url": "https://it.wikipedia.org/wiki?curid=5598163", "title": "Rete tranviaria di Mestre", "text": ""}
{"id": "5598165", "revid": "1775883", "url": "https://it.wikipedia.org/wiki?curid=5598165", "title": "Freaks (Timmy Trumpet and Savage)", "text": "Freaks \u00e8 un brano musicale pubblicato dal disc jockey australiano Timmy Trumpet eseguito con la collaborazione del rapper Savage e pubblicato dall'8 agosto 2014 per il download digitale."}
{"id": "5598166", "revid": "767487", "url": "https://it.wikipedia.org/wiki?curid=5598166", "title": "The Yellow Girl", "text": "The Yellow Girl \u00e8 un cortometraggio muto del 1916 scritto e diretto da Edgar Keller. Il regista firm\u00f2 anche la scenografia del film.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla Vitagraph Company of America, il film - un cortometraggio in una bobina - usc\u00ec nelle sale cinematografiche statunitensi il 25 agosto 1916. Ne venne fatta una riedizione che fu distribuita sul mercato americano nel 1922."}
{"id": "5598179", "revid": "4175", "url": "https://it.wikipedia.org/wiki?curid=5598179", "title": "King Power Stadium", "text": ""}
{"id": "5598181", "revid": "767487", "url": "https://it.wikipedia.org/wiki?curid=5598181", "title": "Mr. Jack Inspects Paris", "text": "Mr. Jack Inspects Paris \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 marzo 1916."}
{"id": "5598184", "revid": "767487", "url": "https://it.wikipedia.org/wiki?curid=5598184", "title": "Three Johns", "text": "Three Johns \u00e8 un cortometraggio muto del 1916 diretto da David Smith.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 marzo 1916."}
{"id": "5598185", "revid": "767487", "url": "https://it.wikipedia.org/wiki?curid=5598185", "title": "Freddy Versus Hamlet", "text": "Freddy Versus Hamlet \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 24 marzo 1916."}
{"id": "5598186", "revid": "767487", "url": "https://it.wikipedia.org/wiki?curid=5598186", "title": "A Squared Account", "text": "A Squared Account \u00e8 un cortometraggio muto del 1916 diretto da William Wolbert.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 20 marzo 1916."}
{"id": "5598194", "revid": "767487", "url": "https://it.wikipedia.org/wiki?curid=5598194", "title": "His Dukeship, Mr. Jack", "text": "His Dukeship, Mr. Jack \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi l'8 maggio 1916."}
{"id": "5598195", "revid": "1305772", "url": "https://it.wikipedia.org/wiki?curid=5598195", "title": "Mowana (disambigua)", "text": "\"Mowana\" corrisponde a varie localit\u00e0 del Botswana:"}
{"id": "5598196", "revid": "481666", "url": "https://it.wikipedia.org/wiki?curid=5598196", "title": "Ida L. Williams", "text": ""}
{"id": "5598198", "revid": "767487", "url": "https://it.wikipedia.org/wiki?curid=5598198", "title": "The Double-Double Cross", "text": "The Double-Double Cross \u00e8 un cortometraggio muto del 1916 scritto e diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 maggio 1916."}
{"id": "5598199", "revid": "1494169", "url": "https://it.wikipedia.org/wiki?curid=5598199", "title": "Mosu (disambigua)", "text": "Il termine Mosu pu\u00f2 riferirsi a:"}
{"id": "5598201", "revid": "1059011", "url": "https://it.wikipedia.org/wiki?curid=5598201", "title": "Silvana Corsini", "text": "Ha recitato, in particolare, nei primi due film di Pier Paolo Pasolini: \"Accattone\" e \"Mamma Roma\", rispettivamente del 1961 e del 1962. Ha anche recitato nei film \"Il carabiniere a cavallo\" e \"Tentazioni proibite\"."}
{"id": "5598202", "revid": "1494169", "url": "https://it.wikipedia.org/wiki?curid=5598202", "title": "Palmdale (disambigua)", "text": ""}
{"id": "5598203", "revid": "767487", "url": "https://it.wikipedia.org/wiki?curid=5598203", "title": "The Resurrection of Hollis", "text": "The Resurrection of Hollis \u00e8 un cortometraggio muto del 1916 diretto da Harry Davenport.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 6 maggio 1916."}
{"id": "5598204", "revid": "767487", "url": "https://it.wikipedia.org/wiki?curid=5598204", "title": "Some Chicken", "text": "Some Chicken \u00e8 un cortometraggio muto del 1916 diretto da David Smith.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 maggio 1916."}
{"id": "5598205", "revid": "1154737", "url": "https://it.wikipedia.org/wiki?curid=5598205", "title": "Fossa (torrente)", "text": "Il torrente Fossa (a volte denominato torrente Spezzano) \u00e8 un torrente dell'Emilia-Romagna.\nPercorso.\nNasce sotto Montebaranzone frazione di Prignano sulla Secchia e attraversando i comuni di Fiorano Modenese e Formigine, sfocia nel fiume Secchia in localit\u00e0 Colombarone, dopo aver percorso circa 23 km.\n\u00c8 caratterizzato da una prima parte in cui scorre tra formazioni argillose di tipo calanchivo, adiacenti alle Salse di Nirano. Questo fa s\u00ec che il suo letto sia praticamente impermeabile e dunque le sue piene tumultuose e con esondazioni frequenti. Giunto in pianura \u00e8 del tutto simile al torrente Tiepido a lui prossimo.\nPeculiare il fatto che proprio a causa delle frequenti esondazioni nell'abitato di Formigine, il torrente fu deviato presso Cameazzo, facendolo confluire nel Secchia invece che nel Panaro come era nell'antichit\u00e0."}
{"id": "5598206", "revid": "104458", "url": "https://it.wikipedia.org/wiki?curid=5598206", "title": "Hochgurgl", "text": ""}
{"id": "5598213", "revid": "767487", "url": "https://it.wikipedia.org/wiki?curid=5598213", "title": "Mr. Jack Hires a Stenographer", "text": "Mr. Jack Hires a Stenographer \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 1\u00ba maggio 1916."}
{"id": "5598215", "revid": "767487", "url": "https://it.wikipedia.org/wiki?curid=5598215", "title": "Mr. Jack, Doctor by Proxy", "text": "Mr. Jack, Doctor by Proxy \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 aprile 1916."}
{"id": "5598217", "revid": "729019", "url": "https://it.wikipedia.org/wiki?curid=5598217", "title": "Stazione di Wartenberg", "text": "La stazione di Wartenberg \u00e8 una stazione ferroviaria di Berlino, capolinea della linea S75 della S-Bahn. La stazione, sita nel quartiere di Neu-Hohensch\u00f6nhausen, prende nome dal limitrofo quartiere di Wartenberg."}
{"id": "5598222", "revid": "75263277", "url": "https://it.wikipedia.org/wiki?curid=5598222", "title": "Berlino-Neu-Hohensch\u00f6nhausen", "text": ""}
{"id": "5598226", "revid": "104458", "url": "https://it.wikipedia.org/wiki?curid=5598226", "title": "Sutten", "text": ""}
{"id": "5598227", "revid": "104458", "url": "https://it.wikipedia.org/wiki?curid=5598227", "title": "Spitzing", "text": ""}
{"id": "5598228", "revid": "767487", "url": "https://it.wikipedia.org/wiki?curid=5598228", "title": "Mr. Jack's Hat and the Cat", "text": "Mr. Jack's Hat and the Cat \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 10 aprile 1916."}
{"id": "5598229", "revid": "1793900", "url": "https://it.wikipedia.org/wiki?curid=5598229", "title": "Lackenhof", "text": ""}
{"id": "5598231", "revid": "104458", "url": "https://it.wikipedia.org/wiki?curid=5598231", "title": "Kirchberg i.Wald", "text": ""}
{"id": "5598235", "revid": "767487", "url": "https://it.wikipedia.org/wiki?curid=5598235", "title": "Susie, the Sleuth", "text": "Susie, the Sleuth \u00e8 un cortometraggio muto del 1916 diretto da George D. Baker.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 aprile 1916."}
{"id": "5598236", "revid": "767487", "url": "https://it.wikipedia.org/wiki?curid=5598236", "title": "The Hoyden (film 1916)", "text": "The Hoyden \u00e8 un cortometraggio muto del 1916 diretto da David Smith.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 aprile 1916."}
{"id": "5598237", "revid": "767487", "url": "https://it.wikipedia.org/wiki?curid=5598237", "title": "Salvation Joan", "text": "Salvation Joan \u00e8 un film muto del 1916 diretto da Wilfrid North.\nProduzione.\nIl film fu prodotto dalla Vitagraph Company of America.\nDistribuzione.\nIl film fu proiettato in prima al Fulton Theatre di New York il 9 aprile 1916 in una serata di gala alla quale avevano partecipato J. Stuart Blackton, a capo della Vitagraph, e la protagonista, Edna May, famosa interprete del teatro musicale edoardiano. Distribuito dalla V-L-S-E, il film usc\u00ec nelle sale cinematografiche statunitensi il giorno seguente, il 10 aprile 1916."}
{"id": "5598248", "revid": "767487", "url": "https://it.wikipedia.org/wiki?curid=5598248", "title": "Andr\u00e9 Le Troquer", "text": "Biografia.\nNel 1936 entr\u00f2 nell'Assemblea Nazionale di rappresentanza del partito socialista. Alla fine del giugno 1940 si sottrasse all'invasione tedesca della Francia, fuggendo dal Nord Africa, ma dopo due mesi rientr\u00f2 in patria. Fu difensore di L\u00e9on Blum nel processo di Riom. Nel 1943 abbandon\u00f2 nuovamente la Francia per Londra e l'Algeria, guidando il partito socialista e rivestendo fino all'aprile 1944 la carica il commissario di guerra. Dal settembre dello stesso anno collabor\u00f2 intensamente nel governo provvisorio di De Gaulle. Nel dopoguerra ebbe diversi incarichi ministeriali: fu ministro degli Interni dal 23 gennaio 1946 al 2 giugno 1946 nel governo di F\u00e9lix Gouin e successivamente ministro della Difesa nazionale nel terzo governo di L\u00e9on Blum dal 13 dicembre 1946 al 13 gennaio 1947. \nNel 1954 e dal 1956 al 1958 fu Presidente della Assemblea nazionale. Mor\u00ec a Parigi nel novembre 1963."}
{"id": "5598258", "revid": "486946", "url": "https://it.wikipedia.org/wiki?curid=5598258", "title": "Autobus ATAC ad accumulatori (1924-1935)", "text": ""}
{"id": "5598259", "revid": "34392", "url": "https://it.wikipedia.org/wiki?curid=5598259", "title": "Autobus ATAC SPA 30 e 34", "text": ""}
{"id": "5598268", "revid": "1924342", "url": "https://it.wikipedia.org/wiki?curid=5598268", "title": "Stole the Show", "text": "Stole the Show \u00e8 un singolo del disc jockey e produttore discografico norvegese Kygo, pubblicato il 23 marzo 2015.\nDescrizione.\nLa canzone \u00e8 stata composta da Kyle Kelso, Michael Harwood, Marli Harwood, Ashton Parson e Kygo. Il brano, che vede la collaborazione vocale di James Parson, ha riscosso un gran successo di vendite in numerosi paesi del mondo, rendendolo il secondo singolo di Kygo col maggior successo commerciale, dopo \"Firestone.\"\nVideo musicale.\nIl video musicale, diretto da Saman Kesh, \u00e8 stato pubblicato per promuovere l'uscita del singolo lo stesso giorno della sua pubblicazione. Il video inizia con una coppia di astronauti, una donna e un uomo, che si schiantano sulla terra, e trovano rifugio all'interno di una casa, dove si sta tenendo una festa in maschera e alla quale partecipa anche Kygo, che si vede mentre dirige il party suonando la tastiera. I due astronauti partecipano con piacere alla festa, ballando e parlando con gli altri invitati, finch\u00e9 non vengono sollevati in aria, tornando nello spazio con la loro nave spaziale."}
{"id": "5598270", "revid": "729019", "url": "https://it.wikipedia.org/wiki?curid=5598270", "title": "Miringotomia", "text": "La miringotomia \u00e8 un'operazione all'orecchio medio. Consente di far drenare fluidi da dietro al timpano, mediante un piccolo foro su di esso."}
{"id": "5598287", "revid": "438678", "url": "https://it.wikipedia.org/wiki?curid=5598287", "title": "Torri costiere", "text": ""}
{"id": "5598289", "revid": "154893", "url": "https://it.wikipedia.org/wiki?curid=5598289", "title": "Gerri de la Sal", "text": ""}
{"id": "5598290", "revid": "1263156", "url": "https://it.wikipedia.org/wiki?curid=5598290", "title": "Alberto Parolini", "text": "Biografia.\nFiglio di Francesco Parolini di Bassano del Grappa ed Elisabetta Savioni di Venezia, fu un importante botanico e naturalista. Dimostr\u00f2 fin da giovanissimo un grande interesse per la natura in genere e per la botanica in particolare. L'amore per la natura e il mondo vegetale era ben viva nella sua famiglia, e fu principalmente ereditata dal padre, dal nonno e da uno zio. Questo filo conduttore costitu\u00ec lo stimolo primario del suo intenso percorso culturale, anche se assai rilevante fu per lui la vicinanza e la guida di Giambattista Brocchi che aveva entusiasmato il futuro naturalista gi\u00e0 all'et\u00e0 di 8 anni con la pubblicazione (nel 1796) di un libretto intitolato \"Trattato delle piante odorifere e di bella vista da coltivarsi ne' Giardini\".\nOrfano di madre a soli quattro anni, studi\u00f2 inizialmente presso il Seminario di Padova per passare poi agli studi universitari nella stessa citt\u00e0 e, successivamente, a Pavia. La sua famiglia, conosciuta come Parolin, proveniva da Ros\u00e0 (Vicenza) dove se ne trova traccia a partire dal XVI secolo.\nSolo in seguito all'ammissione di suo padre Francesco nel Consiglio cittadino acquist\u00f2 titolo nobiliare e con Alberto il cognome divent\u00f2 definitivamente Parolini.\nAlla morte del padre, avvenuta nel 1815, Alberto eredit\u00f2 un ingente patrimonio in denaro, terreni e propriet\u00e0 immobiliari. Nello stesso anno vi fu l'incontro, a Venezia, con Philip Barker Webb, un naturalista britannico al quale fu legato da una profonda amicizia per tutta la vita. Negli anni immediatamente successivi ebbe inizio una serie di viaggi a scopo scientifico per l'intera Europa, con soggiorni a Londra e a Parigi, citt\u00e0 in cui pot\u00e9 stringere legami con i maggiori centri della cultura scientifica internazionale, tanto da risultare uno dei soci fondatori della Societ\u00e0 geologica di Londra. Il viaggio pi\u00f9 esaltante fu probabilmente quello intrapreso nel 1819 (con l'amico Webb) attraverso la Grecia e l'Asia Minore. Fu proprio da questo viaggio che riport\u00f2 le pigne da cui sarebbe nato il pino che porta il suo nome, il \"Pinus parolinii\" (da lui scoperto, nel 1820, in Turchia).\nDopo il viaggio in Inghilterra del 1817 vi furono i primi robusti interventi nel giardino all'italiana che il padre aveva costruito e di cui \u00e8 testimonianza il rilievo mappale fatto da lui stendere poco prima della morte. L'intervento, attuato secondo il gusto romantico dell'epoca, inserisce a pieno titolo Alberto Parolini nella temperie culturale dell'epoca e nel dibattito letterario e filosofico relativo alla tematica dei giardini e, per l'area Bassanese, ne fa il precursore del giardino romantico, all'inglese.\nAl miglioramento dell'orto-giardino lavor\u00f2 instancabilmente, arricchendolo di specie arboree e ampliandone la caratteristica di orto botanico, peraltro ordinando la costruzione di un muro di protezione. Con il 1834 si pu\u00f2 considerare completata la distribuzione degli spazi, tra giardino romantico e \"Hortus botanicus\", che acquister\u00e0 straordinaria notoriet\u00e0 e sar\u00e0 visitato non solo dagli studiosi europei, ma da personalit\u00e0 di altissimo livello come l'imperatore d'Austria Francesco I.\nAlberto Parolini si spos\u00f2 a 47 anni e dalla moglie Giulia Londonio ebbe sei figli, ma solo Elisa e Antonietta sopravvissero. Dopo la sua scomparsa, avvenuta il 15 gennaio del 1867, fu la figlia Antonietta a proseguire con grande dedizione e intelligenza l'attivit\u00e0 del padre, lasciando poi erede universale il figlio Alberto Agostinelli, che nel 1904 ottenne l'autorizzazione ad aggiungere il cognome del celebre nonno. Dopo la morte di Agostinelli nel 1927, il complesso botanico e le case passarono al Comune di Bassano secondo la volont\u00e0 testamentaria.\nDell'intensa attivit\u00e0 in campo botanico di Alberto Parolini si possono elencare almeno quattro principali parchi nati dalla sua instancabile opera. Due, uno ad Oliero, in Valsugana (da lui prende nome la grotta Parolini, aperta al pubblico sin dal 1832 e che Parolini aveva scoperto nel 1822) e uno a sud dell'ex palazzo Polidoro confinante con l'Istituto Don Cremona, sono oggi praticamente scomparsi.\nAltri due, il Giardino Parolini a Bassano e il parco della ex villa Diedo, a Cusinati di Ros\u00e0, costituiscono tuttora una importante testimonianza di un aspetto rilevante della cultura e della storia d'Italia.\nA Bassano del Grappa l'Istituto Statale Agrario di Istruzione Superiore porta il suo nome.\nCollegamenti esterni.\nhttp://www.bassanodelgrappaedintorni.it/index.php?option=com_content&amp;view=article&amp;id=337:giardino-parolini&amp;catid=116:bassano-del-grappa-storie-personaggi-ecc&amp;Itemid=204\nhttp://www.anms.it/upload/rivistefiles/51.PDF"}
{"id": "5598295", "revid": "92723", "url": "https://it.wikipedia.org/wiki?curid=5598295", "title": "Percy Ernst Schramm", "text": "Biografia.\nGli anni della formazione.\nSchramm apparteneva a una famiglia borghese che si era stabilita ad Amburgo. Suo padre era stato sindaco di questa citt\u00e0 tra il 1925 e il 1928.\nAllo scoppio della prima guerra mondiale Schramm fu soldato nell'esercito imperiale tedesco. Dopo la guerra frequent\u00f2 le prestigiose universit\u00e0 di Amburgo, Monaco e Heidelberg dove prepar\u00f2 la sua tesi di dottorato (1922) sotto la guida del medievalista Karl Hampe. Per due anni si intrattenne ancora a Heidelberg per scrivere la sua tesi di abilitazione sul tema dell'ideologia imperiale del X e XI secolo e dell'acquisizione degli Ottoni dell'eredit\u00e0 culturale dell'Impero Romano. La tesi di Schramm, pubblicata nel 1929 con il titolo \"L'imperatore, Roma e la Renovatio: commentari ed estratti per la storia dell'ideologia della renovatio romana dalla fine dell'impero carolingio sino alla lotta per le investiture\" (Kaiser, Rom und Renovatio: Studien und Texte zur Geschichte des romischen Erneuerungsgedankens vom Ende des karolingischen Reiches biz zum Investiturstreit), era uno studio, esemplare per la sua originalit\u00e0 e il suo carattere interdisciplinare, che influenz\u00f2 la successiva storia delle ideologie. In quest'opera Schramm dimostr\u00f2 come la storia dell'arte, riservata sino allora ai dilettanti, fosse importante per un lavoro critico come la storia e la filosofia. La sua tesi evidenzi\u00f2 poi la funzione centrale dei simboli e delle ritualit\u00e0 nella formazione e nell'identit\u00e0 dell'ideologia del potere.\nSecondo un rito di passaggio richiesto per la maggioranza degli apprendisti medievalisti di lingua tedesca agli inizi del XX secolo, Schramm collabor\u00f2 per due anni alla compilazione dei \"Monumenta Germaniae Historica\" prima di vedersi proporre un posto di professore. Nel 1929 gli si affid\u00f2 la cattedra nell'Universit\u00e0 di Gottinga dove egli comp\u00ec tutta la sua carriera sino al suo ritiro nel 1963. Perfettamente anglofono fu professore invitato presso l'universit\u00e0 di Princeton nel corso dell'anno accademico 1933.\nSoldato nella Seconda guerra mondiale.\nSchramm, arruolatosi come volontario nella Wehrmacht nel corso della Seconda guerra mondiale, fu assegnato al servizio di documentazione e incaricato di gestire la cronaca del conflitto per conto dello stato maggiore tedesco. Con il grado di comandante era incaricato di tenere un rendiconto quotidiano dettagliato degli atti e delle decisioni dello stato maggiore formato dai pi\u00f9 importanti generali dell'esercito. Questo offriva a Schramm un accesso diretto, inedito per uno storico, alla cerchia dirigente dell'esercito e ai suoi meccanismi di presa delle decisioni. Per questa ragione fu citato a comparire come testimone chiave al processo di Norimberga a proposito del procedimento sul generale Alfred Jodl. Schramm testimoni\u00f2 che Jodl era stato un ufficiale leale al regime, che non era un ideologo nazista e non aveva preso parte ad alcun crimine di guerra: queste dichiarazioni non furono sufficienti a evitare la condanna a morte di Jodl.\nNel corso degli anni del dopoguerra Schramm pubblic\u00f2 numerosi libri sulla storia militare tedesca con un resoconto dettagliato, giorno per giorno, delle ultime settimane del Terzo Reich viste da parte dello Stato maggiore. A questo proposito gli scritti di Schhramm sono per gli specialisti di storia militare una fonte preziosa. Nel 1962 nel suo libro \"Hitler capo militare\" suscit\u00f2 polemiche: l'autore, che in occasione del suo lavoro aveva avuto numerosi contatti personali con il \"F\u00fchrer\", contrapponeva il patriottismo e la professionalit\u00e0 dei generali al comportamento irrazionale e paranoico di Hitler dando cos\u00ec l'impressione di esonerare l'esercito dalla responsabilit\u00e0 della guerra imputandola interamente a Hitler e al suo fanatismo e che tuttavia\nLa carriera negli anni del dopoguerra.\nAvendo aderito al partito nazista e militato con un grado elevato nell'esercito tedesco, Schramm fu destituito dopo l'armistizio da tutti gli incarichi universitari. Con l'indebolimento del processo di denazificazione alla fine degli anni 40, Schramm fu riabilitato e rimesso sulla cattedra di storia medioevale a Gottinga. Dal 1954 al 1956 scrisse \"Herrschaftszeichen und Staatssymbolik\" un'importante opera su gli attributi dell'autorit\u00e0 e sul simbolismo dello Stato, basato sulle rappresentazioni artistiche dei sovrani medioevali e sulla simbolizzazione della loro autorit\u00e0 tramite un grande inventario critico delle insegne del potere (corone, scettri, troni, ecc.). A quest'opera segu\u00ec nel 1962 l'analisi dettagliata dello stesso argomento nell'opera scritta in collaborazione con lo storico dell'arte Florentine M\u00fctherich intitolata \"Denkmale der deutschen K\u00f6nige und Kaiser\" incentrata sulle regalie imperiali.\nIn queste opere Schramm dimostr\u00f2 l'importanza dei simboli, delle cerimonie liturgiche, dell'immaginario come fonti decisive per la storia politica. Con i suoi contemporanei Ernst Kantorowicz e Carl Erdmann, Schramm ha instillato delle essenziali nozioni di storia culturale in una disciplina che, particolarmente in Germania, tendeva a occuparsi prevalentemente della storia dei testi e delle istituzioni. Pur criticato da storici statunitensi come Norman Cantor per il suo servizio nella Wehrmacht, Schramm fu decorato nel 1958 dell'Ordine al merito, una delle pi\u00f9 alte onorificenze tedesche."}
{"id": "5598309", "revid": "797136", "url": "https://it.wikipedia.org/wiki?curid=5598309", "title": "Simon Deli", "text": "Caratteristiche tecniche.\nMediano, pu\u00f2 giocare anche da difensore centrale.\nCarriera.\nNazionale.\nHa esordito nel 2015; \u00e8 stato convocato per la Coppa delle nazioni africane 2021."}
{"id": "5598318", "revid": "287204", "url": "https://it.wikipedia.org/wiki?curid=5598318", "title": "Jakub Reznicek", "text": ""}
{"id": "5598322", "revid": "287204", "url": "https://it.wikipedia.org/wiki?curid=5598322", "title": "Parolini", "text": ""}
{"id": "5598323", "revid": "767487", "url": "https://it.wikipedia.org/wiki?curid=5598323", "title": "Martin \u0160lap\u00e1k", "text": "Caratteristiche tecniche.\nCentravanti, pu\u00f2 giocare come esterno d'attacco su entrambe le fasce."}
{"id": "5598324", "revid": "287204", "url": "https://it.wikipedia.org/wiki?curid=5598324", "title": "Martin Slapak", "text": ""}
{"id": "5598328", "revid": "686936", "url": "https://it.wikipedia.org/wiki?curid=5598328", "title": "Jamil Douglas", "text": "Biografia.\nMiami Dolphins.\nDopo avere giocato al college a football ad Arizona State, Phillips fu scelto nel corso del quarto giro (114\u00ba assoluto) del Draft NFL 2015 dai Miami Dolphins. Debutt\u00f2 come professionista partendo come titolare nella gara del primo turno contro i Washington Redskins. La sua stagione da rookie si concluse disputando tutte le 16 partite, di cui 6 come titolare."}
{"id": "5598329", "revid": "287204", "url": "https://it.wikipedia.org/wiki?curid=5598329", "title": "Jiri Krejci", "text": ""}
{"id": "5598330", "revid": "287204", "url": "https://it.wikipedia.org/wiki?curid=5598330", "title": "L'uomo che vendette la Luna", "text": "L'uomo che vendette la Luna (\"The Man Who Sold the Moon\") \u00e8 un romanzo breve di fantascienza scritto nel 1949 da Robert A. Heinlein e pubblicato per la prima volta nel 1950 dalla Shasta Publishers.\n\u00c8 la storia degli eventi intorno a un immaginario primo allunaggio nel 1978 e dei progetti di Delos D. Harriman, un uomo d'affari determinato a raggiungere e controllare personalmente la Luna.\n\u00c8 un'opera matura di notevole spessore, un quadro penetrante del capitalismo d'assalto e di rapina e il ritratto convincente di un uomo straordinario.\nNel 2001 gli \u00e8 stato assegnato il Retro Hugo per l'anno 1951 come miglior romanzo breve.\nStoria editoriale.\nIl romanzo fu scritto nel marzo 1949 e incluso nel volume \"The Man Who Sold the Moon\" del 1950, una raccolta di opere di Heinlein pubblicata in italiano nel 1953, a puntate, in appendice ai volumi della collana Il Giallo Mondadori, il romanzo \u00e8 stato suddiviso in sei puntate nei volumi dal n. 245 al 250.\nUna traduzione di Eddy Masuzzi \u00e8 stata pubblicata dalla Armenia Editore nel 1976 nel volume n. 7 della rivista \"Robot\" e poi di nuovo nel 1978 nel volume n. 4 della collana \"Raccolta Robot\".\nLa traduzione di Paola Francioli e Lia Volpatti, pure pubblicata dalla Mondadori una prima volta nel 1979 e poi di nuovo nell'antologia \"La storia futura\" nel 1987 e nel 1998, \u00e8 basata sui testi sistemati da Heinlein, che ha apportato molte lievi modifiche alle opere del ciclo della \"Storia futura\" per aggiornarle e migliorarne la coerenza interna, in occasione dell'uscita della raccolta in volume \"The Past Through Tomorrow\" del 1967, tradotta in italiano come \"La storia futura\".\nTrama.\nDelos David Harriman, \"l'ultimo dei baroni ladroni\", \u00e8 ossessionato dall'idea di partecipare alla prima spedizione sulla Luna per poi guidare lo sviluppo del satellite e farne la nuova frontiera dell'umanit\u00e0. \nInveste nell'impresa tutte le sue risorse e chiede finanziamenti al suo socio in affari George Strong e ad altri magnati, la maggior parte per\u00f2 rifiuta ritenendo i rischi eccessivi; in effetti i progetti di Harriman sono incredibilmente costosi e i profitti incerti.\nLa realizzazione di un razzo a propellente chimico \u00e8 quasi oltre i limiti delle tecnologie disponibili mentre il carburante per missili nucleari \u00e8 scarso perch\u00e9 la stazione spaziale dove si produceva \u00e8 esplosa distruggendo anche l'unica nave spaziale esistente.\nUno scettico offre \"tutti i mie interessi sulla Luna ... per cinquanta centesimi\", Harriman accetta e tenta di acquistare anche i diritti degli altri associati. \nAlla fine solo Strong e altri due decidono di sostenere l'impresa.\nCollegamenti con altre opere dell'autore.\nUn Harriman invecchiato senza essere ancora riuscito ad andare sulla Luna appare in \"Requiem\", che fu pubblicato nel 1940, undici anni prima de \"L'uomo che vendette la Luna\"; entrambi i racconti fanno parte della \"Storia futura\", nella quale varie aziende e fondazioni sono chiamate \"Harriman\" come a sottolineare la sua influenza su quella linea temporale.\nIl nome viene utilizzato anche nel romanzo \"Stella variabile\", abbozzato da Heinlein e scritto dopo la sua morte da Spider Robinson; la narrazione diverge dalla \"Storia futura\".\nAdattamenti.\nIl film di fantascienza \"Uomini sulla Luna\" (\"Destination Moon\") viene generalmente considerato un adattamento del romanzo di Heinlein \"Razzo G.2\" (\"Rocketship Galileo\"), ma di fatto la storia rassomiglia molto pi\u00f9 a \"L'uomo che vendette la Luna\" che, in base alla data di copyright, \u00e8 stato scritto nel 1949, anche se venne pubblicato solo nel 1951, l'anno successivo all'uscita del film.\nLa tecnologia de \"L'uomo che vendette la Luna\", tuttavia, \u00e8 molto diversa: in particolare il razzo \u00e8 multistadio, mentre in \"Uomini sulla Luna\" la nave spaziale \u00e8 un SSTO (lanciatore orbitale monostadio) che decolla e atterra in verticale sia sulla Terra che sulla Luna, cosa praticamente impossibile usando solo combustibili chimici, infatti il dialogo nel film chiarisce che la nave spaziale \u00e8 dotata di propulsione nucleare."}
{"id": "5598344", "revid": "1659756", "url": "https://it.wikipedia.org/wiki?curid=5598344", "title": "Ibraheim Campbell", "text": "Fu scelto nel corso del quarto giro (115\u00ba assoluto) del Draft NFL 2015 dai Cleveland Browns. Al \"college\" gioc\u00f2 a football per Northwestern. Nel corso della sua carriera da professionista ha giocato anche per gli Houston Texans, Dallas Cowboys, New York Jets, Green Bay Packers e Tennessee Titans.\nCarriera.\nCleveland Browns.\nDopo avere giocato al college a football alla Northwestern University, Campbell fu scelto nel corso del quarto giro (115\u00ba assoluto) del Draft NFL 2015 dai Cleveland Browns. Debutt\u00f2 come professionista subentrando nella gara del primo turno contro i New York Jets. La sua stagione da rookie si concluse con 16 tackle in 15 presenze, di cui una come titolare. L'anno successivo trov\u00f2 maggiore spazio, disputando 8 gare su 14 come titolare, con 48 tackle."}
{"id": "5598345", "revid": "1310927", "url": "https://it.wikipedia.org/wiki?curid=5598345", "title": "Milan Jurd\u00edk", "text": ""}
{"id": "5598346", "revid": "33751", "url": "https://it.wikipedia.org/wiki?curid=5598346", "title": "Sl\u0103n\u010dev brjag", "text": ""}
{"id": "5598347", "revid": "486946", "url": "https://it.wikipedia.org/wiki?curid=5598347", "title": "Slancev brjag", "text": ""}
{"id": "5598348", "revid": "1226", "url": "https://it.wikipedia.org/wiki?curid=5598348", "title": "Franco Cannarozzo", "text": ""}
{"id": "5598350", "revid": "1745361", "url": "https://it.wikipedia.org/wiki?curid=5598350", "title": "Matin\u00e9e", "text": "Una matin\u00e9e \u00e8 una rappresentazione teatrale che si tiene di mattina o nel pomeriggio (a differenza dell'usuale spettacolo serale) perch\u00e9 vi possa assistere un pubblico diverso da quello abituale (per es. gli studenti, lavoratori, pensionati); il termine, importato in Italia dai comici parigini, \u00e8 stato poi esteso ad altri generi di spettacolo (musicale, cinematografico, ecc.)."}
{"id": "5598352", "revid": "287204", "url": "https://it.wikipedia.org/wiki?curid=5598352", "title": "Broughty Ferry", "text": "Broughty Ferry (in gaelico scozzese: \"Bruach Tatha\"; in Scots: \"Brochty\" o \"Brochtie\"), conosciuta colloquialmente come \"The Ferry\", \u00e8 una localit\u00e0 di circa 13.000 abitanti della costa sud-orientale della Scozia, affacciata sul Firth of Tay, il firth sul Mare del Nord su cui si getta il fiume Tay. Soprannominata la \"Brighton del Nord\" o \"Il gioiello della corona di Dundee\", un tempo era un royal burgh, mentre ora \u00e8 considerata un sobborgo della citt\u00e0 di Dundee.\nGeografia fisica.\nCollocazione.\nBroughty Ferry si trova lungo la sponda settentrionale del Firth of Tay, a circa met\u00e0 strada tra Dundee e Carnoustie (rispettivamente ad est della prima e ad ovest della seconda). Da Dundee dista circa 4 miglia.\nStoria.\nNel 1454 il quarto conte di Angus concesse il diritto di costruire in loco un castello.\nNegli anni ottanta del XVII secolo, la localit\u00e0 era costituita soltanto da pochi capanni di pescatori.\nNel 1801, per\u00f2, un proprietario terriero locale, Charles Hunter, present\u00f2 il progetto per la costruzione di una nuova citt\u00e0, che sarebbe stata chiamata \"North Ferry\". La citt\u00e0 inizi\u00f2 cos\u00ec a svilupparsi a partire dal 1825.\nNell'estate del 1912, Broughty Ferry conobbe un \"boom\" a livello di presenze di turisti, che ammontarono a 5.702 persone.\nMonumenti e luoghi d'interesse.\nBroughty Castle.\nTra gli edifici principali di Broughty Ferry, figura il Broughty Castle, un castello risalente al XV secolo.\nClaypotts Castle.\nNei dintorni di Broughty Ferry, si trova inoltre il Claypotts Castle, un castello eretto tra il 1569 e il 1588.\nCollegamenti esterni.\n "}
{"id": "5598353", "revid": "547034", "url": "https://it.wikipedia.org/wiki?curid=5598353", "title": "La rabbia degli angeli (Sidney Sheldon)", "text": "La rabbia degli angeli \u00e8 un romanzo dello scrittore statunitense Sidney Sheldon.La trama si snoda seguendo le vicende personali e professionali della protagonista, l'avvocatessa Jennifer Parker.\nTitolo.\nIl titolo italiano del romanzo traduce fedelmente l'originale inglese. Si giustifica in rapporto ad una citazione da \u201cI Dialoghi di Chio\u201d posta in esergo al romanzo stesso.\nTrama.\nNew York, fine anni sessanta.Jennifer Parker \u00e8 una giovane ed ambiziosa avvocatessa; originaria di Kelso, nello Stato di Washington, si \u00e8 trasferita all'est con l'intenzione di intraprendere una lunga e felice carriera. Un errore dovuto a leggerezza e inesperienza rischia per\u00f2 di rovinare tutto sin dall'inizio: assunta come assistente nell'ufficio del procuratore distrettuale Robert Di Silva, la ragazza diventa l'inconsapevole strumento di intimidazione nei confronti dell'unico testimone in un importante processo per omicidio: quello intentato contro Michael Moretti, un mafioso in ascesa che la procura si era illusa di avere finalmente incastrato. L'errore di Jennifer porta invece all'assoluzione di Moretti.Sottoposta all'esame dell'avvocato Adam Warner, che rimane molto colpito dalla sua freschezza e ingenuit\u00e0, Jennifer viene scagionata dall'accusa di corruzione; non si spegne per\u00f2 il rancore di Di Silva nei suoi confronti e la carriera della ragazza si fa improvvisamente difficilissima. Passer\u00e0 molto tempo, vissuto tra ristrettezze e incarichi di poco conto, prima che Jennifer riesca ad affrontare il suo primo caso importante come avvocato difensore di un detenuto accusato di omicidio. Contro ogni previsione (e contro Di Silva, che rappresenta la pubblica accusa), Jennifer riesce a dimostrare la legittima difesa: la risonanza avuta dal caso fa finalmente decollare la sua carriera e in breve tempo Jennifer riesce a diventare uno dei pi\u00f9 famosi e richiesti avvocati penalisti di tutti gli Stati Uniti.Pi\u00f9 difficili sono invece le sue vicende private e sentimentali: la relazione iniziata con Adam Warner, infelicemente sposato, finisce quando la moglie di lui resta incinta. Quasi contemporaneamente anche Jennifer si accorge di aspettare un figlio da Adam, ma glielo tiene nascosto per non rovinare i rapporti famigliari e la promettente carriera dell'uomo che ama: Adam infatti sta per entrare al Senato, con buone possibilit\u00e0 di proseguire sino alla candidatura presidenziale.Negli anni seguenti l'attenzione di Jennifer si concentra sul lavoro e soprattutto sul figlio Joshua, che diventa la sua principale ragione di vita.\nRapito e seriamente minacciato da un cliente che si \u00e8 sentito tradito da Jennifer, verso i quattro anni il bambino diventa per\u00f2 l'involontaria causa di una svolta inattesa nell'esistenza della madre: disperata Jennifer chiede infatti l'aiuto di Michael Moretti, che nel tempo le aveva pi\u00f9 volte dimostrato il proprio interesse. Moretti riesce a salvare Joshua, uccidendo il rapitore, ma ovviamente si aspetta di essere adeguatamente ricambiato da Jennifer, che di l\u00ec a poco diventa infatti la sua amante e poco pi\u00f9 tardi anche l'avvocato di fiducia dell'organizzazione mafiosa guidata dallo stesso Moretti. Jennifer continua ad essere innamorata di Adam, ma la relazione con Michael, intensa e passionale, riesce a darle comunque una certa stabilit\u00e0, sino al momento in cui il figlio Joshua muore in seguito ad un banale incidente e la sua vita sembra precipitare nel baratro.Coinvolta nell'inchiesta contro l'organizzazione mafiosa intrapresa dalla commissione guidata da Adam Warner, Jennifer viene contemporaneamente sospettata da Michael di averlo tradito: rischier\u00e0 seriamente non solo la carriera ma anche la vita, prima di riuscire faticosamente ad uscire dai guai.Mentre Adam Warner viene eletto Presidente degli Stati Uniti, Jennifer torna a Kelso: affronta la propria infelicit\u00e0 e decide - con meno clamore di un tempo \u2013 di continuare ad esser un buon avvocato.\nCronologia.\nLa vicenda narrata nel romanzo inizia il 4 settembre 1969 e si protrae nel tempo sino all'inizio degli anni ottanta."}
{"id": "5598356", "revid": "287204", "url": "https://it.wikipedia.org/wiki?curid=5598356", "title": "Granada Club de F\u00fatbol 2014-2015", "text": "Questa voce raccoglie le informazioni riguardanti l'Granada Club de F\u00fatbol nelle competizioni ufficiali della stagione 2014-2015.\nStatistiche.\nStatistiche aggiornate al 23 maggio 2015."}
{"id": "5598358", "revid": "115216611", "url": "https://it.wikipedia.org/wiki?curid=5598358", "title": "The Meddler", "text": ""}
{"id": "5598369", "revid": "729019", "url": "https://it.wikipedia.org/wiki?curid=5598369", "title": "Otto von St\u00fclpnagel", "text": "Biografia.\nCugino del generale Carl-Heinrich von St\u00fclpnagel, tra il 1940 ed il 1942 fu comandante supremo delle truppe di occupazione tedesche in Francia, la dirigendo l'ondata di terrore e l'esecuzione degli ostaggi; fu sostituito al comando proprio dal cugino.\nDopo la liberazione fu catturato dai francesi ed imprigionato nel carcere di Cherche-Midi; qui si suicid\u00f2 il 6 febbraio 1948."}
{"id": "5598370", "revid": "767487", "url": "https://it.wikipedia.org/wiki?curid=5598370", "title": "Jean Grae", "text": "Biografia.\nNata in Sudafrica, \u00e8 figlia dei musicisti jazz Sathima Bea Benjamin e Abdullah Ibrahim. \u00c8 cresciuta negli Stati Uniti e precisamente a New York.\nNel periodo 1996-1998 ha fatto parte di alcuni gruppi hip hop newyorkesi in cui si faceva anche chiamare con lo pseudonimo What? What?. Nel 1998 si \u00e8 avviata all'attivit\u00e0 solista e ha scelto lo pseudonimo Jean Grae ispirandosi a Jean Grey, personaggio di \"X-Men\".\nNel 2002 ha pubblicato il suo primo album. Ha collaborato con Atmosphere, The Roots, Talib Kweli, Mos Def, Styles P, 9th Wonder, The Herbaliser, Wale e altri artisti."}
{"id": "5598372", "revid": "1305772", "url": "https://it.wikipedia.org/wiki?curid=5598372", "title": "La rabbia degli angeli", "text": ""}
{"id": "5598377", "revid": "709406", "url": "https://it.wikipedia.org/wiki?curid=5598377", "title": "SERMs", "text": ""}
{"id": "5598380", "revid": "767487", "url": "https://it.wikipedia.org/wiki?curid=5598380", "title": "Abdullah Ibrahim", "text": "Biografia.\nNato a Citt\u00e0 del Capo nel 1934, cresce ascoltando musica tradizionale africana, gospel, musica sacra e jazz. Inizia a suonare il piano all'et\u00e0 di 7 anni e a 15 diventa gi\u00e0 un professionista. La sua carriera ottiene un incisivo impulso dopo l'incontro con Kippi Moeketsi, avvenuto nel 1959. Egli lo convince a dedicarsi a tempo pieno alla musica. Incontra inoltre Sathima Bea Benjamin, che diventa compagna della sua vita. I due sono genitori della rapper statunitense Jean Grae, nata nel 1976.\nNegli anni '60, a causa della grave crisi civile sudafricana, si trasferisce con la moglie prima in Svizzera e poi a New York. Da qui inizia a percorrere importanti strade nel mondo jazz. Si converte all'Islam assumendo il nome Abdullah Ibrahim nel 1968.\nNel 1999 fonda una scuola di musica a Citt\u00e0 del Capo. Attualmente, oltre a suonare e comporre, \u00e8 anche insegnante di musica."}
{"id": "5598396", "revid": "1305772", "url": "https://it.wikipedia.org/wiki?curid=5598396", "title": "Threat to Survival", "text": "Threat to Survival \u00e8 il quinto album in studio del gruppo alternative rock statunitense Shinedown, pubblicato il 18 settembre 2015 dalla Atlantic Records. L'uscita del disco \u00e8 stata anticipata dal singolo \"Cut the Cord\", pubblicato il 29 giugno 2015."}
{"id": "5598398", "revid": "72811", "url": "https://it.wikipedia.org/wiki?curid=5598398", "title": "Honoka", "text": ""}
{"id": "5598399", "revid": "729019", "url": "https://it.wikipedia.org/wiki?curid=5598399", "title": "Victor van Strydonck de Burkel", "text": "Biografia.\nPrima Guerra Mondiale.\nNel 1918, come ufficiale del 1 \u00b0 reggimento di guide, Victor van Strydonck comand\u00f2 l'ultima carica di cavalleria nell'Europa occidentale, la carica di Burkel. Per il suo ruolo nella carica, van Strydonck fu nominato barone e gli fu dato il titolo di \"de Burkel\" nel 1937 dopo il luogo della battaglia.Un ufficiale di cavalleria, van Strydonck de Burkel comand\u00f2 la scuola di cavalleria (1920-1923) e la 1\u00aa divisione di cavalleria (1928-1933), serv\u00ec come ispettore generale della gendarmeria belga (1933-1939) ed era il comandante Corpo di cavalleria (1933-1939) prima della seconda guerra mondiale. Nel 1938, Van Strydonck annunci\u00f2 il suo ritiro dall'esercito, ma fu riattivato alla fine del 1939 quando scoppi\u00f2 la guerra tra Gran Bretagna, Francia e Germania, sebbene il Belgio rimase neutrale.\nSeconda Guerra Mondiale.\nNel settembre 1939, all'inizio della seconda guerra mondiale, era al comando della Prima Zona Militare belga e mantenne questo incarico fino alla sconfitta dell'armata belga nel maggio 1940 a seguito dell'invasione nazista. Ripar\u00f2 in Gran Bretagna e qui si mise a capo delle forze belghe libere. Rientr\u00f2 in patria nel settembre 1944 dopo la liberazione, alla testa della missione militare belga presso la \"SHAF\" (Comando Supremo delle Forze Alleate in Europa).[2] Inizialmente, il morale tra le diverse centinaia di soldati era estremamente basso tra le truppe di Tenby e l'ubriachezza e l'insubordinazione rappresentavano un grave problema. [2] Van Strydonck fece pressioni sugli inglesi per migliorare le condizioni e, per tenere occupati i soldati, organizz\u00f2 una grande parata durante la Giornata nazionale belga (21 luglio) 1941. Riusc\u00ec ad affiliare il contingente belga alla Guardia nazionale locale, cosa che miglior\u00f2 il morale. [2]Con l'arrivo del governo belga in esilio e la creazione formale delle Forze libere belghe, divenne il comandante in capo e presiedette la graduale organizzazione della 1\u00aa Brigata di fanteria belga, un'unit\u00e0 che in seguito combatt\u00e9 nella campagna nell'Europa nord-occidentale. Nel 1941 divenne ispettore generale delle forze di terra belghe in Gran Bretagna.Dopo che gli alleati rientrarono nell'Europa nord-occidentale nel 1944, van Strydonck de Burkel divenne il capo della missione militare belga presso il quartier generale supremo delle forze di spedizione alleate (SHAEF). [3]\nSuccessivamente \u00e8 diventato capo dell'Associazione belga degli Ex-Combattenti."}
{"id": "5598400", "revid": "827882", "url": "https://it.wikipedia.org/wiki?curid=5598400", "title": "Marie Rose", "text": ""}
{"id": "5598403", "revid": "775504", "url": "https://it.wikipedia.org/wiki?curid=5598403", "title": "Agassireul butakhae", "text": "Agassireul butakhae (hangeul: \uc544\uac00\uc528\ub97c \ubd80\ud0c1\ud574, lett. \"Prendersi cura della giovane signora\"; titolo internazionale My Fair Lady) \u00e8 un serial televisivo sudcoreano trasmesso su KBS2 dal 19 agosto al 8 ottobre 2009.\nTrama.\nKang Hye-na, unica erede del Kang-san Group, \u00e8 la proprietaria del \"Lady Castle\" e vive come una principessa insieme ai suoi servitori. I genitori di Hye-na morirono in un incidente stradale e la ragazza venne cresciuta dal nonno, diventando testarda ed egoista, e convincendosi che tutto il mondo giri intorno a lei poich\u00e9 non ha potuto sperimentare il calore di una famiglia. Un giorno, guidando imprudentemente, Hye-na urta il camioncino di un uomo, Seo Dong-chan, che sta consegnando fiori, ma si rifiuta di chiedere scusa. Insoddisfatto, Dong-chan la insegue e inizia a tormentarla in ogni modo, presentandosi anche al \"Lady Castle\" come nuovo maggiordomo."}
{"id": "5598404", "revid": "1305772", "url": "https://it.wikipedia.org/wiki?curid=5598404", "title": "Due per mille", "text": ""}
{"id": "5598407", "revid": "287204", "url": "https://it.wikipedia.org/wiki?curid=5598407", "title": "Cantone di Tarn-Tescou-Quercy vert", "text": "Il Cantone di Tarn-Tescou-Quercy vert \u00e8 una divisione amministrativa dell'Arrondissement di Montauban.\n\u00c8 stato istituito a seguito della riforma dei cantoni del 2014, che \u00e8 entrata in vigore con le elezioni dipartimentali del 2015.\nComposizione.\nComprende i comuni di:"}
{"id": "5598408", "revid": "785616", "url": "https://it.wikipedia.org/wiki?curid=5598408", "title": "Toyo Mitunobu", "text": ""}
{"id": "5598409", "revid": "210951", "url": "https://it.wikipedia.org/wiki?curid=5598409", "title": "Holda", "text": ""}
{"id": "5598410", "revid": "210951", "url": "https://it.wikipedia.org/wiki?curid=5598410", "title": "Redodesa", "text": ""}
{"id": "5598411", "revid": "767487", "url": "https://it.wikipedia.org/wiki?curid=5598411", "title": "Down with the Clique", "text": "Down with the Clique \u00e8 un brano musicale della cantante statunitense Aaliyah, scritto e prodotto da R. Kelly. La canzone \u00e8 stata pubblicata come singolo nel Regno Unito nel 1995 ed estratta dall'album \"Age Ain't Nothing but a Number\", primo disco dell'artista R&amp;B."}
{"id": "5598412", "revid": "757396", "url": "https://it.wikipedia.org/wiki?curid=5598412", "title": "Ronen Ginzburg", "text": ""}
{"id": "5598415", "revid": "125364546", "url": "https://it.wikipedia.org/wiki?curid=5598415", "title": "La mia moto (singolo)", "text": "La mia moto \u00e8 una canzone di Jovanotti, il terzo estratto dall'omonimo album del 1989, scritta dal cantante stesso assieme a Claudio Cecchetto e Luca Cersosimo.\nVerr\u00e0 inserita nella raccolta \"Backup - Lorenzo 1987-2012\" del 2012 e negli album live \"Lorenzo live - Autobiografia di una festa\" del 2000 e in \"Lorenzo negli stadi - Backup Tour 2013\" del 2013. \nVideo musicale.\nIl videoclip vede la partecipazione di Rosita Celentano, all'epoca fidanzata con lo stesso Jovanotti, e Francesco Salvi."}
{"id": "5598416", "revid": "765341", "url": "https://it.wikipedia.org/wiki?curid=5598416", "title": "The Thing I Like", "text": "The Thing I Like \u00e8 un brano musicale registrato dalla cantante statunitense Aaliyah nel 1993. La canzone, scritta e prodotta da R. Kelly, \u00e8 stata pubblicata nel 1995 come singolo estratto dall'album \"Age Ain't Nothing but a Number\", primo disco dell'artista R&amp;B.\nIl brano fa parte della colonna sonora del film \"\" di Keenen Ivory Wayans (1994)."}
{"id": "5598417", "revid": "110157", "url": "https://it.wikipedia.org/wiki?curid=5598417", "title": "Waterman (azienda)", "text": "Waterman S.A. \u00e8 una fabbrica di penne stilografiche di lusso, fondata nel 1884 da Lewis Edson Waterman a New York (USA).\nStoria.\nIl nome iniziale era \"Ideal Pen Company\", trasformato nel 1888 in quello attuale.\nDal 2000 fa parte del gruppo statunitense Newell Rubbermaid e la sede \u00e8 a Parigi, mentre nello stabilimento di Saint-Herblain (Francia) vengono prodotte sia penne stilografiche che penne a sfera."}
{"id": "5598429", "revid": "785616", "url": "https://it.wikipedia.org/wiki?curid=5598429", "title": "Kantar\u014d Suzuki", "text": ""}
{"id": "5598430", "revid": "84184", "url": "https://it.wikipedia.org/wiki?curid=5598430", "title": "Special Night Squads", "text": "Le \" Special Night Squads \" (in inglese \"Squadre speciali notturne\", abbreviate in SNS) erano un'unit\u00e0 di forze speciali britannica, attiva nella Palestina \"mandataria\" durante la Grande rivolta araba (1936-1939). Il SNS comprendeva fondamentalmente soldati di fanteria britannici, insieme ad alcuni uomini tratti dalla polizia soprannumeraria ebraica. Inizialmente nel 1938 la forza totale dell'unit\u00e0 era di 100 uomini, che giunsero nel 1939 fino a 4 sezioni per un totale di 200 uomini, tra cui 150 ebrei selezionati tra gli effettivi della Notrim, la polizia ebraica istituita dai britannici. \nFurono fondate da Orde Charles Wingate, ufficiale britannico \"eccentrico\" e profondamente \"filo-sionista\".\nLe SNS entrarono in azione a partire da giugno 1938, con la primaria missione di proteggere l'oleodotto dell'Iraq Petroleum Company che alimentava la raffineria di Haifa ed era oggetto di frequenti sabotaggi da parte dei ribelli arabi. Effettuavano altres\u00ec missioni di sorveglianza in Galilea, lungo la \"barriera di sicurezza di Tegart\", oltre a controverse operazioni di \"controterrorismo\" nel corso di incursioni notturne e di imboscate. Le SNS possono considerarsi antesignane di altre celebri unit\u00e0 ispirate ai medesimi princ\u00ecpi, tra cui Chindits e Unit\u00e0 101.\nNel 1939 l'Alto Comando britannico, conformandosi alla politica filo araba del governo, il quale aveva appena emanato quel Libro Bianco che chiudeva le porte all'immigrazione ebraica in Palestina, decise di sciogliere le SNS e di arrestare alcuni dei suoi membri. \nNell'evoluzione del movimento sionista contrapposto agli arabi, le SNS segnano la transizione dal principio del \"combattimento difensivo\", proprio ai \"padri fondatori\" del movimento, verso quello del \"combattimento offensivo\", che influenzer\u00e0 in prosieguo la dottrina delle forze armate israeliane e contribuir\u00e0 a formare il mito del \"guerriero ebraico\", aggressivo e conquistatore, antitetico all'ebreo del \"galut\" (\"esilio\" in ebraico), passivo e rassegnato.\nMoshe Dayan e Yigal Allon, che pi\u00f9 tardi sarebbero diventati generali e politici israeliani, fecero le loro prime esperienze militari nelle SNS.\nStoria.\nIl contesto.\nLa Grande rivolta araba.\nDal 1918, la Palestina si trovava sottoposta all'autorit\u00e0 britannica. Essa, secondo i termini della Dichiarazione Balfour (1917) e del mandato conferito dalla Societ\u00e0 delle Nazioni nel 1922, reggeva il paese e facilitava il progetto sionista dell'istituzione di una \"Casa nazionale ebraica\", e ci\u00f2 malgrado l'opposizione sempre pi\u00f9 accesa della popolazione araba locale, nell'apparente impossibilit\u00e0 di un compromesso.\nFino a quel momento ostili ai soli sionisti, nell'aprile 1936 gli arabi di Palestina insorsero contro l'autorit\u00e0 mandataria britannica. Reclamavano la fine dell'immigrazione ebraica, la fine del trasferimento di propriet\u00e0 e della vendita di terreni agli ebrei, ed anche la costituzione di un corpo legislativo eletto dal popolo. La rivolta inizi\u00f2 con gli scioperi, ma la violenza esplose rapidamente contro gli ebrei e i soldati e poliziotti britannici, facendo quasi 300 morti. Le organizzazioni sioniste reagirono con moderazione e i britannici in novembre nominarono una commissione d'inchiesta per trovare una soluzione alla questione palestinese. Essa propose la spartizione della Palestina tra ebrei ed arabi e l'allontanamento della popolazione araba dalla zona del futuro stato ebraico.\nLa proposta, accolta dal'Agenzia Ebraica, fu rigettata dagli arabi: nel luglio 1937 riprese la rivolta, specie in Galilea, per colpa degli ebrei secondo il rapporto della commissione. L'assassinio, compiuto il 26 settembre da ribelli, del commissario britannico di Galilea fu l'evento scatenante. In ottobre i britannici vietarono l'Alto Comitato arabo e misero fuori legge tutti i dirigenti palestinesi, arrestandone pi\u00f9 di 200. La rivolta assunse allora una nuova dimensione: centinaia di gruppi armati per un totale di combattenti saccheggiarono campagne, bloccarono strade, compirono atti di sabotaggio e attaccarono i coloni ebrei. Temendo di perdere il controllo del paese, il governo britannico rimosse in maggio l'alto commissario Arthur Wauchope, la cui politica era giudicata troppo moderata, e lo sostituirono con un arabista, Sir Harold MacMichael.\nDal canto loro, le organizzazioni sioniste erano in disaccordo sull'atteggiamento da assumere verso la rivolta. Dalla ripresa di quest'ultima, l'ala pi\u00f9 dura dell'Irgun Zvai Leumi opt\u00f2 per l'uso della violenza e organizz\u00f2 omicidi ed attentati dinamitardi, complicando maggiormente la missione britannica di garantire la sicurezza. L'Agenzia Ebraica prefer\u00ec collaborare con i britannici e forn\u00ec gli effettivi che vennero integrati nella \"Jewish Supernumerary Police\" (\"Polizia ausiliaria ebraica\") e nella \"Jewish Settlement Police\" (\"Polizia rurale ebraica\" o \"Polizia coloniale ebraica\"). Queste unit\u00e0, chiamate in ebraico Notrim (\"Guardie\"), svolgevano compiti di vigilanza ad obiettivi sensibili e di pattugliamento diurno. Data la relativa inefficacia della politica di \"stretta difesa\" nella protezione delle infrastrutture, l'esercito clandestino sionista, l'Haganah (\"Difesa\"), cominci\u00f2 a progettare la costituzione di unit\u00e0 mobili preposte a pattugliare e a replicare rapidamente ad ogni attacco. Le prime di questo genere, chiamate Fosh, (\"Compagnie di campo\"), poste sotto il comando di Yitzhak Sadeh, entrarono in azione al principio del 1938.\nIn questo contesto di insurrezione araba contro le autorit\u00e0 britanniche e sioniste, intervenne un ufficiale dell'esercito coloniale britannico arrivato in Palestina nel 1936: il capitano Orde Wingate.\nOrde Wingate.\nNato nel 1903, Orde Wingate proveniva da una famiglia scozzese, di tradizione militare coloniale, nella quale ricevette una severa educazione basata su valori cristiani fondamentalisti ispirati al movimento dei Plymouth Brethren (\"Fratelli di Plymouth\").\nFondato nel XIX secolo da John Nelson Darby \u2014 considerato uno dei fondatori del sionismo cristiano moderno \u2014, questo movimento protestante evangelico chiamato \"dispensazionalista\" tendeva ad una lettura letterale della Bibbia, e voleva la \"restaurazione\" di Israele come nazione terrena secondo una volont\u00e0 divina.\nDal 1920 al 1923 Wingate ricevette una formazione militare alla Royal Military Academy di Woolwich. Nel 1926, promosso capitano, fu inviato a studiare l'arabo presso l'universit\u00e0 di Londra. Dal 1928 al 1933, l'esperienza di servizio in Sudan lo trasform\u00f2 profondamente, tanto sul piano professionale quanto su quello personale. Scopr\u00ec che piccole unit\u00e0 galvanizzate da un addestramento regolare e fiduciose verso chi le comanda potevano operare con successo lontano dalla loro base e a dispetto di un ambiente ostile. Durante quel periodo attravers\u00f2 una grave depressione, assieme ad una crisi di fede, causate dall'isolamento troppo prolungato nel deserto sudanese.\nNel 1936 fu assegnato alla Palestina come ufficiale del servizio segreto. Due anni dopo, fond\u00f2 le \"Special Night Squads\". Dopo un rientro in Gran Bretagna nel 1939, fu nominato colonnello e trasferito in Etiopia. Ottenuto il grado di generale durante la campagna della Birmania, divenne famoso per la creazione dei Chindits, una divisione mista composta da varie migliaia di soldati indiani e britannici, che manovravano dietro le linee giapponesi. Mor\u00ec nel 1944 in un incidente aereo.\nLa storia ricorda Orde Wingate principalmente per tre motivi: da una parte, sul piano militare, per il suo approccio inedito e controverso alla guerriglia e alla controguerriglia; da un'altra parte, sul piano politico-religioso, per il suo fervore \"fanatico\" e per il suo impegno in favore della causa ebraica in Palestina, che si inseriscono nella prospettiva \"quasi biblica\" del compimento di una \"profezia\", o di un \"comandamento divino\", fanno di Wingate una figura del movimento sionista cristiano. Gli storici ricordano infine che si tratta di uno dei \"padri delle Forze di difesa israeliane\", paese che ne ha fatto una figura di eroe nazionale come testimoniano particolarmente le numerose vie ed istituzioni che portano il suo nome. Churchill lo descriver\u00e0 come \"un uomo di genio che sarebbe ben potuto divenire un uomo di destino\".\nCreazione delle unit\u00e0.\nNel febbraio 1938 il capitano Orde Charles Wingate fu incaricato dai superiori di studiare le vie di accesso dei ribelli arabi in Galilea. Allo scopo, si un\u00ec a svariate unit\u00e0 della \"Jewish Settlement Police\" durante i loro pattugliamenti. Al termine di tale missione, redasse un rapporto intitolato \"Ways of Making His Majesty's Forces Operate at Night with the Objective of Putting and End to the Terror in Northern Palestine\" (\"Metodi in cui le forze di Sua Maest\u00e0 operano nottetempo allo scopo di porre fine al terrorismo nel settentrione della Palestina\"), in cui propose l'istituzione di unit\u00e0 miste di soldati ebrei per la loro conoscenza del terreno, e britannici per la loro esperienza di combattimento. Esse avrebbero agito di notte per tendere imboscate ai ribelli ed avrebbero avuto le basi negli insediamenti ebraici lungo l'oleodotto dell'\"Iraq Petroleum Company.\"\nDopo aver convinto i suoi superiori dell'utilit\u00e0 di queste sezioni speciali, Orde Wingate si trasfer\u00ec nel maggio 1938 nel kibbutz di Ein Harod in Galilea, e da l\u00ec inizi\u00f2 l'addestramento e la formazione dei suoi uomini. Disponeva di 3 plotoni di 12 soldati britannici e di 80 combattenti ebrei selezionati fra i membri della \"Jewish Settlement Police\" ed anche di quattro autocarri. Detto personale fu poi suddiviso tra Ein Harod ed altri due kibbutz.\nDal canto loro, le autorit\u00e0 sioniste vedevano con gran favore questo progetto, e, bench\u00e9 facessero parte dell'esercito britannico, le SNS furono sostenute finanziariamente e logisticamente dal'Agenzia Ebraica che pagava una parte delle retribuzioni e finanziava i corsi di formazione e la fornitura di certi equipaggiamenti, tra cui i veicoli indispensabili alla loro mobilit\u00e0.\nL'addestramento dei soldati era orientato alla lotta \"contro-insurrezionale\" e sulle reazioni da adottare sia individualmente sia come reparto, nel caso di contatto notturno con i ribelli. Gli ordini erano trasmessi a gesti o con lampi di torcia con cui si annunciava l'attacco, generalmente consistente di un lancio generale di bombe a mano seguito da un assalto alla baionetta. Wingate esigeva dai suoi uomini \"eccellenza, autocontrollo e disciplina\". Imprimeva nelle sue reclute ebree il senso della missione e la professionalit\u00e0. Bench\u00e9 ciascuna operazione delle SNS fosse preparata fin nei dettagli, gli uomini erano addestrati a reagire alla situazioni inattese e a sviluppare lo spirito d'iniziativa sul campo di battaglia. Oltre a comandare, Wingate dava l'esempio sul terreno con il suo coraggio e la sua resistenza; considerava i suoi uomini come dei \"compagni\", e questi ultimi lo vedevano come un \"amico\" (\"HaYedid,\" soprannome che gli rimarr\u00e0). Lui era parimenti fiero di loro, tanto pi\u00f9 all'accrescersi del suo impegno sionista. A tal proposito, scrisse a suo cugino:\n\u00abQuando ero a scuola, [\u2026] mi avevano fatto capire che ero meno di niente e che non avrei mai avuto il mio posto nel mondo. Quando sono arrivato in Palestina, ho trovato in popolo intero che era stato trattato in quel modo per generazioni [\u2026]. Tuttavia, a dispetto di [tale trattamento], rimaneva invitto, [rappresentava] una grande potenza nel mondo e costruiva un nuovo Paese. Ho sentito di appartenere a questo popolo.\u00bb\ne\n\u00abHo visto i giovani ebrei nei kibbutz. Posso dire che gli ebrei offriranno truppe migliori delle nostre. Dobbiamo solo addestrarle.\u00bb\nSviluppo.\nLa prima operazione delle SNS fu organizzata il 6 giugno 1938 e consist\u00e9 nel tendere un'imboscata agli arabi che attentavano all'oleodotto. Vi furono numerose azioni analoghe, e di conseguenza quel pericolo cess\u00f3. Le operazioni entrarono allora in una seconda fase, con l'attacco ai villaggi dove abitavano i ribelli.\nIl primo ebbe luogo la notte tra il 12 e il 13 giugno contro Jurdieh al confine con il Libano, da parte degli uomini assegnati al kibbutz presso Hanita. Due insorti (su quindici) furono uccisi, e l'operazione fece una tale impressione, che il giorno dopo il mukht\u0101r del villaggio tolse l'assedio al kibbutz e si arrese. Da entrambe le parti contendenti giunse \u2014 a proprio modo \u2014 un riconoscimento: il generale Robert Haining, comandante in capo delle forze britanniche in Palestina, scrisse al superiore diretto di Orde WIngate per esprimere la forte impressione che le Special Night Squads avevano suscitato in lui, mentre Fawzi al-Qawuqji, capo dei ribelli di Galilea, pose sulla testa di Wingate una taglia di sterline.\nUn'altra operazione di larga scala fu organizzata nella notte tra il 10 e l'11 luglio contro il villaggio di Dabburiya. Impegn\u00f2 87 uomini delle SNS. Malgrado una certa confusione dovuta al cattivo coordinamento durante l'aggressione, esso fece da 9 a 15 morti e 20 feriti tra gli abitanti, contro 2 morti e 5 feriti (compreso lo stesso Wingate) tra le SNS.\nRobert Haining scrisse il 24 agosto in un rapporto ufficiale che:\n\u00ab\u00c8 impossibile lodare troppo le Special Night Squads che sono state organizzate [sulla base delle] nostre due brigate per missioni offensive nottetempo. Queste sezioni di notte hanno fatto un lavoro particolarmente notevole in bassa Galilea proteggendo l'oleodotto dell'\"Iraq Petroleum Company.\" In questa zona, furono organizzate e addestrate dal capitano O.C. Wingate, dell'artiglieria reale, per ordine mio, che ha dato prova di grande intraprendenza, capacit\u00e0 e coraggio nel condurre e controllare le loro attivit\u00e0. Questi [commandos] sono stati tratti dai Sovrannumerari ebrei che svolsero un lavoro eccellente in combinazione con il personale britannico.\u00bb\nAlcuni mesi dopo l'esordio, il bilancio elle operazioni condotte dalle SNS ammontava ad una sessantina di arabi uccisi. Wingate fu decorato con il prestigioso Distinguished Service Order in considerazione sia delle ferite riportate, sia del successo raggiunto con le incursioni su Jurdieh e Dabburiya. Forte di ci\u00f2, ottenne altres\u00ec dal suo comandante di formare altre unit\u00e0, e a settembre gli effettivi ebrei aumentarono a 200 uomini. Furono anche create delle unit\u00e0 di Notrim ispirate alla stessa dottrina. Nella primavera 1939 si contavano cos\u00ec 62 pattuglie mobili (\"Manim\" in ebraico) composte di 8-10 uomini ciascuna.\nA tutte era aggregato un vicecomandante nominato direttamente dall'Agenzia Ebraica.\nDeviazioni.\nNel corso dell'addestramento, Wingate era \u00abcontinuamente tormentato dalle implicazioni morali delle sue azioni militari\u00bb, ed \u00abinsisteva sul fatto che le unit\u00e0 non [dovevano] maltrattare i prigionieri e i civili arabi\u00bb. Sul terreno, \u00abi suoi atti [non erano] sempre conformi alle sue parole\u00bb.\nIn effetti accadeva che le SNS umiliassero gli abitanti dei paesi, oltre a torturare i prigionieri. Queste azioni furono descritte dagli storici come \u00abassassinii sommari, accompagnati da diverse brutalit\u00e0 contro la popolazione civile\u00bb, ed alcuni di essi chiamarono le SNS null'altro che \u00absquadroni della morte\u00bb ebraici.\nDal canto suo, Wingate spieg\u00f2 le sue motivazioni dichiarando ai suoi uomini:\nIn autunno si verificarono due controverse \u00abincursioni di rappresaglia\u00bb. La prima ebbe luogo a met\u00e0 settembre. A seguito della morte del capo kibbutz di Ein Harod, un amico personale di Orde Wingate, quest'ultimo improvvis\u00f2 da l\u00ec a poco una spedizione punitiva contro la citt\u00e0 araba di Beit She'an, in cui ordin\u00f2 di sparare a vista sugli abitanti e abbattere i fuggitivi. Furono massacrati almeno 3 fuggitivi ed altre 5 persone.\nIl 2 ottobre, un gruppo di ribelli che avevano appena ucciso 19 ebrei, tra cui 11 bambini a Tiberiade, fu intercettato durante la fuga dalle SNS. 40 furono uccisi nell'imboscata ed altri 14 l'indomani nella caccia organizzata con l'aiuto della Royal Air Force. Per rappresaglia al massacro di Tiberiade, le SNS organizzarono inoltre un raid contro il villaggio di Hitting, 8\u00a0km pi\u00f9 a ovest. Dopo aver riunito gi uomini del villaggio, Wingate ne fece giustiziare 10 (un'altra versione parla di 1 su 10 e descrive questo metodo come ricorrente). Fece questa dichiarazione:\nSpossato fisicamente e psichicamente da questi avvenimenti, Orde Wingate ritorn\u00f2 in Inghilterra in ottobre. Si fece notare per l'insistenza con cui chiedeva di essere ricevuto dal Primo ministro per difendere la causa sionista alla quale si era dedicato totalmente, laddove la rivolta araba riprendeva intensit\u00e0 in Palestina. Il generale Robert Haining, che lo incensava in un rapporto meno di un anno prima, scrisse su di lui:\nAl suo ritorno, gli fu revocato il comando delle SNS, e fu assegnato a Gerusalemme. Nel maggio 1939, quando lasci\u00f2 la Palestina, nel suo fascicolo personale si annot\u00f2:\nL'attivit\u00e0 delle SNS prosegu\u00ec, e le loro operazioni permisero ai britannici di riprendere l'iniziativa nel combattimento contro i ribelli nel nord della Palestina, e contribuirono a ricacciare le forze di Fawzi al-Qawuqji. Le loro tecniche furono praticate anche da altre unit\u00e0 sotto gli auspici del generale Bernard Montgomery, successore di Haining deciso a soffocare la rivolta.\nScioglimento.\nLe unit\u00e0 furono tuttavia disciolte nell'estate del 1939, un anno dopo la loro attivazione. Alcuni leader britannici ed ebrei temevano che le loro operazioni infiammassero ulteriormente l'antagonismo arabo in un contesto internazionale in cui l'Europa si preparava ad entrare nella Seconda guerra mondiale. \nI britannici sconfissero, certo, la rivolta ma temevano che venisse rinfocolata dalle potenze dell'Asse e promulgarono un libro bianco che teneva in considerazione le rivendicazioni arabe.\nRipercussioni.\nL'incontro tra Orde Wingate e il movimento sionista, assieme alla costituzione delle Special Night Squads, figurano tra i \"fattori pi\u00f9 cruciali\" della storia delle forze armate israeliane nel contesto dello sviluppo di una forza militare ebraica in Palestina.\nIn un dizionario pubblicato dal ministero della difesa israeliano ed ispirato al pensiero di David Ben Gourion, si pu\u00f2 per esempio leggere:\nMalgrado la brevit\u00e0 della sua azione concreta con le SNS (soltanto qualche mese), Orde Wingate lasci\u00f2 una traccia cos\u00ec profonda e durevole nella coscienza nazionale israeliana che certi osservatori arrivano a porlo tra i \"padri fondatori\" dello stato ebraico.\nNuove dottrine militari.\nI primi pensatori sionisti sono innanzi tutto degli idealisti che non hanno preso coscienza dell'avversione che il sionismo suscita nella popolazione araba di Palestina. La dottrina militare del movimento si basa su precetti del giudaismo quali la moderazione \"(Havlagah)\" e la \"purezza delle armi\" \"(Tohar HaNeshek)\" che non si possono usare se non in un contesto di autodifesa contro degli aggressori. Durante i primi scontri degli anni 1920, la reazione del movimento sionista fu pertanto costituire una forza paramilitare di difesa (Haganah) il cui ruolo principale era la protezione sia degli impianti da attacchi arabi, sia della popolazione quando esplodeva la violenza. La dottrina si fondava allora sui concetti di \"guardia\" e \"difesa statica\" riassunti dalla massima per cui \"non pu\u00f2 essere abbandonata alcuna istituzione [ebraica]\".\nLa Grande rivolta araba (1936-1939) mise in crisi questa dottrina. In effetti, malgrado la collaborazione con i britannici che permise lo sviluppo della loro forza paramilitare, certi ambienti ebraici non tolleravano una politica che a loro avviso era assimilabile all'atteggiamento passivo e rassegnato degli ebrei rispetto ai pogrom. Tale dottrina si mostr\u00f2 altres\u00ec inefficace nella lotta contro i ribelli arabi ai quali si lasciava l'iniziativa dei combattimenti.\nLe dottrine tattiche di Orde Wingate privilegiavano l'attacco alla difesa, nel corso di operazioni notturne minuziosamente preparate attraverso ricognizioni e \"intelligence.\" L'effetto sorpresa costituiva un elemento centrale di queste operazioni che richiedevano una lunga impostazione, oltre all'esecuzione di attacchi diversivi volti a confondere il nemico. Inoltre, si doveva usare tutta la potenza di fuoco simultaneamente per rendere brutali gli attacchi, e fulminei gli scontri.\nBench\u00e9 le autorit\u00e0 sioniste le accogliessero tutto sommato favorevolmente, i metodi delle SNS provocarono delle remore in seno agli ambienti di obbedienza socialista dello Yishuv (la comunit\u00e0 ebraica di Palestina), specie tra i primi pionieri. La \"condotta offensiva\" e le \"operazioni di liquidazione ed umiliazione\" erano moralmente inaccettabili nel contesto del ristabilimento della dignit\u00e0 dell'uomo ebreo sulla terra che gli appartiene. La giovane generazione nata sul posto, i sabra, era d'altro canto poco sensibile a queste remore. L'approccio morale consisteva nel far ricadere sugli abitanti dei villaggi arabi una \"responsabilit\u00e0 collettiva\" per gli eventi: le vittime innocenti erano considerate colpevoli per il loro supposto sostegno a gruppi implicati negli scontri contro gli ebrei.\nL'insieme di queste nuove dottrine tattiche e morali \u00ab[diedero] all'Haganah l'ispirazione di prendere l'iniziativa dell'offensiva e di non limitarsi pi\u00f9 a delle tattiche di guardia difensiva, [e] la massima secondo cui l'attacco \u00e8 la miglior difesa diverr\u00e0 in seguito una delle dottrine di combattimento basilari dell'[esercito israeliano]\u00bb. Moshe Dayan e Yigal Allon futuri comandanti del Palmah (\"Unit\u00e0 d'urto\"), generali e uomini politici israeliani, debuttarono nelle SNS. Per tutta la durata delle rispettive carriere, metteranno in pratica gli insegnamenti che vi avevano ricevuto. Dayan far\u00e0 pure riferimento reiteratamente a Wingate ed alla sua rivelazione del principio di \"portare l'azione al cuore del dispositivo nemico\". Le dottrine di combattimento delle SNS ispireranno nondimeno Ariel Sharon, che a proposito di WIngate dir\u00e0 che era stato un eroe della sua infanzia, quando creer\u00e0 il primo reparto delle forze speciali israeliane: l'Unit\u00e0 101.\nNascita del \"guerriero ebreo\".\nAll'epoca della rivolta araba, era comunemente ammesso in seno all'Yishuv che gli ebrei non fossero in grado di creare una propria forza militare e di operare sul terreno. I valori privilegiati nel movimento sionista erano il \"lavoro\" e la \"difesa\".\nOrde Wingate al contrario stimava assai le qualit\u00e0 militari dei combattenti ebrei ai suoi ordini, che egli giudicava migliori dei soldati britannici, ed ammirava le sfide affrontate dal popolo ebraico nella sua storia. Dal canto loro, i combattenti ebrei ammiravano Wingate, e consideravano un onore prestare servizio nelle SNS. Nel contesto dell'obiettivo sionista della fondazione di uno stato ebraico, lui diceva ai suoi uomini che essi \u00abcreavano [\u2026] le basi del futuro esercito di Sion\u00bb e li galvanizzava in tal senso:\nLe SNS di Wingate come le Fosh di Yitzhak Sadeh, enfatizzando il ricorso alla violenza e la \"conquista\", cristallizzarono nell'inconscio collettivo sionista l'ethos del \"guerriero ebreo\" che nacque in quell'epoca.\nSiffatta evoluzione ideologica si ritrova negli scritti di Nathan Alterman, poeta, scrittore e drammaturgo la cui opera ha segnato generazioni di israeliani. Nel 1938, compose una poesia intitolata \"Zemer HaPelugot\" (\"Canto delle sezioni\"), il cui campo semantico contrasta assai nettamente con quella da lui ribattezzata \"Shir Boker Lamoledet,\" (\"Canto del mattino alla madre patria\") scritta qualche anno prima. La storica Anita Shapira pone questa poesia tra gli esempi che segnano la svolta \"dall'ethos difensivo all'ethos del combattente\" nel pensiero sionista, e questo in rottura con la costruzione simbolica e il lavoro dei \"padri fondatori\":\nQuesto mutamento ideologico non si ferm\u00f2 all'immaginario collettivo. Davanti alla rivolta araba e al successo delle operazioni, forti del consiglio da esperto di Orde Wingate, i leader sionisti presero coscienza del fatto che l'opzione militare era sempre aperta.\nEliyahu Golomb, capo dell'Haganah, fu il primo di coloro che sostennero apertamente che la sorte della Palestina sarebbe potuta dipendere dall'impiego di una forza militare ebraica di cui auspicava la formazione, l'addestramento e l'equipaggiamento.\nAntesignane del SAS.\nI commandos britannici, quali unit\u00e0 che operavano in profondit\u00e0 dietro le linee nemiche per raccogliere informazioni o condurre specifiche operazioni, furono ufficialmente creati allo scoppio della Seconda guerra mondiale. Numerosi autori presentano le Special Night Squads \u2014 per il loro stile \"commando\", le tecniche messe in pratica da Orde Wingate (mobilit\u00e0, operazioni notturne, concentrazione della potenza di fuoco durante gli assalti), oltre alla loro capacit\u00e0 di infliggere danni materiali e psicologici a forze nettamente pi\u00f9 importanti \u2014 come i precursori, o gli ispiratori, del celebre Special Air Service (SAS).\nDocumentazione.\nFonti principali usate nella redazione della voce"}
{"id": "5598431", "revid": "217591", "url": "https://it.wikipedia.org/wiki?curid=5598431", "title": "Waterman (penne)", "text": ""}
{"id": "5598433", "revid": "287204", "url": "https://it.wikipedia.org/wiki?curid=5598433", "title": "Saichiro Tomonari", "text": ""}
{"id": "5598434", "revid": "363629", "url": "https://it.wikipedia.org/wiki?curid=5598434", "title": "Luchina Della Rovere (disambigua)", "text": ""}
{"id": "5598439", "revid": "380453", "url": "https://it.wikipedia.org/wiki?curid=5598439", "title": "Oreol Camejo", "text": "Biografia.\nNella sua famiglia \u00e8 il secondo di tre figli pallavolisti: i fratelli Osmany, nato nel 1983, e Osmel, nato nel 1989, sono entrambi pallavolisti e, come Oreol, hanno vestito la maglia della nazionale cubana.\nCarriera.\nClub.\nLa carriera di Oreol Camejo inizia nei tornei amatoriali cubani, ai quali prende parte con la squadra del .\nNella stagione 2010-11 approda nella Superliga brasiliana col di Ara\u00e7atuba, dove giocando per due annate vince un Campionato Paulista e raggiunge una finale scudetto. Nella stagione 2012-13 approda nella V-League sudcoreana coi , che lascia gi\u00e0 nella stagione successiva, andando a giocare per due annate nella Superliga russa con la ; tra le due esperienze, nel 2013, fa una breve apparizione in Qatar, dove difende i colori dell' nella Coppa dell'Emiro.\nNel campionato 2015-16 \u00e8 nuovamente in Corea del Sud, ma questa volta con gli , raggiungendo le finali scudetto e ricevendo i premi di MVP del 5\u00ba round e miglior schiacciatore; al termine degli impegni ritorna brevemente in Qatar, dove disputa la Coppa del Qatar e la Coppa dell'Emiro con l'. Nel campionato seguente approda in Cina, dove difende i colori del ; dopo gli impegni con la formazione asiatica, \u00e8 nuovamente in Qatar, questa volta ingaggiato dall', con cui raggiunge la finale della Coppa del Qatar e conquista la Coppa dell'Emiro.\nNella stagione seguente torna in Russia, giocando per lo : si lega ai colori del club pietroburghese per quattro annate, disputando diverse finali in ambito nazionale, ma senza riuscite ad aggiudicarsi alcun titolo. Si trasferisce quindi in Turchia, dove prende parte alla Efeler Ligi con lo , conquistando la Supercoppa turca.\nNazionale.\nFa parte della nazionale Under-21 cubana in occasione del campionato mondiale 2005, dove conquista la medaglia di bronzo.\nNel 2005 entra a far parte della nazionale cubana, vincendo la medaglia di bronzo alla Coppa America; dopo l'argento ai XX Giochi centramericani e caraibici, nel 2007 si aggiudica la medaglia di bronzo ai XV Giochi panamericani, alla Coppa America ed al campionato nordamericano; dopo la medaglia d'oro alla Coppa America 2008 lascia la nazionale per poter giocare .all'estero."}
{"id": "5598440", "revid": "729019", "url": "https://it.wikipedia.org/wiki?curid=5598440", "title": "Ej\u00e9rcito Nacional de Guatemala", "text": "L'Ej\u00e9rcito Nacional de Guatemala (in italiano: Esercito nazionale del Guatemala) o Fuerzas de Tierra del Ej\u00e9rcito de Guatemala costituisce la principale componente di esso e agisce nella zona continentale del paese.\nFondamentalmente le forze armate sono composte da unit\u00e0 di fanteria, artiglieria e cavalleria, cos\u00ec la storia dell'esercito guatemalteco \u00e8 associata alle sue forze terrestri, che anche con una variet\u00e0 di nomi sono sempre esistite.\nStoria.\nL'esercito e le forze terrestri sono la componente pi\u00f9 antica dell'esercito guatemalteco e si sono evolute in base alle esigenze dello Stato. A met\u00e0 del XIX secolo, il generale Rafael Carrera lo spinse la vittoria nella battaglia di San Jos\u00e9 La Arada, combattuta il 2 febbraio 1851, una data che viene commemorata come il giorno di queste forze.\nMissione.\nLa sua missione principale \u00e8, nel dominio terrestre, la deterrenza e lo sviluppo della guerra, cos\u00ec come l'organizzazione della difesa della nazione per la conservazione della sovranit\u00e0, dell'indipendenza e dell'integrit\u00e0 territoriale.\nOrganizzazione.\nL'esercito guatemalteco ha avviato una ristrutturazione e una regionalizzazione militare per soddisfare le condizioni di difesa terrestre che il paese ha bisogno. Il termine di zona e di regione militare riflette una delimitazione geografica e non la dimensione dell'unit\u00e0. Una regione pu\u00f2 coprire fino a due zone militari, dando la possibilit\u00e0 di assegnare il tipo di unit\u00e0 a seconda delle esigenze di difesa. La pianificazione e l'addestramento sono focalizzati sulle brigate, grande unit\u00e0 tattica dell'esercito guatemalteco, e comprende mezzi con cui la forza terrestre deve compiere la sua missione, individuata nelle sue unit\u00e0 di combattimento, unit\u00e0 di supporto al combattimento, unit\u00e0 di servizio di supporto al combattimento e unit\u00e0 ausiliarie.\nLe forze terrestri sono organizzate come segue:\nCompa\u00f1\u00eda de Comando y Estado Mayor\nEquipaggiamento.\nVeicoli trasporto truppe.\nIl Guatemala ha:\nVeicoli commerciali.\nCamion\nAltri"}
{"id": "5598443", "revid": "796991", "url": "https://it.wikipedia.org/wiki?curid=5598443", "title": "Esercito guatemalteco", "text": ""}
{"id": "5598445", "revid": "149485", "url": "https://it.wikipedia.org/wiki?curid=5598445", "title": "Visita coniugale", "text": ""}
{"id": "5598450", "revid": "110157", "url": "https://it.wikipedia.org/wiki?curid=5598450", "title": "Chiropsalmus quadrumanus", "text": "Chiropsalmus quadrumanus \u00e8 una medusa Cubozoa della famiglia Chiropsalmidae. Vive nell'Atlantico e nel Pacifico; la sua puntura \u00e8 velenosa e pericolosa.\nM\u00fcller cre\u00f2 nel 1859 il genere \"Tamoya\" per collocare due specie di cubomedusa brasiliane che riteneva molto simili: la \"T. haplonema\" e la \"T. quadrumana\". Quest'ultima fu anche la prima Chirodropida ad essere descritta, dato che apparteneva ad un altro ordine, per cui fu spostata nel nuovo genus \"Chiropsalmus\", da Louis Agassiz nel 1862, sotto il nome di \"C. quadrumanus\".\nDescrizione.\nIl \"Chiropsalmus quadrumanus\" ha le campana trasparente, con un leggero colore biancastro, di circa 14 cm di largo e poco pi\u00f9 alta. La sommit\u00e0 dell'esombrella \u00e8 appiattita, mentre gli angoli superiori sono arrotondati.\nDai \"pedalia,\" ad ogni angolo della campana, pendono da 5 a 9 irregolari appendici palmate da ognuna delle quali nasce un tentacolo. I due tentacoli esterni sono rosati, mentre i restanti interni di colore bianco-giallognolo; i tentacoli possono misurare fino a 3-4 metri e sono ricoperti da stretti anelli di nematocisti.\nIl velarium si trova a met\u00e0 altezza dell'ombrella ed \u00e8 percorso da un anello orizzontale di tessuto che ne blocca parzialmente l'apertura. Il manubrio pende all'interno della subombrella. Lo stomaco \u00e8 arrotondato, con quattro tasche che collegano i seni radiali lungo i bordi della campana. Le gonadi si trovano ad ogni lato dei canali radiali.\nDistribuzione ed habitat.\nLa specie si trova nell'Oceano Atlantico settentrionale, lungo le coste dell'Est americano, fino al Golfo del Messico ed il mar dei Caraibi. Una popolazione distinta si trova nelle acque del Brasile.\nLe \"C. quadrumanus\" si incontrano anche nel Pacifico, fra le isole Hawaii e l'Australia e sono inoltre stata registrate lungo le coste occidentali dell'Africa.\nVivono generalmente in acque calde ed in mare aperto, anche se accade che vengano avvistati lungo le coste. Segnalazioni della presenza di queste meduse possono anche avvenire in luoghi che non frequentano abitualmente, come durante la siccit\u00e0 del 1955-56, quando popolazioni di \"C. quadrumanus\" vennero avvistate lungo le coste del Texas. In quel caso, l'apparizione del \"C. quadrumanus\" venne attribuita ad un aumento della salinit\u00e0 delle acque della zona. Queste meduse vivono generalmente lontano dalla superficie, tranne che per gli esemplari pi\u00f9 giovani che vengono rinvenuti sovente nelle reti a strascico usate per pescare i gamberi. A seguito di burrasche, folti gruppi di \"C. quadrumanus\" possono arenarsi sulle spiagge, cos\u00ec come esemplari morti vengono trovati dopo forti piogge.\nTossicit\u00e0.\nLe nematocisti sui tentacoli possono infliggere dolorose punture. I sintomi a seguito di una puntura sono forte dolore, disfunzione cardiaca e problemi respiratori.\nAnche se non vi sono casi segnalati in Georgia, numerosi casi di punture sono stati registrati in Texas, che si sono risolti in dolorose bruciature. Un caso documentato di un ragazzo deceduto a seguito di una puntura \u00e8 stato registrato nel Golfo del Messico; la morte \u00e8 avvenuta 40 minuti dopo l'incontro con la medusa.\nUno studio su 49 persone toccate da meduse in Brasile su un periodo di 5 anni ha rivelato che 20 di essi erano riconducibili a specie identificabili. Di esse, 16 erano \"C. quadrumanus\" e 4 erano \"Physalia physalis\": tutte le punture erano lineari e hanno causato dolore intenso e sintomi specifici."}
{"id": "5598458", "revid": "729019", "url": "https://it.wikipedia.org/wiki?curid=5598458", "title": "Seconda battaglia navale di Siracusa", "text": "Con seconda battaglia navale di Siracusa (anche detta seconda battaglia del Porto Grande, in ogni caso per distinguerla dalla prima) si \u00e8 soliti accomunare due scontri durante la spedizione ateniese in Sicilia della guerra del Peloponneso avvenuti a distanza di pochi giorni (il primo all'inizio di settembre; il secondo il 10 settembre).\nAntefatti.\nGli ateniesi, giunti a Siracusa nel 415 a.C., iniziarono l'assedio nel 414 a.C. A quel punto i generali siracusani, Ermocrate e Gilippo, dopo varie discussioni e piccoli scontri, decisero di affrontare una prima volta gli ateniesi nelle acque favorevoli del Porto Grande. Dopo un periodo di incertezza, Nicia decise di ritirarsi col suo esercito il 27 agosto 413 a.C., proprio quando a Siracusa ci fu un'eclissi totale di Sole che convinse il superstizioso comandante ateniese a rinviare la partenza.\nSvolgimento.\nA narrare le vicende della battaglia del Porto Grande \u00e8 lo storico ateniese della guerra del Peloponneso, Tucidide, nel VII libro della sua opera (VII, 52-53 per la prima; VII, 70-72 per la seconda).\nLa prima parte dello scontro (inizi settembre).\nQuando i Siracusani si accorsero dell'intenzione di fuga del nemico, decisero di non lasciargli alcuna via di fuga. I Siracusani schierarono 76 navi, mentre gli ateniesi 86. Eurimedonte, generale dell'ala destra ateniese, distendendosi su un fronte troppo ampio con le navi, permise ai Siracusani di penetrare nella difesa e di affondare le navi nemiche. I Siracusani, allora, tentarono di decimare anche i marinai delle navi sopravvissute che furono per\u00f2 strenuamente difesi dai soldati etruschi, alleati di Atene. Gilippo e i suoi uomini erano riusciti a impossessarsi di 18 navi ateniesi.\nIl fatto pi\u00f9 importante di questa battaglia risulta essere la morte del comandante ateniese Eurimedonte.\nLa seconda parte dello scontro (10 settembre).\nAl comando degli Ateniesi, dopo la morte di Eurimedonte, si posero: Nicia, Menandro ed Eutidemo. Pianificato il 9 settembre, l'attacco verr\u00e0 sferrato il giorno successivo mentre a Siracusa si stavano svolgendo le feste in onore di Eracle.\nLa battaglia inizi\u00f2 presto: la flotta siracusana era comandata da Sicano e Agatarco, coi Corinzi al centro. Gli Ateniesi iniziarono l'attacco, cercando di distruggere le linee nemiche e approfittare della perdita della formazione, cosa non facile da fare perch\u00e9 nel Porto Grande, in quel momento, erano presenti poco meno di duecento navi, sicch\u00e9 venne a mancare lo spazio per le manovre e la possibilit\u00e0 di fuga. La battaglia pian piano cominci\u00f2 a volgersi a favore dei Siracusani che, al vedere le navi ateniesi in ritirata, non resistevano alla battuta, domandando se:\nConseguenze.\nScrive Tucidide:"}
{"id": "5598459", "revid": "1061700", "url": "https://it.wikipedia.org/wiki?curid=5598459", "title": "Seconda battaglia del Porto Grande", "text": ""}
{"id": "5598466", "revid": "810736", "url": "https://it.wikipedia.org/wiki?curid=5598466", "title": "Convenzione sull'aviazione civile internazionale", "text": ""}
{"id": "5598472", "revid": "37401", "url": "https://it.wikipedia.org/wiki?curid=5598472", "title": "Legazione di Perugia e dell'Umbria", "text": "La Legazione di Perugia e dell'Umbria \u00e8 stata una suddivisione amministrativa dello Stato Pontificio. Erede del Ducato di Spoleto, nacque nel XV secolo e fu soppressa nel XVII secolo.\nStoria.\nIl territorio di Perugia faceva formalmente parte dello Stato Pontificio fin dall'et\u00e0 altomedievale. La citt\u00e0 rest\u00f2 comunque indipendente \"de facto\" fino al 1370, allorquando perse le autonomie comunali, unitamente alle libert\u00e0 civiche, di cui godeva.\nNel 1424 i nobili perugini consegnarono la citt\u00e0 alla Santa Sede (\"Convenzione\" tra il Comune di Perugia ed il pontefice, 29 aprile 1424). Negli anni successivi, i vincoli di sottomissione allo Stato della Chiesa si allentarono nuovamente, grazie anche all'affermarsi sul territorio di alcune signorie, l'ultima delle quali fu quella della famiglia Baglioni. L'egemonia del casato si protrasse dal 1438 a 1479.\nNel 1540, a seguito della sfortunata guerra del sale, la citt\u00e0 perse nuovamente le sue libert\u00e0 civiche e la sua secolare autonomia e pass\u00f2 definitivamente sotto il governo dello Stato della Chiesa.\nNella prima met\u00e0 del XVII secolo lo Stato della Chiesa decise di riorganizzare il governo locale. Fu abolita la legazione come governo regionale; sopravvissero i governatori locali, nelle quattro citt\u00e0 principali: \nCronotassi dei legati apostolici dal 1424 al 1809.\n\"Tra parentesi la data di nomina:\""}
{"id": "5598479", "revid": "188116", "url": "https://it.wikipedia.org/wiki?curid=5598479", "title": "Paradores", "text": ""}
{"id": "5598496", "revid": "1788047", "url": "https://it.wikipedia.org/wiki?curid=5598496", "title": "Turki bin Faysal Al Sa'ud", "text": "Primi anni di vita e formazione.\nIl principe Turki \u00e8 nato il 15 febbraio 1945 a La Mecca. Egli \u00e8 l'ottavo e pi\u00f9 giovane del defunto re Faysal e di Iffat Al-Thunayan che \u00e8 deceduta il 17 febbraio 2000. \u00c8 fratello germano dei principi Mohammed e Sa'ud e delle principesse Lolowah, Sara e Haifa.\nIl principe ha ricevuto l'educazione primaria e parte della secondaria presso una scuola di Ta'if costruita dai suoi genitori. Quando aveva quattordici anni, suo padre lo mand\u00f2 a Princeton, nel New Jersey, per completare l'istruzione secondaria presso la Lawrenceville School, in cui si \u00e8 diplomato nel 1963. Ha poi frequentato la Edmund A. Walsh School of Foreign Service presso l'Universit\u00e0 di Georgetown e si \u00e8 laureato del 1968 insieme al futuro presidente degli Stati Uniti Bill Clinton. Turki ha frequentato alcuni corsi post-laurea di legge islamica e giurisprudenza nelle universit\u00e0 di Princeton, Cambridge e Londra.\nCarriera iniziale.\nDopo il ritorno in patria, nel 1973, Turki \u00e8 stato nominato consigliere presso la Corte Reale.\nDirettore Generale dell'Intelligence.\nIl principe Turki ha iniziato la sua carriera politica come vice di suo zio, Kamal Adham, e poi come suo successore a capo della Direzione Generale dell'Intelligence, carica che ha ricoperto per 23 anni, dal 1979 fino a 10 giorni prima degli attentati dell'11 settembre 2001.\nHa preso parte all'organizzazione dell'operazione militare che ha portato allo sgombero dei terroristi che occupavano la Grande Moschea de La Mecca, durante il sequestro del novembre-dicembre 1979. Le dimissioni del principe Turki sono arrivate inaspettate in quanto il 24 maggio 2001 il suo mandato era stato prorogato per altri quattro anni. \u00c8 stato sostituito il 1\u00ba settembre 2001, dieci giorni prima degli attentati negli Stati Uniti, con Nawwaf bin Abd al-Aziz Al Sa'ud. Il Wall Street Journal ha riportato in seguito: \"La rimozione del principe e la sua connessione con i talebani solleva la domanda: sapeva il regime saudita che Osama bin Laden stava progettando il suo attacco contro gli Stati Uniti ?\"\nDopo l'ictus che ha colpito re Fahd nel 1995, il principe Turki ha avuto un disaccordo con il principe Abd Allah, che non voleva essere informato da lui.\nRapporti con Osama bin Laden e Al-Qaida.\nSia i servizi segreti sauditi, sia quelli pakistani che la CIA hanno finanziato i mujaheddin, gruppi guerriglieri che combattevo i sovietici nell'invasione dell'Afghanistan. Turki ha incontrato bin Laden nei primi mesi del 1990, quando era interessato a combattere il regime comunista dello Yemen del Sud. La sua agenzia di intelligence teneva sotto accorato controllo bin Laden sin dall'inizio della sua ascesa.\nNel 1993, Turki ha contribuito alla mediazione tra le fazioni in Afghanistan. All'inizio del 1996, il Sudan ha offerto di estradare bin Laden in Arabia Saudita. Il presidente Clinton lo ha invitato ad accettare l'offerta e a condannare rapidamente a morte il terrorista. L'Arabia Saudita ha rifiutato la richiesta e bin Laden ha lasciato il Sudan per l'Afghanistan.\nIl periodico francese Paris Match ha falsamente dichiarato che la relazione tra il principe e il terrorista \u00e8 continuata anche dopo. Nel dicembre 2004, Turki ha accettato le scuse dalla rivista Paris Match che aveva affermato che il principe era coinvolto nell'organizzazione degli attentati.\nNel 2002, il principe Turki \u00e8 stato citato insieme ad altri funzionari sauditi in una causa multi-miliardaria dalle famiglie delle vittime dell'11 settembre, che sostenevano che lui e altri principi sauditi, banche e associazioni di beneficenza potrebbero aver finanziato i terroristi coinvolti nell'attacco. Il suo coinvolgimento \u00e8 stato anche fortemente implicato nel documentario di Michael Moore Fahrenheit 9/11. Un giornalista del Baltimore Chronicle ha sostenuto che era volato fuori dagli Stati Uniti poco dopo gli attacchi terroristici, ma tali affermazioni sono scomparse nelle versioni successive di questo articolo. Il principe Turki ha descritto Fahrenheit 9/11 come \"gravemente iniquo\" nei confronti dei sauditi.\nIl principe Turki sostiene di non aver avuto alcun contatto con bin Laden dai tempi dell'invasione del Kuwait dell'agosto 1990. Egli sostiene di aver segretamente negoziato con il leader dei talebani Mohammed Omar nel 1998, nel tentativo di ottenere l'estradizione di bin Laden in Arabia Saudita, ma che il negoziato non ha avuto successo. In un'intervista del novembre 2001, Turki ha espresso il suo sostegno all'operazione statunitense in Afghanistan contro i talebani e Al-Qaida. Nel dicembre 2004, Turki ha ricevuto un risarcimento danni per diffamazione a \"Paris Match\" per le sue affermazioni sui suoi legami con gli attacchi. Nel 2005, un giudice federale degli Stati Uniti ha stabilito che i funzionari sauditi, Turki compreso, erano immuni dalla querela. Il principe ha severamente criticato Al-Qaida, definendola un \"culto malvagio\".\nTuttavia, continuano a piovere accuse sul principe: in una dichiarazione giurata depositata in tribunale il 3 febbraio 2015, si sostiene che Zakariyya Musawi fungeva da corriere tra bin Laden e il principe Turki alla fine del 1990, molto tempo dopo l'interruzione dei rapporti dichiarata dal principe. Il governo saudita continua a negare ogni coinvolgimento e sostiene che non vi \u00e8 alcuna prova a sostegno delle affermazioni di Moussaoui, sottolineando che proprio gli avvocati dell'uomo hanno presentato le prove della sua incompetenza mentale durante il suo processo.\nAmbasciatore presso la Corte di San Giacomo a Londra.\nIl principe Turki \u00e8 stato nominato ambasciatore presso la Corte di San Giacomo a Londra e l'Irlanda nel gennaio 2003. Ha mantenuto l'incarico fino al 2005 ed era molto rispettato dai diplomatici britannici.\nAmbasciatore negli Stati Uniti.\nNel luglio 2005, \u00e8 stato annunciato che Turki sarebbe succeduto al principe Bandar bin Sultan come ambasciatore saudita negli Stati Uniti. Ha servito dal luglio 2005 all'11 dicembre 2006; gli \u00e8 succeduto Adel al-Jubeir.\nIl principe Turki ha trascorso molto del suo tempo come ambasciatore negli Stati Uniti, in giro per il paese, visitando 37 stati. Turki ha sostenuto che gli Stati Uniti devono impegnarsi in colloqui diretti con l'Iran, ma altri, tra cui alti funzionari sauditi e il principe Bandar bin Sultan, credevano che il presunto programma nucleare dovesse essere fermato anche con un'azione militare.\nHa sostenuto anche che la questione israelo-palestinese, e non l'Iran, fossero pi\u00f9 importanti per gli Stati Uniti e ha invitato l'amministrazione Bush a rilanciare il processo di pace. Egli ha anche sostenuto che la diplomazia con l'Iran era il modo migliore per evitare problemi. Al governo per\u00f2 non piaceva la sua posizione e ha reso difficile per lui organizzare visite alla Casa Bianca. Quest'ultima infatti preferiva l'approccio pi\u00f9 aggressivo proposto da Bandar.\nDimissioni.\nLe molte visite del principe Bandar alla Casa Bianca hanno minato la posizione e gli obbiettivi del principe Turki, il cui impegno \u00e8 stato indebolito anche a causa di taglio alle spese nei finanziamenti all'ambasciata e al suo programma di pubbliche relazioni. D'altra parte, ci sono stati conflitti interni sulla posizione da mantenere sull'Iraq e che hanno generato tensioni tra Turki e altri membri anziani della famiglia reale.\nTurki si \u00e8 offeso del fatto di non essere stato invitato a partecipare a un incontro tra il suo re e l'allora vice presidente statunitense Dick Cheney a Riad, un'omissione insolita per i vertici sauditi. Inoltre, il fratello di Turki e ministro degli affari esteri Sa'ud, non ha scritto un resoconto dell'incontro da consegnare al principe.\n\u00c8 stato segnalato che re Abd Allah preferiva Bandar bin Sultan come suo intermediario con Washington, nonostante le proteste di Turki. Egli si \u00e8 bruscamente dimesso all'inizio di dicembre del 2006, dopo 15 mesi di mandato. Il suo predecessore, Bandar bin Sultan, aveva mantenuto l'incarico per 22 anni. Il principe \u00e8 tornato in patria nel gennaio 2007 dopo l'Hajj per annunciare formalmente la sua partenza. Alcuni analisti sostengono che con tale decisione ha intenzionalmente attirato l'attenzione. Il principe ha affermato che voleva trascorrere del tempo con la famiglia. Le sue dimissioni sono state inizialmente riportate dal Washington Post e non dalla corte reale o da fonti ufficiali. Turki si \u00e8 ritirato dai pubblici uffici nel febbraio 2007.\nFondazione Re Faysal e Centro per la Ricerca e gli Studi Islamici Re Faysal.\nPoco dopo la scomparsa del padre, il principe Turki e i suoi fratelli hanno istituito la Fondazione Re Faysal con l'obbiettivo di investire nell'istruzione in Arabia Saudita.\nCome presidente del Centro per la Ricerca e gli Studi Islamici Re Faysal, il principe Turki ha affermato che i politici americani devono essere coraggiosi contro la demagogia. Egli ha lodato gli sforzi del suo paese in materia di istruzione e ritiene che i sauditi possono avere successo solo attraverso l'educazione. Ha visitato l'India nel dicembre 2011.\nAltre posizioni.\nIl principe Turki bin Faysal fa parte della Commissione internazionale per la non proliferazione nucleare e il disarmo. \u00c8 vice presidente dell'Autorit\u00e0 saudita per l'aviazione civile, dell'Autorit\u00e0 generale dell'aviazione civile per le organizzazioni internazionali ed \u00e8 stato eletto primo vice presidente dell'ufficio regionale Asia-Pacifico del Consiglio internazionale degli aeroporti.\nHa insegnato alla School of Foreign Service dell'Universit\u00e0 di Georgetown. Egli \u00e8 anche co-presidente del gruppo C-100, affiliato al Forum economico mondiale. Il C-100 incoraggia il dialogo interreligioso e la comprensione interculturale.\nHa visitato molte universit\u00e0 americane e ha tenuto conferenze sulla storia dell'Arabia Saudita per migliorare le relazioni tra l'Occidente e il regno. Ha anche visitato la University of South Florida, l'Universit\u00e0 di Syracuse, l'Universit\u00e0 Rice, la Cornell University e l'Universit\u00e0 di Harvard. Nel novembre 2010, ha parlato al Carnegie Endowment for International Peace.\n\u00c8 considerato uno dei migliori oratori del regno.\nVita personale.\nIl principe Turki \u00e8 sposato con Nouf bint Fahd bin Khalid Al Sa'ud, dalla quale ha avuto sette figli: Faysal, Muneera, Noura, Abd al-Aziz, Sa'ud, Mishail, e Mudhi. Abd al-Aziz ha vinto il secondo turno della Coppa Porsche del Medio Oriente. Noura invece \u00e8 vicepresidente assistente del consiglio di amministrazione e supervisore generale dell'Universit\u00e0 Effat e della Scuola Dar Al Hanan. Nel corso di un evento tenutosi alla University of South Florida, ha ricordato che i suoi nipoti a volte gli fanno domande sull'Islam.\nDi persona, il principe Turki \u00e8 stato descritto come l'antitesi di Bandar bin Sultan essendo pacato e con sangue freddo. Egli \u00e8 uno dei principi sauditi pi\u00f9 istruiti.\nSalute.\nAlcuni di coloro che lo conoscono affermano che il principe Turki soffre ancora di problemi dovuti ad un avvelenamento da monossido di carbonio di cui ha sofferto quando ha soggiornato in un camper in un viaggio nel deserto verso la met\u00e0 degli anni '80.\nPremi.\nIl principe ha ricevuto la medaglia del Forum Crans Montana. Nel 2010, ha ricevuto un dottorato honoris causa in giurisprudenza dall'Universit\u00e0 dell'Ulster in Irlanda del Nord e nel 2015 una laurea honoris causa in studi mediorientali dall'Universit\u00e0 Internazionale degli Studi di Shanghai."}
{"id": "5598498", "revid": "436907", "url": "https://it.wikipedia.org/wiki?curid=5598498", "title": "Pieno di vita", "text": "Pieno di vita \u00e8 un singolo del cantautore italiano Jovanotti, pubblicato il 18 settembre 2015 come quarto estratto dal suo tredicesimo album in studio \"Lorenzo 2015 CC.\".\nLa canzone.\nNona traccia dell'album, \"Pieno di vita\" \u00e8 una delle preferite del cantautore, che l'ha realizzata in un pomeriggio di inizio 2014: Lo stesso Jovanotti ha inoltre affermato che il titolo di tale brano era stato pensato anche come possibile titolo dell'album, prima della scelta definitiva di \"Lorenzo 2015 CC.\".\nSuccessivamente il cantante ha pubblicato una versione in inglese del brano intitolata \"Full of Life\", cantata da Ashley Rodriguez e impiegata come tema principale del film di Gabriele Muccino \"L'estate addosso\", nonch\u00e9 inclusa nella rispettiva colonna sonora.\nVideo musicale.\nIl videoclip, pubblicato il 1\u00ba ottobre 2015, \u00e8 stato girato tra California e Messico sotto la direzione di Antonio Usbergo e Niccol\u00f2 Celaia (gi\u00e0 direttori del video di \"Sabato\"). Parlando del video, Jovanotti ha spiegato: \nFormazione.\nCrediti tratti dal libretto di \"Lorenzo 2015 CC.\"."}
{"id": "5598499", "revid": "658312", "url": "https://it.wikipedia.org/wiki?curid=5598499", "title": "Teatro Verdi (Salerno)", "text": ""}
{"id": "5598501", "revid": "1571097", "url": "https://it.wikipedia.org/wiki?curid=5598501", "title": "Vita nuova (Gianna Nannini)", "text": "Vita nuova \u00e8 un brano musicale della cantautrice italiana Gianna Nannini, pubblicato il 18 settembre 2015 come primo singolo estratto dalla sua quinta raccolta di successi intitolata \"Hitstory\" in uscita il 30 ottobre 2015.\nStoria.\nDopo poco meno di un anno dall'uscita di \"Hitalia\", progetto discografico che raccoglie sue reinterpretazioni di brani storici della musica italiana, Gianna Nannini torna sulle scene musicali con questo nuovo brano a due anni di distanza dalla pubblicazione dell'ultimo album di inediti, \"Inno\", e dalla collaborazione con Fedez nel brano \"Nuvole di fango\" del 29 ottobre 2013.\nLa canzone.\nComposta da Gianna Nannini per quanto riguarda la parte musicale e con la collaborazione del poeta Pasquale Panella per quanto riguarda le parole, fra archi, chitarre elettriche, batteria e voce, \"Vita nuova\" evoca un'atmosfera di dolcezza e di entusiasmo verso la vita in cui si rispecchia parte della vena materna della cantautrice toscana.\nVideo musicale.\nPubblicato su YouTube il 29 settembre 2015, il video di \"Vita Nuova\" \u00e8 diretto da Gaetano Morbioli.\nNel video Gianna si trova a Londra. Col suo tipico stile trasgressivo sale fino in cima alla terrazza di un palazzo per poi varcare un cancelletto con espressamente vietato l'accesso. Una volta l\u00ec comincia a rievocare immagini dalla sua infanzia risalendo fino ad alcuni eventi recenti della sua vita. Compaiono infatti scatti originali di Gianna e frammenti di riprese in sintonia con la copertina stessa del singolo che consiste in una foto degli anni settanta in bianco e nero di Gianna ventenne. Fra le varie immagini, ci sono quelle di un concerto del 2007 e lo scatto che si trova nella copertina di GiannaBest."}
{"id": "5598503", "revid": "116634135", "url": "https://it.wikipedia.org/wiki?curid=5598503", "title": "Luchina Della Rovere", "text": "Biografia.\nEra figlia di Raffaello Della Rovere e di Teodora Manirolo. Conosciuta anche con il diminutivo di Luchinetta poich\u00e9 portava lo stesso nome della nonna materna. Da essa trassero origine due rami cadetti della famiglia Della Rovere: \nRimasta vedova, Luchina ottenne dal papa il 1\u00ba giugno 1479 la tutela dei figli, a condizione di rinunciare a seconde nozze. Nel 1480 per\u00f2 ottenne dallo zio papa Sisto IV la rinuncia alla tutela, che pass\u00f2 alla madre Teodora, rimasta anch'essa vedova."}
{"id": "5598507", "revid": "1921867", "url": "https://it.wikipedia.org/wiki?curid=5598507", "title": "30 (disambigua)", "text": ""}
{"id": "5598508", "revid": "767487", "url": "https://it.wikipedia.org/wiki?curid=5598508", "title": "Deserto del Galles", "text": "Il deserto del Galles o Deserto Verde del Galles \u00e8 un termine utilizzato per descrivere una grande area del Galles centrale, chiamata cos\u00ec per la sua mancanza di strade, citt\u00e0 e per la sua inaccessibilit\u00e0. Il termine fu coniato da alcuni scrittori itineranti inglesi nel XIX secolo, e non si trova un equivalente in lingua gallese. L'area corrisponde all'incirca alle colline chiamate \"Elenydd\" in gallese, e viene anche definita localmente con il nome di Monti Cambrici.\nEstensione.\nIn questo caso, la parola \"deserto\" viene utilizzata nel senso di una zona non abitata da esseri umani (come in \"isola deserta\"), non nel senso di un deserto arido. L'area conta su precipitazioni intense e gran parte delle sue terre sono coperte da torba coperta da gramigna azzurrognola o da piantagioni di conifere non native del luogo. Il suolo tende ad essere abbastanza acido. Non vi sono definizioni esatte dell'estensione del Deserto del Galles, ma in generale confina ad est con la strada A470 e la citt\u00e0 di Rhayader, a sud con la strada A483 da Builth Wells e Llanwrda, ad ovest con la strada A482 da Llanwrda a Pumpsaint, e da qui verso nord con una serie di strade di campagna fino a Tregaron. Il confine settentrionale \u00e8 costituito dalla strada A44 tra Ponterwyd e Llangurig, anche se anche a nord di questa strada, inclusa la riserva di Nant y Moch e Llyn Clywedog, ha una topografia simile.\nStoria.\nIl termine \"deserto del Galles\" viene utilizzato per riferirsi all'area almeno fin dal 1860, quando fu scritto: La localit\u00e0 che stiamo ora attraversando \u00e8 una delle pi\u00f9 selvagge e desolate in tutte le parti del Principato; \u00e8 infatti perfettamente vero chiamarla \"grande deserto del Galles.\" Vaste catene di colline dalle cime arrotondate si aggiungono al triste aspetto di questa regione quasi disabitata...\nGli spostamenti avvengono solo su strette strade, itinerari forestali, percorsi pedonali e a cavallo. Si tratta di una regione scarsamente popolata, che consiste perlopi\u00f9 di colline rotondeggianti, gole e ripide valli con antiche foreste native di rovere.\nAntiche rovine.\nLe rovine dell'abbazia di Strata Florida si trovano sulla strada che proviene da Tregaron.\nFauna.\nQuesta regione fu l'unica del Regno unito a sostenere l'ultimo nibbio reale nativo del Galles, fino al loro reinserimento su larga scala negli anni '80."}
{"id": "5598536", "revid": "767487", "url": "https://it.wikipedia.org/wiki?curid=5598536", "title": "Myrtle the Manicurist", "text": "Myrtle the Manicurist \u00e8 un cortometraggio muto del 1916 diretto da Harry Davenport.\nProduzione.\nIl film - con il titolo di lavorazione \"The Other Way\" - fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi l'8 aprile 1916."}
{"id": "5598537", "revid": "158913", "url": "https://it.wikipedia.org/wiki?curid=5598537", "title": "Jean Antoine Roucher", "text": ""}
{"id": "5598551", "revid": "767487", "url": "https://it.wikipedia.org/wiki?curid=5598551", "title": "Freddy, the Fixer", "text": "Freddy, the Fixer \u00e8 un cortometraggio muto del 1916 diretto da Frank Currier.\nProduzione.\nIl film - con il titolo di lavorazione \"Friday, the Lonely\" - fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 aprile 1916."}
{"id": "5598552", "revid": "599013", "url": "https://it.wikipedia.org/wiki?curid=5598552", "title": "Carlos Arreola", "text": "Caratteristiche tecniche.\nDifensore di buon livello che gode di un buon anticipo e di un ottimo stacco aereo, le maggiori tecniche che usa per respingere gli avversari. \nCarriera.\nClub.\nAtlas e il prestito al Tampico Madero.\nL'esordio, con la maglia \"rossonera\", arriva il 21 febbraio 2015 in occasione della trasferta di campionato vinta, per 0-1, contro il Santos Laguna; il giovane difensore, indossando la curiosa maglia numerata con il 100, disputa i primi 67 minuti di gioco per poi essere sostituito dal compagno di squadra Enrique P\u00e9rez. Il 4 marzo successivo, questa volta indossando la maglia numero 16 per via delle limitazioni imposte, disputa la sua prima partita in Coppa Libertadores in occasione della trasferta persa, per 2-0, contro i cileni del Colo-Colo. Nella sua prima stagione da professionista totalizza 7 presenze.\nL'8 giugno 2016 viene ceduto, in prestito, al Tampico Madero militante nella Liga de Ascenso de M\u00e9xico, secondo livello del campionato di calcio messicano. L'esordio arriva il 24 luglio successivo in occasione della partita casalinga, pareggiata per 0-0, contro il Lobos BUAP.\nNazionale.\nGiovanile.\nMondiale Under-20 2015.\nNel 2015 viene selezionato dal CT Sergio Almaguer per partecipare al Campionato mondiale di calcio Under-20 2015 che si terr\u00e0 in Nuova Zelanda. Disputa tutte e tre le partite, perlopi\u00f9 non venendo mai sostituito, della fase a gironi contro Serbia, Uruguay e Mali ma \"El Tricolor\" non riesce a superare il girone piazzandosi all'ultimo posto con soli 3 punti.\nStatistiche.\nPresenze e reti nei club.\n\"Statistiche aggiornate al 12 novembre 2016.\""}
{"id": "5598555", "revid": "1964823", "url": "https://it.wikipedia.org/wiki?curid=5598555", "title": "Pordenone Calcio 2015-2016", "text": "Questa voce raccoglie le informazioni riguardanti il Pordenone Calcio nelle competizioni ufficiali della stagione 2015-2016.\nStagione.\nNella stagione 2015-2016 il Pordenone disputa il dodicesimo campionato di terza serie della sua storia, prendendo parte per il secondo anno consecutivo alla Lega Pro (da cui era stato retrocesso un anno prima dopo la sconfitta ai playout contro il Monza, salvo poi essere riammesso a seguito della defezione di alcune squadre).\nA differenza della difficile stagione 2014-2015, la squadra neroverde (nuovamente guidata da Bruno Tedino) si impone fin da subito tra le pi\u00f9 competitive del girone A (soprattutto nella fase di ritorno), chiudendo la stagione regolare al 2\u00ba posto (dietro la capolista Cittadella) e qualificandosi ai playoff promozione per la Serie B.\nMaglie e sponsor.\nIl fornitore ufficiale di materiale tecnico per la stagione 2015-2016 \u00e8 Joma, mentre gli sponsor ufficiale sono Assiteca (impresso al centro del torso) e CRO \u2013 Area Giovani (sul petto a destra). Nell'ultima parte della stagione ad essi si aggiunge Recycla (sul dorso al di sotto dei numeri).\nLa maglia casalinga presenta il classico motivo a strisce verticali nero-verdi di eguale larghezza, con pantaloncini e calzettoni neri. Un completo bianco con finiture verdi caratterizza la seconda divisa.\nIn occasione dei playoff promozione la maglia casalinga viene modificata con una riduzione delle strisce nero-verdi (che pertanto diventano pi\u00f9 larghe) e l'applicazione dell'effigie di un ramarro sul fianco sinistro. Contestualmente, in ottemperanza alle direttive della Lega Italiana Calcio Professionistico, per la prima volta nella storia del club vengono apposti i cognomi dei giocatori al di sopra del numero dorsale.\nOrganigramma societario.\nArea direttiva\nArea tecnica\nSettore giovanile\nArea sanitaria\nRosa.\nIn \"corsivo\" i giocatori trasferiti a stagione in corso. La numerazione fissa viene adottata in occasione dei playoff promozione e solo per i giocatori convocati per tale fase.\n\"Rosa aggiornata all'11 maggio 2016\""}
{"id": "5598557", "revid": "767487", "url": "https://it.wikipedia.org/wiki?curid=5598557", "title": "Her Partner", "text": "Her Partner \u00e8 un cortometraggio muto del 1916 diretto da William Wolbert.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 3 aprile 1916."}
{"id": "5598559", "revid": "4175", "url": "https://it.wikipedia.org/wiki?curid=5598559", "title": "Autobus Atac Lancia Omicron", "text": "I Lancia Omicron furono un gruppo di 286 veicoli autobus adibiti al trasporto pubblico a Roma.\nStoria.\nIl 20 settembre 1927 l'ATAG assume il servizio autobus esercitato dalla Ugolini e provvede subito ad un ampliamento del parco commissionando alla Lancia un notevole quantitativo dei pi\u00f9 moderni veicoli al momento in produzione, i piccoli ma efficienti Lancia Omicron. Ben pi\u00f9 numerosi degli SPA si sono dimostrati oltremodo longevi, con parte delle vetture rimaste in servizio fino al 1957. Anche qui si ha la distinzione tra vetture corte, Omicron C, e vetture lunghe, Omicron L; i due tipi sono facilmente distinguibili per il fatto che, sulla fiancata lato porte, le prime dispongono di tre finestrini grandi ai quali se ne aggiungono due stretti alle estremit\u00e0, mentre le lunghe hanno solo quattro finestrini grandi.\nTecnica.\nPrima fornitura (1928-1930).\nIl telaio Omicron \u00e8 lungo 8,3 metri nella versione corta e 9,53 metri in quella lunga e quasi tutte le carrozzerie sono costruite dalla Fratelli Macchi di Varese. Fa eccezione il gruppo delle 400, dotato di carrozzeria allestita da costruttore non noto nettamente differente in particolari e proporzioni da quelle di tutte le altre vetture, ad esempio nei tre finestrini grandi molto pi\u00f9 vicini tra loro di quanto lo siano nelle altre serie.\nSono equipaggiati con il motore Lancia tipo 77, a sei cilindri da 7060\u00a0cm cubici e alimentazione a benzina. Questo motore, potente e di derivazione sportiva, si rivela rovinoso nell'economia di esercizio quando, negli anni successivi alla crisi economica del 1929, la benzina arriva a prezzi elevati (si parla di un prezzo al litro di circa 6-7 euro attuali); l'ATAG e la Lancia si rivolgono quindi all'alimentazione a gasolio. Dopo qualche tentativo di utilizzarlo negli usuali carburatori dei motori a ciclo Otto (ne abbiamo la testimonianza nella modifica apportata ad una vettura SPA con l'applicazione di un cos\u00ec detto gasificatore, apparato che da risultati praticamente nulli), la Lancia si orienta decisamente all'utilizzo del motore diesel acquistando alcuni brevetti dal costruttore tedesco Junkers, specializzato in motori di aviazione. Nasce cos\u00ec un singolare motore diesel, il Lancia-Junkers tipo 89, a due cilindri e due tempi con quattro pistoni da 3179\u00a0cm cubici, capace di fornire 64 CV a 1500 g/min, applicato nel maggio 1933 alle vetture Omicron B 617, 631, 633 e 643 (Omicron 2C, sigla che sta per due cilindri). La potenza relativamente scarsa di questo motore induce a svilupparne un secondo tipo, il 90 a tre cilindri da 4770\u00a0cm cubici e 95 CV, applicato a partire dal 1935 agli Omicron del gruppo 200 (Omicron 3C). Il motore Junkers 90 si rivela per\u00f2 di costi elevati sia di acquisto che di manutenzione, sicuramente a causa della sua complessa meccanica, e anzi si racconta come solo pochi meccanici di particolare abilit\u00e0 fossero in grado di ripararlo.\nPunti deboli di queste vetture sono i sedili e i finestrini. I primi sono imbottiti con un rivestimento esterno in cuoio, disposti a poltroncina nella parte posteriore della corsia e fronte marcia nella parte anteriore. I secondi sono a vetro fisso con uno sportellino apribile nella parte superiore, del tutto insufficiente a garantire una buona ventilazione interna. La combinazione di questi due elementi provoca numerosi problemi nei mesi estivi a causa dell'odore del cuoio e della penetrazione dei fumi di scappamento, ancora posto in basso. I Lancia Omicron si rivelano quindi ottime vetture dal punto di vista meccanico ma lasciano molto a desiderare su comodit\u00e0, ventilazione e capienza, imparagonabili a quelle delle vetture tranviarie lungo le linee centrali, dove l'autobus ha preso il posto del tram con la riforma tranviaria. Inoltre sono dotate di accesso anteriore e posteriore oltremodo stretti, chiuso il primo con porta a libretto ad azionamento meccanico e del tutto aperto il secondo. Per risolvere il problema della ventilazione interna sono studiati vari rimedi quali ventilatori interni, fissi e ruotanti, bocchette di aerazione e lucernari apribili sull'imperiale, che all'atto pratico si rivelano soltanto dei palliativi.\nSeconda fornitura (1931-1935).\nTra il 1931 e il 1933 l'ATAG fa costruire quattro vetture prototipo su specifiche elaborate in proprio, che prevedono una corsia viaggiatori pi\u00f9 ampia, l'adozione di finestrini grandi e gli accessi di ampiezza tale da ammettere una porta a quattro antine chiudibili a libretto. L'esame della carrozzerie di queste vetture si presta ad una serie di considerazioni sulla storia dei rotabili su gomma in Italia.\nL'autobus, con i Lancia Omicron, ha senz'altro raggiunto rapidamente una notevole efficienza, ma lascia ancora a desiderare sulla comodit\u00e0 dei mezzi, specie in riguardo alla capienza e alla ventilazione e abbiamo visto come l'ATAG abbia tentato in vari modi di risolvere il problema, con scarso successo, visto che gli Omicron delle serie fino alla 1200 costruiti fino al 1930 sono dotati di finestrini di corsia e di piattaforma a vetro fisso, con uno sportellino apribile nella parte superiore, del tutto insufficiente a garantire una buona ventilazione nella vettura. I due prototipi 1401 e 1403 del 1931 si presentano invece con una soluzione che richiama la disposizione dei finestrini delle vetture tranviarie a carrelli di Milano, nella quale ogni vetro \u00e8 suddiviso orizzontalmente in due parti e la parte superiore \u00e8 abbassabile scorrendo nelle guide laterali, disposizione che non deve per\u00f2 piacere all'ATAG, visto che le due vetture seguenti della serie prototipo, la 1407 e probabilmente la 1405 (della quale non si hanno immagini) del 1932, peraltro su telaio Alfa Romeo, tornano a finestrini di dimensioni pi\u00f9 ridotte, di forma pressoch\u00e9 quadrata e vetro apribile con scorrimento verticale. Ma nemmeno questa \u00e8 la soluzione definitiva, visto che solo con la successiva e ultima vettura della serie, la Alfa Romeo 1409 del 1932, il finestrino dell'autobus assume la forma che, con piccole e non sostanziali varianti, manterr\u00e0 per il successivo ventennio, fino all'avvento delle carrozzerie portanti nel 1959-60. Anche se in questo periodo qualche piccola serie di autobus, ad esempio tra i Fiat 656 a due e tre assi, si presenter\u00e0 con finestrini diversi, il tipo di finestrino binato con una parte superiore del vetro abbassabile a scorrimento verticale, detto tipo Tifone, sar\u00e0 il tipo di normale impiego non solo per gli autobus, ma anche per tutte le vetture filoviarie che verranno costruite fino al 1951. Ma i prototipi 1401 e 1403 sono notevoli anche per un altro aspetto: sono i primi rotabili su gomma di Roma che montano fin dall'origine porte a libretto a quattro antine ad entrambi gli accessi, con azionamento pneumatico, una soluzione che nel parco ATAG era stata utilizzata, fino a quel momento, solo sulla terza serie di motrici tramviarie MRS e che caratterizzer\u00e0 poi indistintamente tutti gli autobus e filobus romani. Le porte sono inizialmente verniciate esternamente negli stessi colori e con lo stesso disegno delle fiancate della cassa, ma nelle serie successive appariranno in legno naturale lucido e come tali resteranno fin dopo la guerra, quando all'ATAC inizieranno a giocare con il colori e i tipi di porte cambiando pi\u00f9 volte disposizione.\nSulla base dell'esperienza fatta sui prototipi, l'ATAG acquista un primo gruppo di quattro autobus su telaio Omicron L, che entrano in servizio nell'aprile del 1935, seguito entro maggio da un secondo gruppo di otto; tutti questi autobus sono equipaggiati in partenza con il motore diesel Lancia-Junkers 90 e sono numerati nel gruppo 1601-1623. Dal giugno al settembre entra in servizio un secondo gruppo, questa volta su telaio Omicron C con motore tipo 77 gi\u00e0 predisposto ad alimentazione a gasogeno Imbert, 1801-1849. Entrambi i gruppi hanno le caratteristiche introdotte con i due prototipi del 1931 e del 1934; l'aria compressa per l'azionamento delle porte anteriore e posteriore \u00e8 fornita da un piccolo compressore azionato dal motore; hanno servofreno a depressione tipo Dewambre-Corbetta agente sulle quattro ruote.\nVicende.\nUtilizzati inizialmente sulle linee centrali gli Omicron vengono nei limiti del possibile relegati alle linee periferiche e a quelle di minor traffico man mano che entrano in servizio gli autobus Fiat e Alfa Romeo a due e a tre assi di grande capacit\u00e0. Nei circa venticinque anni del loro servizio sono stati sottoposti ad una lunga serie di modifiche e adattamenti. A partire dal settembre 1933 su alcune vetture, quelle destinate a percorsi particolarmente lunghi (si sar\u00e0 trattato dell'Autolinea Roma-Tivoli e di qualche collegamento periferico) \u00e8 montato un serbatoio supplementare di carburante, della capacit\u00e0 di 120 litri, posto sulla sinistra della vettura simmetricamente a quello esistente e dotato di propria bocchetta di riempimento; i conducenti sono tenuti ad utilizzare un serbatoio per met\u00e0 della giornata e l'altro serbatoio per la restante met\u00e0. Le prime vetture cos\u00ec modificate risultano essere le 409, 411, 801 e 1007. Per quanto riguarda gli interni i sedili imbottiti in cuoio verso la met\u00e0 degli anni Trenta sono sostituiti dagli ordinari sedili in compensato tipo Roma. Sempre per la Roma-Tivoli alcune vetture sono modificate sopprimendo l'accesso posteriore, privo di porta, e ricavando al suo posto un vano per il trasporto di bagagli, biciclette e cani.\nDopo il 1935, quando viene introdotta l'alimentazione a gasogeno, l'ATAG provvede all'applicazione di un carburatore supplementare applicato al condotto di aspirazione; questo carburatore, destinato ad essere alimentato dalla legna (detta carburante tipo Roma) dovrebbe servire a permettere la marcia del veicolo in caso di guasti all'apparato principale. La manovra di passaggio da gasogeno a carburante Roma non doveva essere delle pi\u00f9 semplici, dato che costringeva l'autista ad aprire il cofano del motore e a spostare il tirante di comando dalla valvola a farfalla posta sul collettore del gas a quella del carburatore supplementare, oltre a spiombare e aprire un certo rubinetto; il sistema consentiva al veicolo la marcia per alcuni chilometri. Le vetture dotate di tale sistema erano contrassegnate con un segno distintivo costituito da un disco bianco con la scritta CR, applicato sui due lati del cofano del motore. La trovata del carburatore ausiliario appare come un ripiego per i vari casi di mancato funzionamento del gasogeno, ripiego che si dovette per\u00f2 rivelare di scarsa utilit\u00e0 se al maggio 1941 tutti i carburatori supplementari risultano eliminati dalle vetture. Dal giugno al settembre entra in servizio un secondo gruppo, questa volta su telaio Omicron C con motore tipo 77 gi\u00e0 predisposto ad alimentazione a gasogeno Imbert. Entrambi i gruppi hanno le caratteristiche introdotte con i due prototipi del 1931 e del 1934; l'aria compressa per l'azionamento delle porte anteriore e posteriore \u00e8 fornita da un piccolo compressore azionato dal motore; hanno servofreno a depressione tipo Dewambre-Corbetta agente sulle quattro ruote.\nDalla fine degli anni '30 molte vetture incidentate o danneggiate dagli eventi bellici vengono riutilizzate come veicoli di servizio di varia tipologia (autocarro, carro attrezzi, carri serbatoio per la pulizia dei binari, etc). Nel 1947 un lotto di 24 vetture risulta venduto a soggetto non identificato. Dopo la guerra tutto il parco viene normalizzato con l'alimentazione diesel. Gli ultimi Omicron sono ritirati dal servizio l'11 ottobre 1957.\nLa prima vettura a gasogeno.\nTra i Lancia Omicron \u00e8 stata prescelta la prima vettura della rete di Roma da modificare per l'alimentazione del motore col sistema del gasogeno. La vettura prescelta \u00e8 la B.1001, che con la trasformazione viene reimmatricolata come G.1001, messa in circolazione dal 20 agosto 1934 sulla linea CP (Colosseo-Prati, la futura 88 del dopoguerra). Per la sua trasformazione con il generatore brevetto Imbert si rende necessario intervenire sullo sbalzo posteriore, dotandolo di un piano di lamiera dotato di un incavo, necessario per il montaggio dell'alimentatore. Radicale \u00e8 la trasformazione del motore, l'usuale Lancia-Junkers di derivazione sportiva caratteristico di questi veicoli, del quale viene notevolmente aumentato il rapporto di compressione con dei pistoni di maggiori dimensioni. Nell'impianto elettrico, allo scopo di poter vincere la maggiore resistenza prodotta dall'aumentato rapporto di compressione, l'usuale motorino di avviamento da 12 V \u00e8 sostituito con un nuovo motorino a 24 V alimentato da due batterie da 12 V normalmente connesse in parallelo, ma che si mettono in serie quando si preme il bottone della messa in moto. Allo scopo di ottenere una velocit\u00e0 pari a quella ottenuta col motore a benzina viene aumentato il rapporto di trasmissione.\nNumerazione.\nLe vetture della prima fornitura sono immatricolate secondo i criteri stabili nel 1927, che assegna il centinaio pari agli autobus Lancia. I primi gruppi sono quindi numerati nei gruppi numerici 2xx, 4xx, 6xx, 8xx, 12xx. Nel 1932 tale criterio viene definitivamente abbandonato per la presenza dei veicoli Alfa Romeo e di numerosi torpedoni sperimentali, ma salvo il prototipo 1501 gli Omicron continuano a ricevere le numerazioni in centinaio pari, 14xx, 16xx, 18xx."}
{"id": "5598561", "revid": "125329815", "url": "https://it.wikipedia.org/wiki?curid=5598561", "title": "Piergiorgio Pulixi", "text": "Biografia.\nNato a Cagliari nel 1982, Pulixi ha compiuto gli studi classici . Dopo un periodo trascorso a Londra, vive a Milano.\nFa parte del collettivo di scrittura Mama Sabot fondato da Massimo Carlotto, di cui \u00e8 stato allievo. Insieme allo stesso Carlotto e ai Sabot, ha pubblicato diversi titoli a partire da \"Perdas de Fogu\" (edizioni E/O 2008), per poi proseguire con \"L\u2019albero di microchip\" (Edizioni Ambiente 2009), \"Un amore sporco\" (nel trittico \"Donne a perdere\", Edizioni E/O 2010) e \"Padre nostro\" (Rizzoli, 2014).\nNel 2009 inizia la saga poliziesca di Biagio Mazzeo con il noir \"Una brutta storia\" (2012), che \u00e8 poi proseguita con \"La notte delle pantere\" (2014) e \"Per sempre\" (2015). L\u2019ultimo romanzo della quadrilogia \u00e8 \"Prima di dirti addio\" (2016). La serie di Biagio Mazzeo \u00e8 stata pubblicata da E/O e ha ricevuto diversi riconoscimenti.\nEsce nel 2014 il noir psicologico \"L\u2019appuntamento.\" Nel 2015, sempre per i tipi di E/O, inizia la serie thriller \"I canti del male\" con il romanzo \"Il canto degli innocenti\" a cui segue, nel 2017, \"La scelta del buio\". Il protagonista di questa nuova serie \u00e8 il commissario Vito Strega. Nel 2016 scrive, con Massimo Carlotto, \"Lovers Hotel\", la prima audioserie italiana diffusa sulla piattaforma Audible.\nNel 2017 pubblica la sua prima antologia intitolata \"L'ira di Venere\" (CentoAutori Edizioni), una raccolta di racconti noir sull'universo femminile per puntare il dito contro la piaga del femminicidio, un tema che Pulixi aveva gi\u00e0 affrontato con il racconto \"Non sar\u00e0 mai l\u2019ultima\" pubblicato nell\u2019antologia \"Nessuna pi\u00f9\" (2014), curata da Maril\u00f9 Oliva per Elliot Edizioni.\nNel 2018 pubblica per Rizzoli il thriller \"Lo stupore della notte\", romanzo che sonda le paure di molti immaginando attacchi terroristici a Milano.\nNel 2019, sempre per Rizzoli, pubblica il thriller \"L'isola delle anime\", questa volta ambientato nella sua terra: la Sardegna, con cui vince il premio Scerbanenco 2019 per il miglior noir dell'anno\n, e il prequel di \"Lo stupore della notte\", il thriller \"L'ultimo sguardo\" in ebook.\nNel 2020 \u00e8 presente nell'antologia \"Giallo sardo\" edito da Piemme Edizioni insieme ad altri autori quali Marcello Fois, Francesco Abate, Eleonora Carta e Fabio Delizzos.\nNel 2021 pubblica il thriller \"Un colpo al cuore\" edito da Rizzoli dove le ispettrici Rais e Croce de \"L'isola delle anime\" incontrano Strega, protagonista de \"I canti del male\", e il giallo psicologico \"Per mia colpa\" edito da Mondadori. Con \"Un colpo al cuore\" si aggiudica per la seconda volta il Premio Franco Fedeli.\nNel 2022 esordisce nella letteratura per ragazzi col romanzo \"Il Mistero dei bambini d'ombra\" edito da Rizzoli.\nPulixi scrive per le pagine culturali della La Nuova Sardegna e insegna scrittura creativa e tecniche di narrazione. \u00c8 stato relatore al Crime Writers Festival 2016 a Nuova Delhi in India e al Deal Noir Festival 2016 nel Kent, in Inghilterra."}
{"id": "5598563", "revid": "1186766", "url": "https://it.wikipedia.org/wiki?curid=5598563", "title": "Chiusky", "text": ""}
{"id": "5598564", "revid": "1494169", "url": "https://it.wikipedia.org/wiki?curid=5598564", "title": "Sabonis", "text": ""}
{"id": "5598566", "revid": "767487", "url": "https://it.wikipedia.org/wiki?curid=5598566", "title": "The Vital Question", "text": "The Vital Question \u00e8 un film muto del 1916 diretto da S. Rankin Drew.\nTrama.\nIl banchiere Randolph King, temendo le indagini sulla conduzione dei suoi affari, ricatta Adrian Scarsdale, il fidanzato di sua figlia Beatrice che si \u00e8 candidato per la carica di procuratore distrettuale e gli chiede di fermare l'inchiesta. Dopo il rifiuto di Scarsdale, King si suicida e Beatrice incolpa il fidanzato per la morte del padre, rompendo il fidanzamento.\nQualche tempo dopo, per salvare dalla prigione il fratello Richard per un assegno falso, Beatrice sposa Peter Worden, un magnate rapace e avido. Anche quest'ultimo \u00e8 oggetto delle indagini della procura e delle investigazioni di Scarsdale. Finir\u00e0 ucciso dalla sua segretaria che tenter\u00e0 di far accusare dell'omicidio il procuratore. Ma la verit\u00e0 verr\u00e0 a galla e Scarsdale e Beatrice, alla fine, si riconcilieranno.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film usc\u00ec nelle sale cinematografiche statunitensi il 3 aprile 1916."}
{"id": "5598579", "revid": "161273", "url": "https://it.wikipedia.org/wiki?curid=5598579", "title": "Ammasso della Fenice", "text": "L'Ammasso della Fenice (o SPT-CL J2344-4243) \u00e8 un ammasso di galassie nell'omonima costellazione, distante circa 5,7 miliardi di anni luce dalla Terra.\n\u00c8 un ammasso del tipo I secondo la classificazione di Bautz-Morgan ed uno dei pi\u00f9 massicci ammassi conosciuti con una massa pari a 2 x 1015 masse solari, tra cui prevale la materia oscura e la materia intergalattica. \nAl momento \u00e8 superato solo, e di poco, da ACT-CL J0102-4915 detto El Gordo.\nL'ammasso della Fenice complessivamente \u00e8 piuttosto vasto e si estende per 7,3 milioni di anni luce.\nSPT-CL J2344-4243 \u00e8 dominato da una galassia ellittica centrale (galassia cD) di enormi dimensioni, tanto che l'alone galattico si estende dal suo centro per 1,1 milioni di anni luce. \nParticolarit\u00e0 di questa galassia \u00e8 che, contrariamente a quanto si rileva in questo tipo di ammassi, \u00e8 una galassia starburst con un tasso di formazione stellare estremamente elevato. Si calcola che si formino circa 740 nuove stelle all'anno, un fenomeno insolito in questo tipo di galassie, anche se sono note galassie remote come EQ J100054+023435 che presentano tassi anche maggiori.\nIl Telescopio spaziale Chandra ha raccolto evidenze che l'ammasso \u00e8 un potente produttore di raggi X e la velocit\u00e0 di raffreddamento del gas caldo nelle regioni centrali di SPT-CL J2344-4243 \u00e8 la maggiore mai registrata. \nL'emissione di raggi X dal centro di SPT-CL J2344-4243 \u00e8 cos\u00ec intensa che l'intero ammasso \u00e8 il pi\u00f9 \"luminoso\" mai osservato. Responsabile dell'emissione di raggi X \u00e8 un buco nero supermassiccio di 20 miliardi di masse solari al centro dell'ammasso, che producendo continui e potenti getti, immetterebbe energia nel sistema, rallentando cos\u00ec il processo di raffreddamento del gas, come peraltro riscontrabile altrove, ad esempio nell'ammasso di Perseo. Ma nel caso dell'ammasso della Fenice \u00e8 stata rilevata una discontinuit\u00e0 nella produzione dei getti, permettendo al gas di raffreddarsi assai pi\u00f9 velocemente, tanto da permettere un'attivit\u00e0 di formazione stellare cos\u00ec intensa.\nQuesto processo ovviamente non potr\u00e0 durare a lungo e lo starburst potrebbe esaurirsi nell'arco di 100 milioni di anni."}
{"id": "5598580", "revid": "1305772", "url": "https://it.wikipedia.org/wiki?curid=5598580", "title": "New Americana", "text": "New Americana \u00e8 un singolo della cantante statunitense Halsey, pubblicato il 10 luglio 2015 come primo estratto dal primo album in studio \"Badlands\".\nDescrizione.\n\"New Americana\", scritto dalla stessa interprete con Lido, Kalkutta, Larzz Principato, James Mtume, appartiene al genere elettropop ed ha una durata di 3 minuti e 3 secondi.\nPromozione.\nHalsey ha presentato \"New Americana\" dal vivo per la prima volta al \"Jimmy Kimmel Live!\" ad agosto 2015 e due mesi dopo nuovamente al \"Late Show with Stephen Colbert\".\nAccoglienza.\nNumerosi critici di varie pubblicazioni e riviste, tra cui \"Billboard\", \"USA Today\" e il \"New York Times\", hanno descritto \"New Americana\" come un \u00abinno generazionale\u00bb della generazione Y. Nathan Reese di Pitchfork ha criticato il ritornello, trovandolo \u00abcalcolato, ribelle e vuoto\u00bb.\nVideo musicale.\nIl video musicale ha debuttato il 25 settembre 2015 su MTV e successivamente \u00e8 stato reso disponibile tramite il canale Vevo della cantante."}
{"id": "5598581", "revid": "729019", "url": "https://it.wikipedia.org/wiki?curid=5598581", "title": "Vittorio Tur", "text": "Biografia.\nNacque a Livorno il 30 marzo 1882, figlio di Carlo e Ada Dolci. Arruolatosi nella Regia Marina, nel 1897 inizi\u00f2 a frequentare Regia Accademia Navale, avente sede nella citt\u00e0 natia, uscendone nel 1901 con il grado di guardiamarina.\nTra il 1902 ed il 1904 partecip\u00f2 alla crociera di circumnavigazione dell'ariete torpediniere \"Calabria\", dopo di che fu imbarcato per alcuni anni su navi maggiori e prese parte, nel 1907-1908, ad una campagna idrografica da parte dell'ex avviso \"Staffetta\" in acque africane. Promosso tenente di vascello nel 1908, nel 1911-1912 partecip\u00f2 alla guerra italo-turca a bordo della corazzata \"Sicilia\".\nQuanto l'Regno d'Italia entr\u00f2 nella prima guerra mondiale, il 24 maggio 1915, ricopriva l'incarico di comandante in seconda del cacciatorpediniere \"Irrequieto\"; dopo breve tempo ebbe i suoi primi incarichi di comando, su torpediniere in Alto Adriatico. Per un'azione con una torpediniera al largo di Pola, gli fu conferita una Medaglia di bronzo al valor militare. Nel giugno 1917 fu promosso capitano di corvetta, e nel marzo 1918 gli fu assegnato il comando del Battaglione \"Caorle\" del Reggimento Marina, schierato sul fronte del Piave. Al comando del Battaglione \"Caorle\" partecip\u00f2 alla battaglia del Solstizio ed alla battaglia di Vittorio Veneto, ricevendo per le sue azioni due Medaglie d'argento al valor militare ed un'altra Medaglia di bronzo.\nConcluso il conflitto, sempre al comando del \"Caorle\", fu inizialmente stanziato a Pola, mentre nel 1919 gli fu affidato il comando del cacciatorpediniere \"Palestro\", che tenne per due anni. Promosso capitano di fregata nel 1922, negli anni successivi altern\u00f2 brevi incarichi a terra a La Spezia (nell'Arsenale e presso la Direzione Torpedini e Munizionamento) con i comandi dei cacciatorpediniere \"Impavido\" e \"Generale Achille Papa\" e delle relative Squadriglie. Nel 1928 \u00e8 promosso a capitano di vascello e nominato comandante delle Scuole C.R.E.M. di Pola, incarico che lasci\u00f2 l'anno successivo; nel 1934-1935, promosso a contrammiraglio, ricopr\u00ec l'incarico di Comandante Superiore del C.R.E.M.\nNel corso del 1935 divenne ammiraglio di divisione e ricevette il comando della Divisione Navale in A.O.I., alzando la sua insegna sull'incrociatore leggero \"Bari\"; in tale ruolo, fu dislocato in Africa Orientale durante la guerra d'Etiopia (dal 5 dicembre 1935 al 14 agosto 1936). Nel settembre 1936, divenuto comandante della VII Divisione Navale (con insegna sull'incrociatore leggero \"Eugenio di Savoia\"), partecip\u00f2 alle operazioni navali connesse alla guerra civile spagnola. Nel biennio 1937-1939 fu di nuovo Comandante Superiore del C.R.E.M., mentre nel 1939 divenne Comandante Militare Marittimo Autonomo dell'Alto Adriatico.\nQuando l'Italia entr\u00f2 nella seconda guerra mondiale, il 10 giugno 1940, ricopriva l'incarico di comandante militare marittimo di Durazzo, in Albania. Nell'ottobre 1940 fu promosso ammiraglio di squadra e ricevette il comando della Forza Navale Speciale (FNS), unit\u00e0 creata allo scopo di effettuare operazioni anfibie. La FNS era costituita dagli incrociatori leggeri \"Bari\" e \"Taranto\", dai cacciatorpediniere \"Carlo Mirabello\" ed \"Augusto Riboty\", dalle torpediniere \"Antares\", \"Altair\", \"Aretusa\", \"Andromeda\", \"Angelo Bassini\", \"Nicola Fabrizi\" e \"Giacomo Medici\" e dalle navi da sbarco \"Sesia\", \"Tirso\" e \"Garigliano\"; suo compito iniziale sarebbe stata l'invasione ed occupazione dell'isola greca di Corf\u00f9, da effettuarsi il 28 ottobre 1940, in coincidenza con l'invasione della Grecia. Il maltempo, tuttavia, costrinse a rimandare l'operazione di alcuni giorni, finch\u00e9 l'andamento sfavorevole delle operazioni in terra greca indusse ad annullare lo sbarco a Corf\u00f9 per dirottare le truppe sul fronte terrestre greco-albanese.\nTra il 29 aprile ed il 4 maggio 1941, a seguito del collasso della Grecia in seguito all'intervento tedesco, la Forza Navale Speciale procedette all'occupazione delle Isole Ionie.\nNel 1942 la Forza Navale Speciale venne incaricata dell\u2019esecuzione dell'Operazione C3, la progettata conquista di Malta: secondo i piani, 19 navi da trasporto, 270 mezzi da sbarco ed una cinquantina di altri natanti, scortati da una trentina di siluranti, avrebbero dovuto sbarcare un totale di 62.000 uomini (nonch\u00e9 1600 veicoli e 700 pezzi d\u2019artiglieria) sulle coste dell'isola. L'ammiraglio Tur avrebbe dovuto dirigere l'operazione; per attuare lo sbarco (il primo giorno sarebbero stati sbarcati 35.000 uomini, seguiti da altri 25.000 nei giorni seguenti), la Forza Navale Speciale venne potenziata con l'assegnazione di motozattere, motolancie Classe ML, bragozzi, motovelieri e vaporetti lagunari convertiti in mezzi da sbarco, traghetti convertiti in navi da sbarco e diversi posamine. Nella prima met\u00e0 del 1942 la Forza Navale Speciale, concentrata a Livorno si addestr\u00f2 nelle operazioni di sbarco lungo le coste della Toscana, che presentavano una conformazione rocciosa simile a quella di Malta; ma nel luglio 1942, a seguito del favorevole andamento delle operazioni terrestri sul fronte libico-egiziano, l'Operazione C3 venne annullata.\nL'11 novembre 1942 la Forza Navale Speciale (forte in totale di 146 unit\u00e0 di vario tipo), al suo comando, lasci\u00f2 il porto di Livorno e sbarc\u00f2 a Bastia, Ajaccio, Porto Vecchio e Santa Maura le truppe italiane incaricate dell\u2019occupazione della Corsica durante l'Operazione Anton, l'occupazione italo-tedesca della Francia di Vichy. Lo sbarco (effettuato con parte degli uomini e mezzi destinati all'invasione di Malta), che non incontr\u00f2 opposizione da parte delle modeste forze di Vichy ivi presenti, fu portato a termine senza inconvenienti, e l'isola venne agevolmente occupata.&gt;\nNel gennaio 1943 fu nominato Comandante Militare Marittimo in Francia, con sede a Tolone, mentre in maggio pass\u00f2 al comando del Dipartimento Militare Marittimo del Basso Tirreno, con sede a Napoli, incarico che mantenne fino all'8 agosto dello stesso anno.\nQuando fu annunciato l\u2019armistizio di Cassibile, l'8 settembre 1943, egli si trovava a Roma; a seguito dell'occupazione tedesca dell'Italia centrale e settentrionale rimase in territorio occupato dalle forze tedesche, ma rifiut\u00f2 di collaborare con le loro autorit\u00e0 o di aderire alla Repubblica Sociale Italiana. Il 30 marzo 1945 fu collocato in ausiliaria per raggiunti limiti di et\u00e0, ma fu richiamato in servizio fino al 15 luglio dello stesso anno.\nMor\u00ec a Roma il 22 ottobre 1969."}
{"id": "5598584", "revid": "1305772", "url": "https://it.wikipedia.org/wiki?curid=5598584", "title": "Ruthless", "text": ""}
{"id": "5598585", "revid": "767487", "url": "https://it.wikipedia.org/wiki?curid=5598585", "title": "Cocaine Wars", "text": "Cocaine Wars (\"La muerte blanca\") \u00e8 un film del 1985 diretto da H\u00e9ctor Olivera.\nLa pellicola \u00e8 una coproduzione a basso costo argentino-statunitense conosciuta anche con i titoli American Scorpion, Guerra da Coca\u00edna (da cui il pi\u00f9 internazionale \"Cocaine Wars\") e Top mission; il protagonista \u00e8 l'attore statunitense John Schneider.\nTrama.\nAmerica Latina. Cliff Adams \u00e8 un agente del nucleo speciale anti-droga degli Stati Uniti che durante una missione sotto copertura, per reprimere lo spietato boss della droga Gonzalo Reyes, si trova improvvisamente coinvolto in un vortice di corruzione, di brutale violenza e di loschi intrighi politici. Nello stesso tempo, proprio da quelle parti, incontra anche la giornalista Janet Meade una sua ex fiamma che si trova l\u00ec per realizzare un servizio sul traffico della droga. Proprio quando Cliff sembra poter avere la meglio sul perfido Reyes quest'ultimo riesce a ribaltare la situazione rapendo la bella Janet. A questo punto per Cliff non resta che una sola opzione... prepararsi ad affrontare da solo il boss e il suo esercito privato per riuscire a liberare la sua amata.\nProduzione.\nRiprese.\nLe riprese del film sono state realizzate in Argentina nei pressi di Buenos Aires e in Messico.\nDistribuzione.\nA differenza degli Stati Uniti e dell'Argentina dove il film \u00e8 uscito nei cinema, in Italia la pellicola \u00e8 stata distribuita direttamente per il mercato home video nel mese di ottobre del 1988.\nData di uscita.\nLe date di uscita internazionali nel corso degli anni sono state:\nEdizioni home video.\nUna videocassetta VHS della domovideo con il codice identificativo 41020 \u00e8 stata la prima pubblicazione italiana del film."}
{"id": "5598589", "revid": "287204", "url": "https://it.wikipedia.org/wiki?curid=5598589", "title": "Ruthless (Ace Hood)", "text": "Ruthless \u00e8 il secondo album in studio del rapper statunitense Ace Hood, pubblicato nel 2009."}
{"id": "5598590", "revid": "36426", "url": "https://it.wikipedia.org/wiki?curid=5598590", "title": "La morte di Euridice", "text": ""}
{"id": "5598591", "revid": "36426", "url": "https://it.wikipedia.org/wiki?curid=5598591", "title": "Lo stupore degli Dei", "text": ""}
{"id": "5598592", "revid": "125991277", "url": "https://it.wikipedia.org/wiki?curid=5598592", "title": "Sei sorelle", "text": "Sei sorelle (\"Seis hermanas\") \u00e8 una telenovela spagnola, prodotta da TVE in collaborazione con Bamb\u00fa Producciones e trasmessa su La 1 dal 22 aprile 2015 al 21 aprile 2017 (ad eccezione della prima puntata, trasmessa in contemporanea su La 2).\nIn Italia la serie andr\u00e0 in onda su Rai 1 dal 2 maggio 2022 in day-time.\nTrama.\nLa serie, ambientata nella Madrid dal 1913 al 1916, racconta la storia delle sei sorelle Silva: Adela, Francisca, Diana, Celia, Blanca e Elisa, le quali, dopo la morte del padre, dovranno lottare duramente per tenere unita la famiglia e mantenere la loro posizione nella scala sociale, in un'epoca prettamente maschilista in cui le donne sono sottomesse al volere degli uomini. Alle vicende delle sorelle Silva, si affiancano quelle dei loro dipendenti e delle famiglie ad essi correlati. Un ruolo di primo piano \u00e8 ricoperto dalla famiglia Loygorri, composta dalla matriarca Dolores e dai figli Crist\u00f3bal e Rodolfo, quest'ultimo promesso sposo di Blanca.\nDistribuzione.\nSpagna.\nIn originale la serie \u00e8 composta da un'unica stagione di 489 puntate, ognuna delle quali ha una durata di 60 minuti. La serie \u00e8 stata trasmessa su La 1 dal 22 aprile 2015 al 21 aprile 2017 (ad eccezione della prima puntata, trasmessa in contemporanea su La 2).\nLa prima puntata del 22 aprile 2015 \u00e8 stata trasmessa in prima serata contemporaneamente su La 1 e La 2, mentre dal 23 aprile \u00e8 stato trasmesso su La 1 nel pomeriggio dal luned\u00ec al venerd\u00ec dalle 17:20 alle 18:20. Nell'ottobre 2016, TVE ha annunciato la fine della serie, prevista per il 21 aprile 2017, in coincidenza con una nuova serie de La 1 \"Servir y proteger\". La serie dopo essere terminata, \u00e8 stata sostituita da \"Una vita\" (\"Acacias 38\") dopo un cambiamento nella programmazione de La 1.\nItalia.\nIn Italia la serie \u00e8 composta dalla stessa unica stagione di 489 puntate, ognuna delle quali ha una durata di 60 minuti. La serie verr\u00e0 trasmessa su Rai 1 dal 2 maggio 2022 in day-time dal luned\u00ec al venerd\u00ec."}
{"id": "5598595", "revid": "380453", "url": "https://it.wikipedia.org/wiki?curid=5598595", "title": "V-League (femminile)", "text": "La V-League \u00e8 la massima serie del campionato sudcoreano di pallavolo femminile: al torneo partecipano sei squadre di club sudcoreane e la squadra vincitrice si fregia del titolo di campione della Corea del Sud."}
{"id": "5598614", "revid": "1442080", "url": "https://it.wikipedia.org/wiki?curid=5598614", "title": "Christmas with Yolanda Adams", "text": "Christmas with Yolanda Adams \u00e8 un album in studio natalizio della cantante statunitense Yolanda Adams, pubblicato nel 2000."}
{"id": "5598620", "revid": "287204", "url": "https://it.wikipedia.org/wiki?curid=5598620", "title": "Futbol'nyj Klub Azamat \u010ceboksary", "text": "Il Futbol'nyj Klub Azamat \u010ceboksary (; in ciuvascio: \u0410c\u0430\u043c\u0430\u0442 \u0424\u041a (\u0428\u0443\u043f\u0430\u0448\u043a\u0430\u0440)), noto in passato anche come \u0116nergija \u010ceboksary e Stal \u010ceboksary, \u00e8 stata una squadra di calcio russa che aveva sede a \u010ceboksary, in Ciuvascia.\nStoria.\nLa squadra milit\u00f2 sia nei campionati professionistici dell'Unione Sovietica che della Russia, non andando mai oltre il terzo livello.\nEbbe varie denominazioni: \nEbbe come esordiente, fra le sue file, il portiere Aleksandr Filimonov."}
{"id": "5598623", "revid": "767487", "url": "https://it.wikipedia.org/wiki?curid=5598623", "title": "Out of the Quagmire", "text": "Out of the Quagmire \u00e8 un cortometraggio muto del 1916 diretto da Theodore Marston.\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 1\u00ba aprile 1916."}
{"id": "5598625", "revid": "599013", "url": "https://it.wikipedia.org/wiki?curid=5598625", "title": "Jaco Peyper", "text": "Biografia.\nPeyper, giovane mediano di mischia fino al suo secondo anno di universit\u00e0, cess\u00f2 anzitempo l'attivit\u00e0 agonistica a causa di numerosi infortuni.\nPer un breve periodo allen\u00f2 una formazione scolastica, poi ebbe l'occasione di arbitrare e inizi\u00f2 il corso federale per direttori di gara, esordendo in Currie Cup a 26 anni nel 2007 nell'incontro tra e .\nNel 2008 esord\u00ec in Super 14 e, nel 2011, divenne internazionale e diresse il suo primo \"test match\", a Nairobi tra e , in occasione della Elgon Cup di quell'anno.\nIn quello stesso anno diresse la finale del mondiale giovanile in Italia tra le rappresentative di Nuova Zelanda e Inghilterra.\nNel 2012 diresse i suoi primi incontri tra Nazionali di prima fascia, i tre \"test\" tra e nel corso del \"tour\" dei britannici in Oceania e, pi\u00f9 tardi, anche il suo primo incontro di \"playoff\" in Super Rugby, quello del 2012 tra e .\nNella 2\u00aa giornata del Championship 2012 diresse il suo primo incontro in tale torneo, tra e .\nIl suo primo incontro nel Sei Nazioni fu nel tra e . Dal suo esordio viene designato annualmente a tutte le edizioni del Rugby Championship, eccetto quella del 2019, e del Sei Nazioni.\nDesignato per arbitrare la finale del Super Rugby 2015 tra e , fu incluso nel \"panel\" dei direttori di gara alla , del cui incontro inaugurale tra e fu arbitro.\nIn totale nella fase a gironi diresse quattro incontri.\nNella fase finale fu assistente nel quarto di finale tra e e nella semifinale tra e .\nFu arbitro anche delle finali del Super Rugby nelle edizioni del 2017 e del 2019.\nSelezionato anche per la in Giappone raggiunse in tale competizione il suo 50\u00ba incontro internazionale arbitrando il quarto di finale tra e .\nAl termine di tale incontro Peyper fu bersaglio di polemiche relativamente a una fotografia in cui appariva in compagnia di alcuni tifosi gallesi, con i quali imitava la gomitata inferta dal francese Vahaamahina al gallese Aaron Wainwright che cost\u00f2 l'espulsione al primo.\nWorld Rugby apr\u00ec un'inchiesta sull'accaduto; Peyper si scus\u00f2 per l'inopportunit\u00e0 del gesto ma nessun procedimento disciplinare fu emanato a suo carico; termin\u00f2 il torneo come assistente di gara della finale per il terzo posto posto tra e ."}
{"id": "5598626", "revid": "767487", "url": "https://it.wikipedia.org/wiki?curid=5598626", "title": "Freddy Foils the Floaters", "text": "Freddy Foils the Floaters \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 31 marzo 1916."}
{"id": "5598627", "revid": "767487", "url": "https://it.wikipedia.org/wiki?curid=5598627", "title": "ASD (album)", "text": "ASD \u00e8 il quinto e ultimo album in studio del gruppo musicale statunitense A Skylit Drive, pubblicato il 9 ottobre 2015 dalla Tragic Hero Records.\n\u00c8 il primo album di inediti della band pubblicato senza il bassista Brian White e il batterista Cory La Quay, entrambi voce death nei precedenti album. Sono stati sostituiti, rispettivamente, da Michael Labelle e Brandon \"Rage\" Richter."}
{"id": "5598635", "revid": "380453", "url": "https://it.wikipedia.org/wiki?curid=5598635", "title": "V-League (maschile)", "text": "La V-League \u00e8 la massima serie del campionato sudcoreano di pallavolo maschile: al torneo partecipano sette squadre di club sudcoreane e la squadra vincitrice si fregia del titolo di campione della Corea del Sud."}
{"id": "5598638", "revid": "767487", "url": "https://it.wikipedia.org/wiki?curid=5598638", "title": "Mr. Jack Trifles", "text": "Mr. Jack Trifles \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 marzo 1916."}
{"id": "5598640", "revid": "1785130", "url": "https://it.wikipedia.org/wiki?curid=5598640", "title": "Al-Jubayl", "text": "Al-Jubayl () \u00e8 una citt\u00e0 dell'Arabia Saudita situata nella provincia di al-Sharqiyya. \u00c8 sede della pi\u00f9 grande citt\u00e0 industriale di tutto il Medio-Oriente ed una delle maggiori del mondo; vi ha sede il maggiore complesso petrolchimico del Medio-Oriente e quarto del mondo ed inoltre il maggior impianto IWPP (Independent Water and Power Project) a livello mondiale, con una potenza elettrica di 2743,6 MW giornaliera ed una produzione di 800.000 m\u00b3 di acqua al giorno."}
{"id": "5598641", "revid": "1272592", "url": "https://it.wikipedia.org/wiki?curid=5598641", "title": "Monumenti di Parma", "text": "Principali monumenti situati nel quartiere Parma Centro.\nPons Lapidis.\nAntico ponte di epoca romana, i suoi resti sono visibili sotto l'attuale strada Mazzini (che costituisce il tratto centrale della via Emilia) nei pressi del torrente Parma. Conosciuto anche \"Ponte Romano\" o \"Ponte di Teodorico\", fu inizialmente innalzato in muratura in et\u00e0 Augustea, ma, in seguito ad una serie di piene che ne deteriorarono la struttura, venne ricostruito in pietra da Teodorico nel 493; rimase in area asciutta dopo l'inondazione del 1177 che devi\u00f2 il corso del torrente. Venne parzialmente rinvenuto nel 1966 durante gli scavi per il risezionamento di strada Mazzini, quando si decise di realizzare il sottopassaggio di piazza Ghiaia, attraverso il quale sono visibili due delle sue undici arcate (le restanti rimangono tuttora sepolte sotto strada Mazzini). Un progetto di recupero prevede la valorizzazione del monumento.\nMonumento a Vittorio Bottego.\nMonumento bronzeo dedicato all'esploratore parmigiano Vittorio Bottego, \u00e8 situato in piazzale Dalla Chiesa, di fronte alla stazione ferroviaria. Fu realizzato nel 1907 dallo scultore Ettore Ximenes, in occasione del decimo anniversario della scomparsa dell'esploratore. La statua bronzea rappresenta l'esploratore in divisa coloniale, in posa su un basamento realizzato con macigni da cui sgorga dell'acqua raccolta da una grande vasca; ai lati sono posti due guerrieri galla che rappresentano i fiumi Omo e Giuba. In seguito ad un accurato restauro, nel 2014 fu ricollocato al centro del piazzale, a sua volta sottoposto, come l'intera zona della stazione, ad una vasta operazione di ristrutturazione e riqualificazione urbana su progetto dell'architetto catalano Oriol Bohigas.\nMonumento alla Vittoria.\nMonumento dedicato alla vittoria italiana nella Grande Guerra, \u00e8 situato in viale Toschi alle spalle del Palazzo della Pilotta. La sua costruzione inizi\u00f2 nel 1917 su progetto dell'architetto parmigiano Lamberto Cusani, ma fu terminato solo nel 1931, quando fu inaugurato alla presenza del re Vittorio Emanuele III. A forma di obelisco, \u00e8 costituito da una colonna di marmo alta 10\u00a0m avvolta da un fregio bronzeo che ferma una lunghissima spada, su cui si innalza una figura femminile alata, la \"Vittoria\", posta su una sfera bronzea, opera dello scultore Ettore Ximenes.\nMonumento a Giuseppe Verdi.\nAra centrale di un ben pi\u00f9 maestoso monumento dedicato al grande maestro Giuseppe Verdi, si trova oggi in piazzale della Pace, in prossimit\u00e0 del Palazzo della Pilotta. Fu costruito nel 1913 di fronte alla stazione ferroviaria, interamente in granito e bronzo dallo scultore Ettore Ximenes, su progetto dell'architetto Lamberto Cusani. Il pi\u00f9 vasto monumento, costituito da un grande arco di trionfo e da alti portici ad emiciclo sormontati da terrazze, venne solo parzialmente danneggiato durante i bombardamenti della seconda guerra mondiale, ma fu abbattuto, non senza polemiche, salvando solo l'ara centrale, poi ricollocata nell'attuale posizione, e alcune delle 28 statue che lo adornavano.\nMonumento al Partigiano.\nMonumento dedicato alla Resistenza italiana, \u00e8 situato in piazzale della Pace. Fu realizzato a partire dal 1954 dallo scultore Marino Mazzacurati su progetto dell'architetto Guglielmo Lusignoli; fu inaugurato nel 1956 alla presenza del presidente della Repubblica Giovanni Gronchi. Raffigura tre aspetti della guerra e della resistenza: un combattente con il mitragliatore in mano, un partigiano caduto e un muro per le fucilazioni, ricavato da mattoni di case parmigiane distrutte dai bombardamenti del 1944.\nMonumento ai Caduti di tutte le guerre.\nMonumento dedicato ai caduti di tutte le guerre, \u00e8 situato sull'antica torre di San Paolo in strada Melloni. Fu realizzato da vari scultori (tra i quali Luigi Froni e Renato Brozzi), su progetto dell'architetto parmigiano Mario Monguidi, e fu inaugurato nel 1961 alla presenza del presidente della Repubblica Giovanni Gronchi. Il monumento \u00e8 costituito da una grande lapide di marmo bianco con epigrafe, da cinque teste coronate da filo spinato, da una lampada votiva, da una statua inginocchiata (la \"Stirpe Italica\") e da medaglioni con i simboli delle armi.\nMonumento al Parmigianino.\nMonumento in marmo bianco dedicato al pittore parmigiano Francesco Mazzola detto il \"Parmigianino\", \u00e8 situato al centro di piazza della Steccata, accanto all'omonima basilica decorata dall'artista. Fu realizzato dallo scultore Giovanni Chierici nel 1879 su finanziamento dell'Ordine Costantiniano e del Comune. Il monumento \u00e8 costituito da una fontana scolpita a base quadrangolare, su cui poggia, su un alto piedistallo, la statua dell'artista.\nMonumento a Giuseppe Garibaldi.\nMonumento in bronzo dedicato all'eroe Giuseppe Garibaldi, \u00e8 situato al centro dell'omonima piazza, davanti al palazzo del Governatore. Fu realizzato nel 1893 dallo scultore Davide Calandra. Raffigura l'Eroe dei Due Mondi in piedi con le mani appoggiate sull'elsa della spada, su un alto basamento decorato da tre bassorilievi raffiguranti la difesa di Roma, la battaglia di san Fermo e lo sbarco a Marsala.\nMonumento al Correggio.\nMonumento in marmo dedicato al pittore Antonio Allegri detto il \"Correggio\", \u00e8 situato in una nicchia del palazzo del Comune su piazza Garibaldi. Fu realizzato nel 1870 dallo scultore Agostino Ferrarini, che vi rappresent\u00f2 l'artista mentre osserva un proprio lavoro posto su una tavoletta poggiata su un ginocchio.\nMonumento a Ercole e Anteo.\nMonumento in rame raffigurante la lotta fra l'eroe mitologico Ercole ed il gigante Anteo, \u00e8 situato attualmente al centro del cortile di Palazzo Cusani, sede della Casa della Musica. Conosciuto anche con il nome de \"I du bras\u00e8\" (in dialetto parmigiano \"I due abbracciati\"), fu realizzato dall'artista fiammingo Teodoro Vanderstruck tra il 1684 e 1687. Collocato in origine davanti al Palazzo del Giardino, fu spostato pi\u00f9 volte, fino ad essere posto a ridosso del palazzo del Comune, verso la chiesa di San Vitale, sopra la fontana disegnata nel 1829 da Paolo Toschi, ove oggi se ne conserva una copia.\nPrincipali monumenti situati nel quartiere Oltretorrente.\nFontana del Trianon.\nFontana monumentale in marmo, \u00e8 attualmente situata sull'isolotto al centro della peschiera del Parco Ducale. Fu realizzata tra il 1712 ed il 1719 dall'architetto e scultore Giuliano Mozzani per il giardino della Reggia di Colorno, su modello della fontana del Trianon di Versailles realizzata da Jules Hardouin Mansart. Parzialmente danneggiata, a fine '800 venne ricomposta e spostata in citt\u00e0, prima della definitiva collocazione del 1920 nell'attuale posizione. La scultura rappresenta i fiumi Parma e Taro, personificati ai lati della conchiglia centrale.\nTempietto d'Arcadia.\nTempietto in forma di rovina, \u00e8 situato all'interno del Parco Ducale. Fu costruito nel 1769 in occasione delle nozze fra il duca Ferdinando di Borbone e Maria Amalia d'Asburgo-Lorena, su progetto del Petitot, che si ispir\u00f2 al tempio di Vesta sull'Aniene.\nMonumento a Filippo Corridoni.\nMonumento dedicato al sindacalista Filippo Corridoni, caduto nel 1915 sul Carso, \u00e8 situato nell'omonima piazza dell'Oltretorrente, appena oltre il Ponte di Mezzo. Fu costruito secondo il gusto d\u00e9co fra il 1925 e il 1927 dallo scultore Alessandro Marzaroli, su progetto dell'architetto parmigiano Mario Monguidi. Alto 13 metri, poggia su una base di gradini di porfido, su cui si eleva il basamento quadrato in marmo rosa di Verona con quattro teste, quattro aquile e quattro frasi di Corridoni; si innalza su di esso una stele marmorea con altorilievi allegorici, su cui poggia infine la statua bronzea dell'eroe. L'epigrafe \u00e8 del poeta parmigiano Ildebrando Cocconi.\nPrincipali monumenti situati all'esterno del centro storico.\nArco di San Lazzaro.\nArco trionfale a tre fornici, \u00e8 situato all'esterno del centro storico sulla via Emilia Est. Fu costruito nel 1628 ricco di decorazioni di gusto barocco, su disegno di Giovanni Battista Magnani, in occasione delle nozze tra il duca di Parma Odoardo I Farnese e Margherita de' Medici; fu restaurato nel 1714 per festeggiare il matrimonio tra Elisabetta Farnese e Filippo V di Spagna, quando furono eliminate le decorazioni pittoriche e gli stucchi; in seguito, nel 1805, in occasione dell'arrivo di Napoleone I fu ornato con vittorie alate, trofei e bandiere; infine fu risistemato nel 1825 con decorazioni a chiaroscuro di Giovan Battista Borghesi, per la visita dell'arciduca Francesco Giuseppe alla figlia Maria Luigia.\nCimitero monumentale della Villetta.\nCimitero principale della citt\u00e0, \u00e8 situato nell'omonimo viale che si sviluppa oltre barriera Bixio. Fu costruito a pianta ottagonale nel 1817 dall'architetto Giuseppe Cocconcelli, per volere della duchessa Maria Luigia. L'interno \u00e8 suddiviso in quattro grandi campi contornati da un porticato, che culmina nella cappella neoclassica, edificata del 1819 e dedicata a san Gregorio Magno. Ospita numerose tombe monumentali, dedicate a personaggi illustri, tra i quali Niccol\u00f2 Paganini, Ildebrando Pizzetti, Carlo Alberto dalla Chiesa, Padre Lino Maupas, Pietro Barilla e numerosi altri.\nAltri monumenti.\nMonumento al \"m\u00e0t\" Sicuri.\nMonumento in bronzo dedicato al \"filosofo da marciapiede\" Enzo Sicuri, personaggio contemporaneo molto noto in citt\u00e0 per aver sempre vissuto in strada dormendo in scatole di cartone, \u00e8 situato nel piccolo piazzale della Macina, nei pressi di strada Cavour. Fu realizzato nel 2004 dallo scultore parmigiano Maurizio Zaccardi, che vi rappresent\u00f2 l'uomo seduto su una scatola di cartone ed appoggiato a una bicicletta.\nMonumento a Padre Pio da Pietrelcina.\nMonumento in bronzo dedicato a san padre Pio da Pietrelcina, \u00e8 situato in piazzale Salvo D'Acquisto. Fu realizzato nel 1991. Ritrae il frate a grandezza naturale in atteggiamento di preghiera.\nMonumento a Padre Lino.\nMonumento in bronzo dedicato al venerabile padre Lino Maupas, frate francescano dalmata assai amato dai parmigiani per le sue virt\u00f9 cristiane, \u00e8 situato in piazzale Inzani, vicino al convento dell'Annunziata, in cui il frate visse dal 1893 fino alla morte. Fu realizzato nel 1998 dalla scultrice parmigiana Jucci Ugolotti, che vi rappresent\u00f2 il frate nell'atto di camminare offrendo i pani che stringe nelle mani.\nMonumento ad Arturo Toscanini.\nMonumento dedicato al direttore d'orchestra parmigiano Arturo Toscanini, \u00e8 situato nel parco ex Eridania all'ingresso del centro di produzione musicale Fondazione Arturo Toscanini, in prossimit\u00e0 dell'auditorium Niccol\u00f2 Paganini. Fu realizzato nei primi anni del 2000 dallo scultore parmigiano Maurizio Zaccardi, che vi rappresent\u00f2 il Maestro a grandezza naturale nell'atto di dirigere l'orchestra."}
{"id": "5598644", "revid": "767487", "url": "https://it.wikipedia.org/wiki?curid=5598644", "title": "Mama Kin", "text": "Mama Kin \u00e8 un singolo del gruppo rock statunitense Aerosmith, pubblicato nel 1973 ed estratto dal loro primo album \"Aerosmith\".\nCover.\nI Guns N' Roses nel 1986 hanno eseguito la cover del brano, inserita nell'EP \"Live ?!*@ Like a Suicide\". Il brano \u00e8 presente anche nell'album \"G N' R Lies\" (1988)."}
{"id": "5598647", "revid": "110157", "url": "https://it.wikipedia.org/wiki?curid=5598647", "title": "Museo Patek Philippe", "text": "Il museo Patek Philippe, ospitato all'interno di una struttura eretta all'inizio del Novecento, espone una collezione di orologi realizzati a Ginevra, in Svizzera ed in Europa dal XVI al XX secolo secolo.\nComprende inoltre una biblioteca di pi\u00f9 di ottomila libri il cui tema principale concerne gli orologi."}
{"id": "5598648", "revid": "767487", "url": "https://it.wikipedia.org/wiki?curid=5598648", "title": "Same Old Song and Dance", "text": "Same Old Song and Dance \u00e8 un singolo del gruppo rock statunitense Aerosmith, pubblicato nel 1974 ed estratto dal loro secondo album \"Get Your Wings\".\nIl brano \u00e8 stato scritto da Steven Tyler e Joe Perry."}
{"id": "5598651", "revid": "697352", "url": "https://it.wikipedia.org/wiki?curid=5598651", "title": "S.O.S. (Too Bad)", "text": "S.O.S. (Too Bad) \u00e8 un singolo del gruppo rock statunitense Aerosmith, pubblicato nel 1974 ed estratto dal loro secondo album \"Get Your Wings\".\nIl brano \u00e8 stato scritto da Steven Tyler."}
{"id": "5598656", "revid": "726373", "url": "https://it.wikipedia.org/wiki?curid=5598656", "title": "Iljimae (drama coreano 2008)", "text": "Iljimae (hangeul: \uc77c\uc9c0\ub9e4, lett. \"Un ramo di fiori di pruno\"; titolo internazionale Iljimae, conosciuto anche come \"Iljimae: The Phantom Thief\") \u00e8 un serial televisivo sudcoreano trasmesso su SBS dal 21 maggio al 24 luglio 2008. \u00c8 vagamente basato sul manhwa omonimo di Ko Woo-young pubblicato tra il 1975 e il 1977.\nTrama.\nJoseon, 1633 circa. Lee Gyeom \u00e8 il figlio del virtuoso nobile Lee Won-ho, fedele sostenitore del re e membro dell'organizzazione segreta Cheonuhoe, composta da altri cinque importanti nobili e guidata dal sovrano. Quando un indovino cieco, osservando la casa di Lee Won-ho, riferisce al re di vedere una persona luminosa come il sole che sar\u00e0 adorata dal popolo, il sovrano fa uccidere Won-ho affermando che \"nello stesso cielo non possono esistere due soli\". Gyeom, nascosto in un armadio dal padre, riesce a salvarsi e assiste al suo omicidio; poi, quando viene costretto a tirare una pietra alla madre per dimostrare di non essere suo figlio e non essere arrestato, perde la memoria a causa dello shock sub\u00ecto e viene adottato da un ladro in pensione, Soe-dol, che lo ribattezza Yong. Tredici anni dopo, Yong recupera la memoria e si mette a cercare la sorella maggiore Yeon, solo per vederla condannata e impiccata.\nL'omicidio della sorella maggiore fa nascere in Yong il desiderio di vendicarsi e, per trovare l'assassino della sua famiglia, di cui ricorda solo il simbolo sulla spada che vide tredici anni prima, diventa il misterioso ladro vestito di nero Iljimae. Il ladro si introduce nelle case dei nobili alla ricerca della spada, concentrandosi poi, quando scopre l'appartenenza di suo padre al Cheonuhoe, sui membri dell'organizzazione segreta; intanto, aiuta anche il popolo a combattere le ingiustizie, diventando un eroe. Sulla scena di ogni suo colpo lascia un fazzoletto che ritrae un ramo di fiori di pruno, simbolo della casa dove viveva e ricordo della sua infanzia. Il re e i nobili cercano di catturare Iljimae e scoprirne l'identit\u00e0, in particolare la guardia Byeon Si-hoo, che vede l'occasione per riscattarsi dalla sua vita di miseria e diventare un nobile. Intanto, Yong s'innamora di Eun-chae, figlia del procuratore generale del palazzo reale, che non riesce a dimentare Lee Gyeom, il suo primo amore."}
{"id": "5598664", "revid": "767487", "url": "https://it.wikipedia.org/wiki?curid=5598664", "title": "Kiss Me a Lot", "text": "Kiss Me a Lot \u00e8 un brano del cantante inglese Morrissey.\nQuinto singolo tratto dall'album World Peace Is None of Your Business, \"Kiss Me a Lot\" viene pubblicato in versione download digitale il 26 marzo del 2015 dalla Atom Factory.\nRealizzazione.\nScritto assieme al chitarrista Jesse Tobias e prodotto da Joe Chiccarelli, il brano \u00e8 stato registrato in Francia, negli studi La Fabrique di Saint-R\u00e9my-de-Provence, nel febbraio 2014 e con l'ausilio della band che solitamente accompagna Morrissey nei concerti dal vivo. Il download del brano \u00e8 stato arricchito da una cover creata da Rob English che ha utilizzato una fotografia inedita scattata da Terry Richardson.\nIl video promozionale, diretto dal nipote di Morrissey, Sam Esty Rayner, pubblicato il 7 aprile del 2015, ritrae un'esibizione dell'artista accompagnato dalla sua band, alternato ad immagini di modelle seminude che sfoggiano alcune scritte sul proprio corpo."}
{"id": "5598679", "revid": "125277841", "url": "https://it.wikipedia.org/wiki?curid=5598679", "title": "Giuseppe Ghiberti", "text": "Ordinato presbitero per l'Arcidiocesi di Torino nel 1957, ha studiato prima nel Seminario Arcivescovile di Rivoli poi presso la Pontificia Universit\u00e0 Gregoriana ed il Pontificio Istituto Biblico (1957-1961) completando i suoi studi presso la Facolt\u00e0 Teologica di Monaco di Baviera.\nMembro e poi presidente dell'Associazione Biblica Italiana assunse in tempi diversi la direzione delle riviste \"Parole di vita\", \"Rivista Biblica\" e \"Archivio Teologico Torinese\".\nDal 1996 al 2007 \u00e8 stato membro della Pontificia Commissione Biblica. \u00c8 presidente onorario della Commissione diocesana per la Sindone, Assistente ecclesiastico del Centro internazionale di Sindonologia ed uno dei massimi esperti mondiali del telo di Torino."}
{"id": "5598682", "revid": "118432993", "url": "https://it.wikipedia.org/wiki?curid=5598682", "title": "Lucio Salvio Otone Tiziano", "text": "Origini familiari.\nNacque in una nobile e antica famiglia etrusca di Ferento da Lucio Salvio Otone, amico di Tiberio, e Albia Terenzia. Aveva un fratello, il futuro imperatore Otone, e una sorella, fidanzata da giovane con Druso Cesare.\nBiografia.\nFu eletto console ordinario nel 52 insieme a Fausto Cornelio Silla Felice. Nel 63 fu proconsole in Asia e poi console suffetto da gennaio a febbraio del 69, dopo l'uccisione di Galba e l'ascesa del fratello al trono imperiale. Il 14 marzo l'imperatore Otone part\u00ec da Roma per bloccare l'esercito del rivale Vitellio e lasci\u00f2 la citt\u00e0 in mano al fratello Tiziano. L'imperatore torn\u00f2 a Roma ma poi part\u00ec nuovamente, questa volta diretto a Brescello, e lasci\u00f2 nuovamente le sue forze in citt\u00e0 in mano al fratello e al prefetto del pretorio Licinio Proculo. Partecip\u00f2 in seguito alla prima battaglia di Bedriaco, vicino a Cremona. Quando il fratello si suicid\u00f2 e Vitellio prese il potere, Tiziano fu risparmiato dal nuovo imperatore.\nSi spos\u00f2 con una certa Cocceia (probabilmente sorella del futuro imperatore Nerva) che gli diede un figlio: Lucio Salvio Otone Cocceiano."}
{"id": "5598684", "revid": "461628", "url": "https://it.wikipedia.org/wiki?curid=5598684", "title": "Organi della chiesa di Santa Maria Maddalena a Parigi", "text": "Gli organi della chiesa di Santa Maria Maddalena a Parigi sono due strumenti storici costruiti da Aristide Cavaill\u00e9-Coll negli anni 1840 e successivamente modificati:\nAlla chiesa di Santa Maria Maddalena sono legati diversi importanti musicisti compositori che vi prestarono servizio come organisti, tra i quali Louis James Alfred Lef\u00e9bure-W\u00e9ly, Camille Saint-Sa\u00ebns, Th\u00e9odore Dubois, Gabriel Faur\u00e9, Jeanne Demessieux, Eug\u00e8ne Gigout e Charles-Marie Widor (gli ultimi due come organisti supplenti).\nGli attuali organisti titolari sono Fran\u00e7ois-Henri Houbart (organista dell'organo maggiore), Jean-Louis Vieille-Girardet (secondo organista) e Michel Geoffroy (organista dell'organo del coro).\nGli strumenti vengono utilizzati sia nell'ambito delle celebrazioni liturgiche, sia per concerti, tra cui le \"Domeniche musicali\" (in francese: \"Dimanches musicaux\"), che dal 12 gennaio 1986 hanno luogo pi\u00f9 domeniche ogni mese, con la partecipazione di organisti di fama internazionale.\nStoria.\nL'attuale chiesa di Santa Maria Maddalena di Parigi venne costruita in luogo di una pi\u00f9 antica medievale a cavallo tra i secoli XVIII e XIX: i lavori iniziarono il 6 aprile 1763 con la posa della prima pietra, su progetto di Pierre Contant d'Ivry; vennero interrotti l'anno successivo per riprendere sotto la direzione di Guillaume-Martin Couture, che elabor\u00f2 un nuovo progetto ispirato al Pantheon di Roma. Con la Rivoluzione francese si ebbe una nuova interruzione e solo nel 1806 Napoleone Bonaparte affid\u00f2 la direzione a Pierre-Alexandre Vignon, il quale demol\u00ec le fondazioni precedenti e si ispir\u00f2 alla Maison Carr\u00e9e di N\u00eemes. L'edificio venne completato nel 1809 e utilizzato per cerimonie civili fino a che Luigi XVIII, durante la Restaurazione, stabil\u00ec che tornasse a svolgere le funzioni di luogo di culto cattolico; tuttavia la chiesa venne consacrata solo nel 1842.\nNel 1842 l'organaro Aristide Cavaill\u00e9-Coll venne incaricato di costruire un organo a canne di modeste dimensioni da collocarsi all'interno della chiesa, alle spalle dell'altare maggiore; egli costru\u00ec uno strumento di 12 registri, con due manuali e pedale, a trasmissione integralmente meccanica, avente la seguente disposizione fonica:\nPer la costruzione di un organo di grandi dimensioni era stato contattato, nel 1838, il friborghese Aloys Mooser; tuttavia i lavori non ebbero mai inizio in seguito alla morte dell'organaro, avvenuta nel 1839. Nel 1841 venne quindi indetto un concorso cui parteciparono i pi\u00f9 importanti organari dell'epoca: John Abbey, Aristide Cavaill\u00e9-Coll, Dallery, Nicolas Henry, abb\u00e9 Larroque, Augustin Zeiger e la ditta Daublaine Callinet. Fu Cavaill\u00e9-Coll ad aggiudicarsi il lavoro e lo strumento, costato alla parrocchia 73.000 franchi, venne ultimato nel 1846 e inaugurato con due concerti eseguito il 29 ottobre e il 13 novembre dello stesso anno dall'organista titolare Alexander Charles Fessy, Louis James Alfred Lef\u00e9bure-W\u00e9ly, all'epoca organista della chiesa di San Rocco a Parigi, e Louis-Nicolas S\u00e9jan, organista della chiesa di San Sulpizio.\nIl nuovo organo aveva 48 registri su quattro manuali e pedaliera, per un totale di canne, e presentava una disposizione fonica innovativa: essa constava in un gran numero di fondi di 16', 8' e 4' e di registri ad ancia, mentre aveva un numero limitato di ripieni e soltanto una mutazione semplice, di 2.2/3'; inoltre veniva per la prima volta introdotto il registro di Voce celeste. Di seguito \u00e8 riportata la disposizione fonica originaria dello strumento:\nLa disposizione fonica dello strumento, considerata assolutamente innovativa per l'epoca, suscit\u00f2 pareri discordanti. Il presidente della commissione che aveva approvato il progetto, Pierre-Armand S\u00e9guier, membro dell'Accademia delle scienze francese, si pronunci\u00f2 a favore del nuovo organo, approvandolo senza riserve per le innovazioni introdotte da Cavaill\u00e9-Coll come i pedaletti, per i registri e per la complessa meccanica, lodando il suo costruttore per aver ideato e costruito uno strumento da lui considerato un capolavoro.\nParole di elogio per il nuovo strumento si ebbero anche da importanti organisti come Louis James Alfred Lef\u00e9bure-W\u00e9ly, che successivamente diventer\u00e0 organista titolare alla Madeleine; anche l'organista tedesco Adolf Hesse era rimasto soddisfatto dell'organo, reputandolo adatto anche all'esecuzione del repertorio di Johann Sebastian Bach.\nTuttavia ebbe anche aspre critiche per il particolare strumento che aveva costruito; colui che maggiormente lo attacc\u00f2 fu F\u00e9lix Danjou, organista presso la cattedrale di Notre-Dame che aveva fondato, nel 1838, insieme a Louis Callinet e Th\u00e9odore Sauer, la ditta organaria Daublaine-Callinet. Danjou, che auspicava una riforma contro la musica profana e lirica in chiesa, non tollerava l'utilizzo degli organi nelle chiese per manifestazioni e concerti laici; spesso, in tal frangente, l'organo e l'orchestra suonavano insieme e l'organista notava come di recente l'organo tendesse ad imitare l'orchestra. Nella sua \"Revue de la musique religieuse, populaire et classique\", Danjou, se da una parte rimase soddisfatto degli elevati standard tecnici dell'organo della Madeleine, critic\u00f2 lo stesso strumento dal punto di vista fonico: l'organista lament\u00f2 la presenza di molti registri di derivazione orchestrale e di una cassa espressiva troppo spessa, pi\u00f9 adatta, a suo parere, per scopi profani che religiosi. Inoltre, consider\u00f2 eccessivo il numero di registri ad ancia:\nSia l'organo maggiore che quello del coro furono oggetto di una serie di interventi di restauro nel corso dei secoli XIX e XX: lo stesso costruttore oper\u00f2 su entrambi nel 1897 e i suoi successori, nel 1927, aumentarono l'estensione delle tastiere dell'organo maggiore (originariamente di 54 note, successivamente all'intervento di 56); nel 1957 gli organari Max Roethinger e Robert Boisseau aggiunsero sei nuovi registri e nel 1971 la ditta Danion-Gonzalez ampli\u00f2 ulteriormente lo strumento e ne elettrific\u00f2 la trasmissione; la stessa oper\u00f2 anche alcune modifiche sull'organo nel coro dopo la seconda guerra mondiale e nel 1976. L'organaro Bernard Dargassies restaur\u00f2 e modific\u00f2 sia l'organo maggiore (tra il 1988 e il 2002), sia quello del coro (1996).\nL'organo maggiore \u00e8 classificato dal 1981 come monumento storico di Francia relativamente alla parte strumentale.\nOrgano maggiore.\nL'organo a canne Cavaill\u00e9-Coll \"opus 26\" \u00e8 l'organo maggiore della chiesa di Santa Maria Maddalena a Parigi. Esso \u00e8 situato in controfacciata, al di sopra della cantoria posta alla sommit\u00e0 dell'alta bussola d'ingresso in legno scolpito e intagliato, con balaustra in ferro battuto.\nLo strumento \u00e8 a trasmissione integralmente elettrica, installata dalla ditta Danion-Gonzalez nel 1971 in sostituzione di quella meccanica originaria. Esso dispone di 60 registri (dei quali 46 di Cavaill\u00e9-Coll) per un totale di 84 file e 4538 canne.\nIl materiale fonico si articola in un unico corpo, alloggiato all'interno di una cassa lignea progettata da Jacques-Marie Huv\u00e9 ispirandosi al rinascimento italiano, la quale \u00e8 riccamente decorata con intagli e dorature; il prospetto, poggiante su un alto basamento, \u00e8 suddiviso in due ordini sovrapposti da un cornicione con decorazioni a bassorilievo (al centro del quale, entro un medaglione, vi \u00e8 l'effigie di Ges\u00f9 Cristo), idealmente sorretto al centro da due semicolonne corinzie e ai lati da due lesene scanalate appartenenti allo stesso ordine architettonico: l'ordine inferiore si compone di cinque arcate a tutto sesto, con le tre centrali separate da due cariatidi; in corrispondenza di quest'ultime si eleva l'ordine superiore, con le canne inserite all'interno di una serliana. La mostra \u00e8 interamente formata da canne metalliche con bocche \"a scudo\" con andamento inverso rispetto a quello delle canne.\nLa consolle \u00e8 quella originaria successivamente riadattata; \u00e8 posta al centro della cantoria ed \u00e8 rivolta verso la navata. Essa dispone di quattro tastiere di 56 note ciascuna (\"Do\"-\"Sol\") e pedaliera concavo-parallela di 32 note (\"Do\"-\"Sol\"). I registri sono azionati da pomelli posti su gradoni ai lati dei manuali, parallelamente ad essi; le unioni e gli accoppiamenti, invece, da placchette a bilico poste al di sopra del quarto manuale.\nDi seguito la disposizione fonica:\nOrgano del coro.\nL'organo a canne Cavaill\u00e9-Coll \"opus 15\" \u00e8 l'organo del coro della chiesa di Santa Maria Maddalena a Parigi. Esso \u00e8 situato al centro dell'abside, a pavimento, alle spalle dell'altare maggiore.\nLo strumento \u00e8 a trasmissione integralmente elettrica, installata dalla ditta Danion-Gonzalez nel 1976 in sostituzione di quella meccanica originaria; dispone di 20 registri (contro i 10 originari).\nIl materiale fonico si articola in un unico corpo, alloggiato all'interno di una cassa lignea riccamente decorata con intagli e dorature; lungo la sommit\u00e0 corre un alto cornicione con un fregio a bassorilievo, idealmente sorretto da lesene corinzie scanalate. Al centro del prospetto, rivolto verso la navata, si aprono arcate a tutto sesto affiancate, all'interno delle quali vi sono le canne della mostra, con bocche \"a scudo\", allineate orizzontalmente nell'arcata centrale e con andamento inverso a quello delle canne nelle due laterali.\nLa consolle dispone di due tastiere di 56 note ciascuna (\"Do\"-\"Sol\") e pedaliera concavo-parallela di 32 note (\"Do\"-\"Sol\"). La disposizione fonica \u00e8 la seguente:"}
{"id": "5598688", "revid": "1543377", "url": "https://it.wikipedia.org/wiki?curid=5598688", "title": "Festa della Merc\u00e8", "text": "La festa della Merc\u00e8 \u00e8 la \"festa maggiore\" (festa principale) della citt\u00e0 di Barcellona in Spagna. Si celebra sin dal 1871 anno in cui il governo della citt\u00e0 proclam\u00f2 per la prima volta i festeggiamenti in onore della Madonna della Mercede (in catalano: \"Mare de D\u00e9u de la Merc\u00e8\"). \n\u00c8 una festa breve ma intensa, piena di attivit\u00e0 di cultura popolare molto diverse e per tutte le et\u00e0. Tra gli altri eventi, spiccano la mattina del festival principale, la cavalcata di La Merc\u00e8, il grande correfoc, la passeggiata dei giganti e dei nani, le feste dei castelleres, i balli e le danze di tutta la Catalogna, ecc.\nRagioni.\nLa festa rende omaggio al santo patrono di Barcellona, a cui sono attribuiti alcuni miracoli legati alla citt\u00e0. Si dice che il 24 settembre 1218, la Mare de D\u00e9u de la Merc\u00e8 apparve simultaneamente al re Jaime I, a San Pietro Nolasco e a San Raimondo di Penyafort e ordin\u00f2 loro di istituire un ordine religioso per salvare gli ostaggi cristiani nelle terre saracene.\nOrigini.\nNel 1868 Barcellona inizi\u00f2 a celebrare feste religiose e popolari in onore del Mare de D\u00e9u de la Merc\u00e8, intorno al 24 settembre. Tuttavia, questa celebrazione vive momenti di pienezza e declino nell'ultimo terzo del diciannovesimo secolo. Nel 1902, con un governo municipale catalano e conservatore, fu organizzato per la prima volta un grande festival, che mira a mostrare la diversit\u00e0 popolare del paese con varie espressioni della cultura popolare, molte delle quali erano scomparse in citt\u00e0: danze di bastoni, di diavoli, campioni di giganti e bestiario, castellers, sardanas, ecc.\nI continui scontri tra i sostenitori di un partito religioso e conservatore e quelli che difendevano un partito secolare, con giostre folcloristiche, strade coperte, balli e spettacoli pirotecnici, fecero s\u00ec che la celebrazione si indebolisse notevolmente tra gli anni Venti e Trenta del secolo scorso. E dopo la guerra del 1936-1939, adott\u00f2 un'esaltazione nazionale e sociale cattolica del pi\u00f9 severo Franco. Negli anni sessanta alcuni campioni popolari iniziarono ad essere inclusi.\nI festeggiamenti de La Merc\u00e8, come li conosciamo oggi, nascono con la democrazia, quando il Consiglio comunale di Barcellona ha deciso di trasformare totalmente il festival principale della citt\u00e0 in una celebrazione in cui i campioni di cultura popolare e cittadinanza prenderanno la strada di modo giocoso. Questo \u00e8 il motivo per cui ha affidato il compito di progettare la festa a un piccolo gruppo di attivisti culturali, che ha preso come modello le tradizionali celebrazioni dei villaggi vicini che sono rimasti, in particolare il Garraf e il Pened\u00e8s. La gente del posto ha accettato con entusiasmo questo modello festivo, che si \u00e8 consolidato negli ultimi trent'anni.\nParallelamente a questa manovra di recupero del partito, sono emersi in citt\u00e0 gruppi di portatori di giganti, bestiario, bastardi, casteller, diavoli, formazioni musicali tradizionali, ecc. A poco a poco, hanno recuperato balli, rituali e figure che sono ora essenziali per la festa.\nCastellers.\nI castellers sono torri umane e una parte importante di La Merc\u00e8. I castelli sono un fenomeno culturale particolare della Catalogna e consistono nell'erezione di torri umane. Questa tradizione ebbe origine alla fine del XVIII secolo a Valls,Tarragona, quando gruppi rivali di persone chiamati \"colles\" iniziarono a competere nella costruzione dei diversi tipi di torri umane.\nPreg\u00f3.\nIl \"preg\u00f3\" \u00e8 il discorso inaugurale della festa, scritto e letto da una personalit\u00e0 del mondo culturale di Barcellona.\nDi seguito le persone che hanno fatto un \"preg\u00f2\" a partire dal 1995."}
{"id": "5598709", "revid": "188116", "url": "https://it.wikipedia.org/wiki?curid=5598709", "title": "Alberto di Trapani", "text": ""}
{"id": "5598714", "revid": "21880", "url": "https://it.wikipedia.org/wiki?curid=5598714", "title": "Anfiblastula", "text": "L'anfiblastula \u00e8 la forma larvale delle spugne (Porifera) appartenenti alla classe Calcarea. \nPossiede un polo con cellule flagellate dette micromeri, e un polo di cellule pi\u00f9 grandi, arrotondate ma aflagellate dette macromeri. I micromeri esterni flagellati migreranno verso l'interno e diventeranno i coanociti che tappezzano spongocele e camere coanocitarie (tipo Leucon). La larva si fissa sul substrato e metamorfosa in adulto sessile."}
{"id": "5598715", "revid": "1590006", "url": "https://it.wikipedia.org/wiki?curid=5598715", "title": "Klubi Futbollistik Hajvalia", "text": "Il Klubi Futbollistik Hajvalia, o nella sua forma abbreviata KF Hajvalia, \u00e8 una societ\u00e0 di calcio del Kosovo con sede ad Hajvalia, piccolo centro del distretto di Pristina. Fondato nel 1999 e milita nella Superliga e Futbollit t\u00eb Kosov\u00ebs la massima serie del campionato di calcio del Kosovo."}
{"id": "5598716", "revid": "287204", "url": "https://it.wikipedia.org/wiki?curid=5598716", "title": "Alexander Leslie, V conte di Leven", "text": "Biografia.\nEra il figlio di David Leslie, III conte di Leven, e di sua moglie, Anne Wemyss.\nSuccesse al padre nel 1729. Ha ricoperto la carica di High Commissioner to the General Assembly of the Church of Scotland (1741-1753), rappresentante del pari di Scozia (1747-1754). Ha ricoperto la carica di Lord of Session.\nMatrimoni.\nPrimo matrimonio.\nSpos\u00f2, il 23 febbraio 1721, Mary Erskine (?-12 luglio 1723), figlia del tenente colonnello. John Edmund Erskine. Ebbero un figlio:\nSecondo matrimonio.\nSpos\u00f2, il 10 marzo 1726, Elizabeth Monypenny (26 marzo 1700-15 marzo 1783), figlia di Alexander Monypenny. Ebbero quattro figli:"}
{"id": "5598717", "revid": "439868", "url": "https://it.wikipedia.org/wiki?curid=5598717", "title": "Cengles", "text": "Cengles (\"Tschengls\" in tedesco) \u00e8 una frazione del comune di Lasa, in Val Venosta, nella provincia autonoma di Bolzano \u2013 Alto Adige.\nLa localit\u00e0 \u00e8 improntata alla coltura di mele e albicocche ed \u00e8 abitata da circa cinquecento abitanti. Il centro si trova su un promontorio ai piedi della Parete Cengles, appartenente al Parco nazionale dello Stelvio.\nOrigini del nome.\nL'origine del toponimo va probabilmente ricercata nel termine latino \"scandula\", ovvero \"scandola\", \"assicella per tetti\", prodotto che veniva fabbricato nel centro abitato. Secondo un'altra ipotesi il toponimo deriva dalla dicitura mediolatina \"masi cengiles\", ovvero \"censuari\", in quanto parte del raccolto veniva dato al padrone del terreno coltivato dai contadini.\nStoria.\nRisalgono al 1149 le prime attestazioni del centro abitato, chiamato allora \"Sengilis\". Il nome ufficiale \"Tschengls\" \u00e8 stato introdotto solo nel 1910.\nIl 2 maggio 1945, nell'ultima fase della seconda guerra mondiale, il paese fu teatro della \"Strage di Lasa\", attuata dalla \"Wehrmacht\" come rappresaglia contro un tentativo di furto di munizioni realizzato da operai italiani ai danni della polveriera di Cengles: in essa morirono 9 persone, fucilate dai soldati tedeschi.\nLa polveriera, dipendente dalla caserma Druso di Silandro, venne dismessa negli anni 1990 e in parte demolita. Solo il vecchio corpo di guardia (riattato a falegnameria da un contadino del posto) rimase in piedi fino al 2010, allorch\u00e9 fu definitivamente smantellato."}
{"id": "5598719", "revid": "124496229", "url": "https://it.wikipedia.org/wiki?curid=5598719", "title": "Anna Todd", "text": "\u00c8 nota per la serie \"After\", nata come una fanfiction dedicata agli One Direction pubblicata sul sito web per la condivisione di storie Wattpad.\nLa storia narra di Tessa il cui destino ha deciso di farle incontrare Hardin Scott. Nei cinque libri si parla di un amore che affronta moltissime difficolt\u00e0 ma che rimane sempre incondizionato.\nBiografia.\nNata in una citt\u00e0 di provincia dell'Ohio, Dayton, in una famiglia difficile: il padre viene ucciso da una conoscente quando lei ha appena un anno, la madre \u00e8 tossicodipendente. Si rifugia nella lettura, romanzi, anche classici. E diventa una lettrice di Wattpad, la pi\u00f9 grande community online di scrittori self-published. \nDopo 5 mesi inizia a scrivere la serie \"After\" che nel 2014 suscita l'attenzione della stampa, dal New York Times al Washington Post sino a Cosmopolitan, e si impone come fenomeno mondiale, totalizzando 5 milioni di commenti, 11 milioni di \"Mi piace\" e oltre un miliardo di lettori online. La serie arriva poi in libreria, in una nuova versione, inedita e ampliata: pubblicata in una trentina di paesi, After \u00e8 ai primi posti delle classifiche negli Stati Uniti, in Francia, Spagna e Germania, e la Paramount Pictures ne ha acquistato i diritti cinematografici nell'ottobre 2014. Il film, basato sul primo libro, \u00e8 uscito nell'aprile 2019 con Josephine Langford nel ruolo di Tessa, la protagonista femminile, e Hero Fiennes Tiffin nel ruolo di Hardin, il protagonista maschile.\nDice di s\u00e9 che la lettura, le boy band e i romanzi d'amore sono da sempre le sue passioni e che finalmente ha trovato il modo di combinarle insieme.\nVita privata.\nHa sposato all'et\u00e0 di 18 anni, un mese dopo il diploma, suo marito Jordan, un soldato americano che un mese dopo il matrimonio \u00e8 partito per una missione in Iraq. I due si sono quindi trasferiti a Fort Hood, in Texas, vicini alla base di lui. E l\u00ec lei ha lavorato presso una catena di ristoranti, la Waffle House, e una catena di negozi di bellezza, la ULTA Beauty. Hanno un figlio di nome Asher e vivono a Los Angeles, California.\nOpere.\nTutte le opere di Anna Todd sono state pubblicate in Italia dalla casa editrice Sperling &amp; Kupfer.\nSerie \"After\".\nLa serie include anche un prequel:\nL'autrice ha realizzato anche due serie spin-off. La prima serie spin-off si intitola \"Nothing More\" ed \u00e8 stata pubblicata nel 2016.\nLa seconda serie spin-off si intitola \"Nothing Less\" ed \u00e8 stata pubblicata nel 2017."}
{"id": "5598722", "revid": "599013", "url": "https://it.wikipedia.org/wiki?curid=5598722", "title": "Matteo Carreri", "text": "Biografia.\nNato nella nobile famiglia Carreri di Mantova, con il nome di Gianfrancesco, si fece domenicano con il nome di Matteo nel 1440. Appartenne all'Ordine dei frati predicatori e svolse la sua missione in Lombardia, Toscana, Liguria e Veneto. Nel 1463 riform\u00f2 il convento di Soncino. Visse a Vigevano nel convento attiguo alla chiesa di San Pietro Martire, dove il suo corpo \u00e8 venerato come beato protettore della citt\u00e0, a partire dal 27 marzo 1518. Mor\u00ec il 5 ottobre 1470.\nNel 1482 papa Sisto IV permette la traslazione del corpo e il culto. Il 23 settembre 1742 fu invece Benedetto XIV a concedere al clero di Mantova e Vigevano e a tutto l'ordine di celebrarne l'Ufficio. Lo stesso pontefice il 3 agosto 1750 concesse l'orazione e lezioni proprie nel Breviario.\n\u00c8 patrono della citt\u00e0 di Vigevano insieme a sant'Ambrogio."}
{"id": "5598725", "revid": "254059", "url": "https://it.wikipedia.org/wiki?curid=5598725", "title": "Beato Matteo Carreri", "text": ""}
{"id": "5598735", "revid": "640389", "url": "https://it.wikipedia.org/wiki?curid=5598735", "title": "Liga e Dyt\u00eb", "text": "La Liga e Dyt\u00eb e Futbollit t\u00eb Kosov\u00ebs \u00e8 la terza divisione del campionato di calcio del Kosovo. Viene organizzata dalla Federazione calcistica del Kosovo. Vi partecipano 16 squadre, che si affrontano in un girone all'italiana in partite di andata e ritorno, per un totale di 30 partite per ogni squadra."}
{"id": "5598738", "revid": "6923", "url": "https://it.wikipedia.org/wiki?curid=5598738", "title": "Linea 1 (metropolitana di Almaty)", "text": ""}
{"id": "5598739", "revid": "287204", "url": "https://it.wikipedia.org/wiki?curid=5598739", "title": "Abell 3128", "text": "Abell 3128 \u00e8 un ammasso di galassie nella costellazione del Reticolo distante circa 795 milioni di anni luce dalla Terra.\n\u00c8 inserito nell'omonimo catalogo compilato da George Abell nel 1958. L'ammasso \u00e8 di tipo III secondo la classificazione di Bautz-Morgan in quanto privo al centro di una galassia ellittica gigante. La galassia pi\u00f9 brillante dell'ammasso \u00e8 IC 1945.\nAbell 3128 \u00e8 l'ammasso pi\u00f9 ricco che, insieme ad altri ammassi, va a costituire il superammasso dell'Orologio-Reticolo.\nAbell 3128 mediante l'effetto di lente gravitazionale ha permesso di individuare un altro ammasso di galassie pi\u00f9 distante, ACT-CL J0330-5227 (redshift z = 0,44), che ospita la potenete radio-sorgente SUMSS J033057-52281."}
{"id": "5598742", "revid": "767487", "url": "https://it.wikipedia.org/wiki?curid=5598742", "title": "Levante Uni\u00f3n Deportiva 2014-2015", "text": "Questa voce raccoglie le informazioni riguardanti il Levante Uni\u00f3n Deportiva nelle competizioni ufficiali della stagione 2014-2015.\nRosa.\n\"Rosa aggiornata al 29 settembre 2014.\"\n (capitano)\nStatistiche.\n\"Statistiche aggiornate al 23 maggio 2015.\""}
{"id": "5598744", "revid": "642594", "url": "https://it.wikipedia.org/wiki?curid=5598744", "title": "Plate (ebraismo)", "text": ""}
{"id": "5598748", "revid": "767487", "url": "https://it.wikipedia.org/wiki?curid=5598748", "title": "P\u00ebtr Gubanov", "text": ""}
{"id": "5598751", "revid": "154893", "url": "https://it.wikipedia.org/wiki?curid=5598751", "title": "Spazio interno", "text": ""}
{"id": "5598752", "revid": "124932349", "url": "https://it.wikipedia.org/wiki?curid=5598752", "title": "Aisling Franciosi", "text": "Biografia.\nNata e cresciuta a Dublino da padre italiano e da madre irlandese, ha due fratelli maggiori e una sorella minore. Bilingue (inglese e italiano), si dedica fin da giovanissima al teatro, frequentando al contempo il Trinity College, che per\u00f2 lascia dopo aver ottenuto nel 2013 il suo primo ruolo di rilievo nella miniserie televisiva \"Quirke\", in cui figura come co-protagonista assieme a Gabriel Byrne. Sempre nel 2013 \u00e8 entrata nel cast della serie televisiva \"The Fall - Caccia al serial killer\", in cui interpreta Katie Benedetto, una giovane babysitter che sviluppa un'ossessione per il serial killer protagonista Paul Spector, interpretato da Jamie Dornan. Grazie a tale ruolo nel 2015 ha vinto il premio alla miglior attrice non protagonista in una serie drammatica agli Irish Film and Television Award, mentre un anno prima era stata la prima attrice irlandese a comparire nell'annuale lista \"Stars of Tomorrow\" di \"Screen International\".\nNel 2014 ha esordito al cinema recitando nel film \"Jimmy's Hall - Una storia d'amore e libert\u00e0\", ed \u00e8 stata protagonista con Aidan Gillen del corto \"Ambition\" prodotto dall'Agenzia Spaziale Europea per promuovere la missione della sonda Rosetta. Nel 2015 \u00e8 stata nel cast di \"Legends\". Nel 2018 interpreta Claire, una giovane donna in cerca di vendetta per l'assassinio della sua famiglia, nel film \"The Nightingale\", diretto da Jennifer Kent e presentato in concorso alla 75\u00aa Mostra internazionale d'arte cinematografica di Venezia.\nTeatro.\nA livello professionale ha esordito a teatro nel 2009, con un ruolo minore in \"A Christmas Carol\" di Charles Dickens, opera diretta da Alan Stanford al Gate Theatre di Dublino. Negli anni seguenti ha preso parte nello stesso teatro anche alle opere \"Jane Eyre\" di Charlotte Bront\u00eb, anch'essa diretta da Alan Stanford e \"Piccole donne\" di Louisa May Alcott, diretta da Michael Barker-Caven. Nel 2012 \u00e8 stata Giulietta in \"Romeo e Giulietta\" di William Shakespeare, diretta da Pat Kiernan al Cork Opera House di Cork.\nCome cantante lirica, ha preso parte anche a riproposizioni de \"Il trovatore\" e \"La boh\u00e8me\" della compagnia Opus 1, de La Tosca, curata dalla compagnia di Ellen Kent, e di \"Joseph and the Amazing Technicolor Dreamcoat\", prodotta da Bill Kenwright al Gaiety Theatre.\nDoppiatrici italiane.\nNelle versioni in italiano, Aisling Franciosi \u00e8 stata doppiata da:"}
{"id": "5598754", "revid": "767487", "url": "https://it.wikipedia.org/wiki?curid=5598754", "title": "The Life of an Icon", "text": "The Life of an Icon (Michael Jackson: The Life of an Icon) \u00e8 un film documentario biografico del 2011 sul cantante Michael Jackson diretto da Andrew Eastel, prodotto da David Gest e distribuito dalla Universal Pictures.\nTrama.\nIl film tratta della vita del cantante Michael Jackson raccontata dai suoi parenti, partendo dai Jackson 5 al suo grande successo da solista. Nel film sono presenti anche video inediti e interviste fatte al cantante stesso cos\u00ec come interviste ad altri artisti che sono stati ispirati da lui o che hanno collaborato con lui negli anni tra cui Whitney Houston, Smokey Robinson, Paul Anka e Dionne Warwick. Contiene inoltre le testimonianze di alcuni attori amici dell'artista come Mickey Rooney e Mark Lester.\nDistribuzione.\nIl film \u00e8 uscito in DVD e Blu-ray in tutto il mondo il 2 novembre 2011."}
{"id": "5598763", "revid": "339392", "url": "https://it.wikipedia.org/wiki?curid=5598763", "title": "Barbara e io", "text": ""}
{"id": "5598766", "revid": "76963", "url": "https://it.wikipedia.org/wiki?curid=5598766", "title": "Kathryn Witt", "text": "\u00c8 nota per aver preso parte a celebri serie televisive statunitensi come \"Angeli volanti\", \"A-Team\" e \"Riptide\", e per aver recitato in film come \"Una strana coppia di sbirri\", \"Troppo belle per vivere\" e \"Star 80\". \nBiografia.\n\u00c8 nata a Miami il 30 novembre 1950 e nel corso della sua carriera ha affiancato al lavoro di attrice anche quello di produttrice cinematografica."}
{"id": "5598780", "revid": "1566286", "url": "https://it.wikipedia.org/wiki?curid=5598780", "title": "John Stuart (attore)", "text": "Fu molto popolare nel periodo del cinema muto.\nIl suo primo film parlato, \"Kitty\", uscito nel 1929, riscosse un gran successo. Il suo ultimo ruolo fu quello di un anziano kriptoniano nel film del 1978 \"Superman\"\n\u00c8 sepolto nel cimitero di Brompton a Londra.\nIl figlio Jonathan Croall sta scrivendo un libro sugli idoli dello schermo degli anni venti, tra I quali figura anche il padre John Stuart. In un articolo del \"Guardian\" dal titolo \"My dad, the silent film star\", Jonathan Croall scrive un tribute al padre, che ne offre un \"background\" personale e professionale."}
{"id": "5598782", "revid": "6923", "url": "https://it.wikipedia.org/wiki?curid=5598782", "title": "Kawasaki ZXR-7", "text": ""}
{"id": "5598788", "revid": "30610", "url": "https://it.wikipedia.org/wiki?curid=5598788", "title": "Saga degli Atridi", "text": "La saga degli Atridi o dei Pelopidi \u00e8 formata dalla lunga serie di miti della mitologia greca riguardanti Atreo e i suoi figli (gli Atridi sono in effetti propriamente i figli di Atreo, Agamennone e Menelao). Essa include dunque le dispute e le terribili vendette reciproche di Atreo col fratello Tieste, figli di Pelope e nipoti di Tantalo (entrambi colpiti a loro volta dalla maledizione divina per i loro crimini), figlio di Zeus, l'ascesa al trono e poi l'uccisione di Agamennone (capo della spedizione greca contro Troia), le vicende di Menelao (sposo di Elena di Troia) e numerose altre storie come la vendetta di Elettra e Oreste con il matricidio contro Clitennestra, su ordine di Apollo, in quanto responsabile con Egisto della morte di Agamennone, con l'assoluzione finale del giovane grazie ad Atena, e la liberazione dalla maledizione della stirpe, per grazia di Zeus e Apollo.\nViene qui riportato un riassunto delle vicende raccontate dal mito. Va tuttavia tenuto presente che il mito stesso si presenta in varie versioni differenti ed \u00e8 dunque inevitabile una cernita, a volte arbitraria, nell'impossibilit\u00e0 di dare conto di ognuna delle varianti. Si \u00e8 comunque in generale cercato di riportare la versione pi\u00f9 nota.\nIl mito.\nTantalo e Pelope.\nLe origini: Tantalo.\nTantalo, figlio di Zeus, per provare l'onniscienza degli dei li invit\u00f2 a un banchetto in cui offr\u00ec loro le carni del giovane figlio Pelope. Essendosi accorti del macabro inganno, tutti i celesti allontanarono i piatti, eccetto Demetra che, sconvolta dalla perdita della figlia Persefone, non vi bad\u00f2 e si cib\u00f2 di una spalla. Dopo aver punito Tantalo (condannandolo ad avere per sempre nel Tartaro una fame e una sete impossibili da placare) gli dei resuscitarono Pelope, fornendogli una spalla d'avorio, creata da Efesto. Secondo altri autori Pelope era nato con quella malformazione e dopo essere stato assassinato, Rea, la divinit\u00e0 della terra gli diede con un soffio nuovamente la vita. Secondo un'altra versione, al banchetto indetto dal padre Tantalo, al quale partecipavano anche gli dei, Poseidone vedendo Pelope se ne innamor\u00f2, portandolo con s\u00e9 sull'Olimpo. A causa della colpa del padre venne per\u00f2 rispedito sulla terra. Ma anche i figli, Niobe e Pelope, incorsero in seguito nell'ira divina.\nPelope e la maledizione di Mirtilo.\nPelope, inizialmente viveva nella terra lasciata dal padre, la Paflagonia, dove governava con giustizia sia la Frigia sia la Lidia. Costretto da un'invasione di barbari, intraprese un viaggio attraverso la Grecia alla ricerca di un regno da governare. Giunse quindi alla corte del re Enomao. Questi, re di Pisa (in Elide) e figlio del dio Ares, non aveva mai acconsentito a concedere la mano della figlia Ippodamia ai giovani che la corteggiavano perch\u00e9 un oracolo gli aveva predetto che sarebbe morto per mano del proprio genero. Enomao possedeva dei cavalli divini, Psilla (pulce) e Arpinna (razziatrice), perci\u00f2, sapendo di non poter essere mai battuto, proponeva ai pretendenti della figlia di gareggiare con lui in una corsa di carri: se avessero vinto, avrebbero sposato Ippodamia; in caso contrario sarebbero stati uccisi. Gi\u00e0 tredici giovani avevano perso la vita (Pausania elenca diciotto nomi). Quando Pelope arriv\u00f2 a Pisa con un carro leggerissimo munito di cavalli alati datigli da Poseidone, vide Ippodamia e se ne innamor\u00f2.\nTerrorizzato per\u00f2 dalla vista delle teste inchiodate alle porte del palazzo d'Enomao e mozzate agli sfortunati pretendenti, decise di vincere la gara slealmente: corruppe Mirtilo (figlio di Hermes, auriga del sovrano e anch'egli infatuato di Ippodamia), promettendogli che non appena avesse vinto la corsa, gli avrebbe permesso di passare una notte con la principessa.\nMirtilo, accettando l'offerta di Pelope, tolse i perni degli assali del carro di Enomao e li sostitu\u00ec con dei pezzi di cera; durante la corsa le ruote si staccarono, il carro si rovesci\u00f2 e Enomao mor\u00ec. Successivamente Pelope, certamente geloso dell'amore d'Ippodamia, anneg\u00f2 l'auriga che, in punto di morte e invocando Ermes, maledisse l'usurpatore e tutta la sua discendenza. Pelope, diventato re, accumul\u00f2 s\u00ec ricchezze e onori ma fu causa della rovina dei suoi figli (Atreo e Tieste) e della sua intera stirpe; e questo nonostante avesse tentato di procurarsi i favori di Zeus istituendo le Olimpiadi. L'auriga di Pelope era Cilla. Per placare l'ira di Hermes, Pelope eresse subito un tempio per onorarlo e, tentando di soffocare il rimorso della propria coscienza tribut\u00f2 onori eroici a Mirtilo, dando onori anche ai tanti morti che avevano sfidato Enomao e avevano perso, ma questo non pose fine alla maledizione divina. Dalla moglie Ippodamia ebbe venti figli, tra cui Pitteo, Alcatoo, Atreo, Tieste, Ippalco, Copreo, Scirone, Ippalcimo, Cleonte e Lisidice. Dalla ninfa Astioche ebbe invece Crisippo.\nAtreo e Tieste.\nL'uccisione di Crisippo.\nAtreo e Tieste erano due dei figli di Pelope, re di Pisa (in Elide), a sua volta figlio di Tantalo. Essi erano gelosi di un loro fratellastro, Crisippo, che il padre Pelope aveva avuto dalla ninfa Astioche. Temendo che, essendo il figlio prediletto del padre, il trono di Pisa potesse andare a lui, Atreo e Tieste uccisero Crisippo con l'aiuto della loro madre Ippodamia. Per questo motivo, essi furono banditi dalla citt\u00e0 da Pelope, il quale pronunci\u00f2 anche lui una maledizione contro di loro. Essi si rifugiarono ad Argo (o Micene), presso il loro parente Stenelo, re della citt\u00e0.\nL'ascesa al trono.\nQuando Stenelo mor\u00ec senza figli, un oracolo consigli\u00f2 agli abitanti di Argo di prendere come nuovo sovrano uno dei figli di Pelope. Ci si trov\u00f2 quindi nella necessit\u00e0 di scegliere tra Tieste e Atreo: qui cominciarono le ostilit\u00e0 e i raggiri tra i due fratelli. Infatti, tempo prima, Atreo aveva trovato nel suo gregge un agnello dal vello d'oro, che aveva deciso di tenere per s\u00e9. Ma sua moglie Erope aveva trafugato il vello e l'aveva dato a Tieste, di cui era segretamente diventata amante. Cos\u00ec, quando Tieste propose ad Atreo che a prendere la corona di Argo fosse colui che avesse posseduto un vello d'oro, Atreo accett\u00f2 rallegrandosene, poich\u00e9 credeva di avere quell'oggetto. Ma a possedere il vello era in realt\u00e0 Tieste, che venne cos\u00ec designato sovrano di Argo. Tuttavia Atreo, che godeva del favore degli dei, venne avvertito da Zeus tramite Hermes di proporre al fratello un altro patto: se il sole avesse invertito il suo corso e fosse tramontato a est, allora Tieste avrebbe dovuto cedere la corona ad Atreo, in quanto chiaramente prescelto dagli dei. Tieste accett\u00f2 e quel giorno il sole effettivamente tramont\u00f2 ad est, costringendo Tieste a rinunciare alla sovranit\u00e0 e proclamando Atreo re di Argo.\nLa vendetta di Atreo.\nUna volta divenuto re di Argo, Atreo si affrett\u00f2 ad esiliare il fratello, per prevenire eventuali sue brame sul trono. Quando per\u00f2 venne a sapere della relazione che c'era stata tra sua moglie Erope e Tieste, escogit\u00f2 una tremenda vendetta. Fece cercare e uccidere tre dei figli di Tieste (Aglao, Orcomeno e Callileonte) e ne fece cucinare le carni. Poi richiam\u00f2 Tieste ad Argo con la scusa di una riconciliazione e, invitatolo ad un banchetto, gli serv\u00ec come pietanza la carne dei suoi figli. Quando Tieste ebbe mangiato, Atreo gli mostr\u00f2 le loro teste, rivelandogli di cosa si era cibato, poi lo cacci\u00f2 dalla citt\u00e0.\nLa rivincita di Tieste.\nSconvolto dalla rabbia e dall'orrore, Tieste si rifugi\u00f2 a Sicione, dove viveva un'altra sua figlia, Pelopia. Chiese a un oracolo in che modo avrebbe potuto vendicarsi del fratello e ottenne come responso che l'unico modo era generare un figlio con sua figlia Pelopia: da questa unione sarebbe nato colui che l'avrebbe vendicato. Rassegnatosi a dover compiere quell'atto incestuoso, Tieste decise di commetterlo senza farsi riconoscere. In una notte in cui Pelopia (che era una sacerdotessa) stava tornando a casa da sola dopo aver compiuto dei sacrifici, Tieste, mascherato, la violent\u00f2 e la mise incinta. La ragazza riusc\u00ec per\u00f2 a sottrargli la spada.\nAtreo, nel frattempo, temeva che con i suoi crimini potesse essersi inimicato gli dei e si rivolse quindi all'oracolo di Delfi per un responso in merito. Esso gli intim\u00f2 di richiamare Tieste da Sicione, sicch\u00e9 Atreo si rec\u00f2 personalmente in quella citt\u00e0, ma il fratello si era gi\u00e0 allontanato. Qui si innamor\u00f2 di Pelopia, che credette figlia del re Tesproto (ed era invece nipote dello stesso Atreo, essendo figlia di Tieste). Atreo giacque con lei, la chiese in sposa e il re la concesse, lieto di rendere un buon servigio a Pelopia e di amicarsi un re cos\u00ec valido, tacendo la verit\u00e0. Vennero quindi celebrate le nozze con la fanciulla, che, alcuni mesi dopo, partor\u00ec il bambino che aveva precedentemente concepito con Tieste e lo abbandon\u00f2 sulle montagne. Qui fu rinvenuto da alcuni pastori che si presero cura di lui e lo nutrirono. Atreo, una volta saputa la storia da Pelopia, decise di recuperare il bambino (chiamato Egisto) e allevarlo, poich\u00e9 era convinto che egli fosse in realt\u00e0 figlio suo.\nQuando Egisto divenne adulto, Atreo lo incaric\u00f2 di andare a cercare Tieste, poich\u00e9 aveva deciso di eliminarlo. Egisto esegu\u00ec l'ordine, rintracci\u00f2 Tieste e lo riport\u00f2 ad Argo, dove ricevette da Atreo l'ordine di ucciderlo. Quando gi\u00e0 Egisto si apprestava a compiere l'atto, per\u00f2, Tieste riconobbe quella che anni prima era stata la sua spada. Chiese a Egisto come se la fosse procurata e questi rispose che era una spada di sua madre. Allora Tieste supplic\u00f2 di far convocare quella donna, poich\u00e9 aveva capito essere sua figlia Pelopia, e rivel\u00f2 ai presenti il segreto della nascita di Egisto. In seguito a queste notizie, Pelopia si tolse la vita, avendo scoperto di essere una madre incestuosa, mentre Egisto decise di uccidere Atreo, e cos\u00ec fece, mettendo al suo posto Tieste come sovrano di Argo. Si avver\u00f2 cos\u00ec la profezia dell'oracolo, che aveva visto in Egisto, figlio incestuoso, colui che avrebbe vendicato Tieste.\nAgamennone e Menelao.\nL'esilio a Sparta.\nDopo la morte di Atreo, i suoi due figli Agamennone e Menelao furono esiliati e si rifugiarono presso il re di Sparta, Tindaro. Qui i due figli di Atreo si sposarono con due delle figlie di Tindaro, Elena e Clitennestra. Agamennone spos\u00f2 Clitennestra dopo aver ucciso il suo primo marito Tantalo (che era un figlio di Tieste) ed aver ottenuto, sia pure a malincuore, il consenso della donna al matrimonio. A quel punto Agamennone, con l'aiuto militare di Tindaro, pot\u00e9 marciare su Argo e riprendersi il trono, dove regn\u00f2 insieme alla moglie Clitennestra, cacciando Tieste (che morir\u00e0 poco dopo) ed Egisto. Ebbe tre figlie, Elettra, Ifigenia e Crisotemi, e un figlio, Oreste. Menelao invece, sposo di Elena, ebbe il trono di Sparta.\nLa guerra di Troia.\nIn seguito al giudizio di Paride, la dea Afrodite indusse Elena ad abbandonare il marito Menelao, sovrano di Sparta, e ad unirsi a Paride, un bel giovane che abitava nella citt\u00e0 di Troia. Secondo alcuni, Elena fu spinta ad andare a Troia dalla dea e non aveva quindi colpe, mentre per altri Elena era in realt\u00e0 una donna di facili costumi, fuggita con Paride per lussuria. Venne quindi organizzata una grande spedizione, che coinvolse tutto il mondo greco, per andare a riprendere Elena. Tale spedizione, in cui Menelao era la parte lesa, era guidata da Agamennone.\nPrima di arrivare a Troia, la flotta si ritrov\u00f2 per\u00f2 bloccata in Aulide da una bonaccia di vento. Interrogato l'indovino Calcante, Agamennone seppe che la dea Artemide era in collera con lui e l'unico modo per placarla era sacrificarle la figlia Ifigenia. Dapprima Agamennone rifiut\u00f2, ma poi, spinto da Menelao e Ulisse, si lasci\u00f2 convincere e fece in modo di far arrivare la figlia in Aulide, col pretesto di farla fidanzare con Achille. Poco prima che venisse compiuto il sacrificio per\u00f2, la dea Artemide, impietosita, sostitu\u00ec la giovane con una cerva e port\u00f2 Ifigenia in Tauride, dove ne fece una sua sacerdotessa. La flotta pot\u00e9 cos\u00ec ripartire.\nEbbe cos\u00ec inizio la guerra di Troia, durante la quale Agamennone e Menelao compirono numerose azioni eroiche. Dieci anni dopo, alla fine della guerra, dopo aver saccheggiato la citt\u00e0 Agamennone pot\u00e9 tornare ad Argo, portando con s\u00e9 come schiava la profetessa Cassandra, con la quale aveva intrecciato una relazione, mentre Menelao pot\u00e9 ripartire per Sparta con Elena.\nIl ritorno di Menelao ed Elena.\nDopo il sacco di Troia, Menelao si mise in mare per il ritorno insieme alla sua flotta, ma al momento di doppiare Capo Malea, una tempesta li sbatt\u00e9 sull'isola di Creta, dove la maggior parte delle navi affond\u00f2. Menelao ed Elena scamparono alla morte e sbarcarono infine in Egitto, dove rimasero ben cinque anni e dove Menelao accumul\u00f2 ingenti ricchezze. Infine lasciarono l'Egitto, ma fu un viaggio assai breve, perch\u00e9 una bonaccia di vento li costrinse a fermarsi sull'isola di Faro, presso le foci del Nilo. Rimasero per venti giorni sull'isola e quando gi\u00e0 la fame cominciava a farsi sentire, il dio Proteo, che su quell'isola risiedeva, consigli\u00f2 a Menelao di tornare in Egitto e l\u00ec offrire sacrifici agli dei. Menelao cos\u00ec fece e in questo modo pot\u00e9 tornare a Sparta. Erano passati otto anni dalla sua partenza da Troia e diciotto da quando la guerra era cominciata.\nUna volta tornato a Sparta, Menelao regn\u00f2 per molti anni insieme a Elena, da cui ebbe i figli Ermione e Nicostrato. Alla fine della sua lunga vita egli fu portato nei Campi Elisi senza morire, onore accordatogli da Zeus per essere stato suo genero.\nIl ritorno e l'uccisione di Agamennone.\nAgamennone ritorn\u00f2 in patria poco dopo la fine della guerra (nonostante l'ombra di Achille avesse tentato di trattenerlo predicendogli le sue future disgrazie), portando con s\u00e9 Cassandra e il bottino di guerra. Venne accolto con grandi festeggiamenti dalla moglie Clitemnestra, la quale per\u00f2 aveva nel frattempo intessuto una relazione con il gi\u00e0 incontrato Egisto, figlio di Tieste. I due ordirono dunque un complotto per uccidere Agamennone. Secondo alcune versioni del mito fu Egisto a compiere materialmente l'omicidio, secondo altre fu Clitennestra a colpi di scure; in ogni caso, eliminando Agamennone i due si assicurarono il dominio su Argo. La stessa sorte tocc\u00f2 anche a Cassandra. Per paura che l'unico figlio maschio di Agamennone e Clitennestra, il piccolo Oreste, potesse essere coinvolto nel massacro, la sorella Elettra lo port\u00f2 in Focide, affidandolo al sovrano Strofio, che lo crebbe assieme a suo figlio Pilade.\nLa vendetta di Oreste.\nDieci anni dopo l'omicidio del padre, Oreste, ormai divenuto adulto, ricevette l'ordine dal dio Apollo di tornare ad Argo insieme a Pilade, per vendicare la morte di Agamennone uccidendo i suoi assassini, spinto anche dalla sorella Elettra che odiava la madre ed Egisto. Travestito, Oreste riusc\u00ec a introdursi con l'inganno nel palazzo dove vivevano Egisto e Clitemnestra e li uccise entrambi. Invano la donna si scopr\u00ec il seno, ricordandogli di essere colei che gli aveva dato la vita.\nUna volta compiuta la vendetta, per\u00f2, le Erinni, vendicatrici dei delitti tra consanguinei, cominciarono a perseguitarlo. Oreste allora si rifugi\u00f2 ad Atene, dove la dea Atena, ascoltata la sua storia, decise di organizzare un processo, da celebrarsi davanti al tribunale dell'Areopago (il tribunale ateniese competente per i crimini di sangue), con Atena nei panni del presidente della giuria, le Erinni come accusa e Apollo come difesa. Alla contestazione di aver ucciso un consanguineo, Oreste poteva contrapporre l'argomento di aver ucciso su ordine del dio Apollo e per vendicare un crimine altrettanto odioso. Alla fine quest'ultima tesi prevalse e Oreste venne assolto.\nDopo l'assoluzione, allo scopo di essere completamente riabilitato, Oreste fu mandato da Apollo in Tauride insieme a Pilade, a recuperare una statua di Artemide. L\u00ec giunti, per\u00f2 essi furono fatti prigionieri dalla popolazione locale ed il re Toante decise di offrirli in sacrificio ad Artemide. Ma quando arriv\u00f2 la sacerdotessa per compiere il sacrificio, Oreste subito la riconobbe: era Ifigenia, sua sorella (infatti, come gi\u00e0 raccontato, ella era stata portata in Tauride da Artemide prima dell'inizio della guerra di Troia). Oreste allora le spieg\u00f2 il motivo del suo arrivo in Tauride e venne ideato un piano per scappare. Con la scusa di purificare in mare secondo un rituale segreto l'uomo da sacrificare, Ifigenia conged\u00f2 le guardie e poi scapp\u00f2 via mare insieme a Oreste e Pilade. Tornato a casa, Oreste regn\u00f2 per lunghi anni ad Argo e anche a Sparta (come successore di Menelao). Spos\u00f2 infatti la cugina Ermione, figlia di Menelao ed Elena, ed ebbe come figlio Tisameno, mentre Elettra spos\u00f2 Pilade.\nTisameno regn\u00f2 fino al ritorno degli Eraclidi a Sparta, evento simboleggiante l'invasione dei Dori e la fine dell'epoca micenea in cui sono ambientati molti miti greci, e l'inizio dell'epoca propriamente storica pi\u00f9 antica."}
{"id": "5598790", "revid": "414793", "url": "https://it.wikipedia.org/wiki?curid=5598790", "title": "Campionato di calcio del Kosovo", "text": ""}
{"id": "5598791", "revid": "339392", "url": "https://it.wikipedia.org/wiki?curid=5598791", "title": "Volejbol'nyj Klub Avtomobilist Sankt-Peterburg", "text": ""}
{"id": "5598814", "revid": "599013", "url": "https://it.wikipedia.org/wiki?curid=5598814", "title": "Denis Zem\u010d\u00ebnok", "text": "Carriera.\nClub.\nLa carriera di Denis Zem\u010d\u00ebnok inizia nel settore giovanile dell', dove gioca per otto annate, nel corso delle quali il club cambia denominazione in . Viene promosso in prima squadra, debuttando cos\u00ec in Superliga, nella stagione 2004-05, al termine della quale il suo club retrocede: resta legato al club di San Pietroburgo, nel frattempo ritornato a chiamarsi e dal 2008 , anche in serie cadetta, dove il club finisce per retrocedere ancora fino alla Vys\u0161aja Liga B, dove resta per due annate, prima di riapprodare in Vys\u0161aja Liga A nel 2009, per poi ottenere una nuova promozione due anni dopo.\nTorna cos\u00ec a calcare i campi della Superliga, ma con un altro club, la , dove approda nel campionato 2011-12 e resta per tre annate. Nella stagione 2014-15 viene ingaggiato dalla dove rimane due anni prima di passare, nel campionato 2016-17, allo , con cui si aggiudica la Supercoppa russa, la Coppa di Russia, la Champions League e lo scudetto.\nPer il campionato 2017-18 si accasa alla , sempre in Superliga, mentre in quello seguente viene ingaggiato dal , con cui si aggiudica la Challenge Cup 2018-19, competizione di cui viene premiato MVP.\nNella stagione 2019-20 torna al club di Kazan', con cui si aggiudica la Coppa di Russia 2019 e la Supercoppa russa 2020.\nNazionale.\nNel 2014 ottiene le prime convocazioni nella nazionale russa, facendo il proprio debutto alla World League 2014; in seguito, vince la medaglia d'oro alla Volleyball Nations League 2019."}
{"id": "5598818", "revid": "751106", "url": "https://it.wikipedia.org/wiki?curid=5598818", "title": "Governo Cerar", "text": "Il Governo Cerar \u00e8 il dodicesimo governo della Repubblica Slovena, insediatosi il 18 settembre 2014 a seguito delle elezioni parlamentari del 13 luglio."}
{"id": "5598821", "revid": "1543377", "url": "https://it.wikipedia.org/wiki?curid=5598821", "title": "Nazionale di calcio femminile della Grecia", "text": "La nazionale di calcio femminile della Grecia \u00e8 la rappresentativa calcistica femminile internazionale della Grecia, gestita dalla Federazione calcistica della Grecia (EPO).\nIn base alla classifica emessa dalla F\u00e9d\u00e9ration Internationale de Football Association (FIFA) il 24 giugno 2016, la nazionale femminile occupa il 63\u00ba posto del FIFA/Coca-Cola Women's World Ranking, guadagnandone due rispetto alla classifica redatta il 25 marzo 2016.\nHa preso parte ai Giochi della XXVIII Olimpiade in qualit\u00e0 di paese ospitante, perdendo tutte e tre le partite della fase a gironi senza riuscire a segnare una rete (0-3 dagli , 0-1 dall', 0-7 dal ).\nCome membro dell'UEFA partecipa a vari tornei di calcio internazionali, come al Campionato mondiale FIFA e al Campionato europeo UEFA.\nRosa.\nRosa delle giocatrici convocate dal selezionatore Ge\u014drgios Kyriaz\u012bs in occasione dell'incontro con il del 21 settembre 2021 valido per le qualificazioni della zona UEFA, gruppo G, del Mondiale di Australia e Nuova Zelanda 2023. Numeri di maglia estratti dal sito UEFA, statistiche aggiornate al 17 settembre 2021.\n! colspan=\"8\" bgcolor=\"#B0D3FB\" align=\"left\" |\n! colspan=\"8\" bgcolor=\"#B0D3FB\" align=\"left\" |\n! colspan=\"8\" bgcolor=\"#B0D3FB\" align=\"left\" |"}
{"id": "5598822", "revid": "11959", "url": "https://it.wikipedia.org/wiki?curid=5598822", "title": "Rapine", "text": ""}
{"id": "5598824", "revid": "4175", "url": "https://it.wikipedia.org/wiki?curid=5598824", "title": "Avezzano Rugby A.S.D.", "text": ""}
{"id": "5598826", "revid": "775372", "url": "https://it.wikipedia.org/wiki?curid=5598826", "title": "Insurrezione islamica nelle Filippine", "text": "Linsurrezione islamica nelle Filippine \u00e8 una rivolta etnica separatista in corso nelle Filippine, iniziata nelle province meridionali del paese.\nStoria.\nIl conflitto inizi\u00f2 nel 1969, a causa di dissidi tra il governo filippino e gruppi islamici di ribelli di etnia moro. La rivolta fu scaturata da un presunto avvenimento, il massacro di Jabidah, dove sarebbero rimaste uccise una sessantina di persone di etnia moro, le quali si sarebbero dovute infiltrare nella regione di Sabah per via delle reclamazioni filippine sul territorio. Sebbene l'evento non sia mai stato verificato ufficialmente, il rivoluzionario Nur Misuari diede conseguentemente vita al Fronte di Liberazione Nazionale Moro (MNLF) e dichiar\u00f2 guerra al Presidente Ferdinand Marcos, con lo scopo di ottenere l'indipendenza dell'intera regione di Mindanao. Nel corso dei decenni successivi l'MNLF si scisse in alcuni sottogruppi dalle diverse ideologie, tra cui il Fronte di Liberazione Islamico Moro (MILF), un'armata che richiese invece lo stabilimento di uno Stato Islamico nelle Filippine. L'attivit\u00e0 dei gruppi separatisti \u00e8 il proseguimento di una lunga ribellione da parte dell'etnia moro, originatasi nel 1899 per contrastare il dominio statunitense nel territorio filippino. Sin da allora le forze ribelli si sono scontrate con il governo locale, avente base a Manila.\nLe cifre esatte delle vittime variano da fonte a fonte. Ci\u00f2 nonostante, secondo stime dell'Uppsala Conflict Data Program sarebbero state uccise almeno 6\u00a0015 persone tra il 1989 ed il 2012 a seguito dei conflitti armati tra il governo e le forze dell'ASG, BIFF, MILF e MNLF.\nCoinvolgimento di Abu Sayyaf nella guerra alla droga.\nLe autorit\u00e0 filippine hanno rivelato il coinvolgimento di Abu Sayyaf nel traffico illegale di sostanze stupefacenti, soprattutto la metanfetamina, per finanziare la sua lotta armata. Le autorit\u00e0 affermano che \u00e8 molto probabile che Abu Sayyaf usi la metanfetamina per i combattimenti. Inoltre, \u00e8 stato scoperto il coinvolgimento del Cartello di Sinaloa nel traffico di droga insieme alle triadi, \u00e8 probabile un'alleanza con Abu Sayyaf."}
{"id": "5598838", "revid": "2110845", "url": "https://it.wikipedia.org/wiki?curid=5598838", "title": "Philippe Coumel", "text": "Biografia.\nPhilippe Coumel \u00e8 vissuto a Parigi; ha avuto tre figli; \u00e8 stato uno dei pi\u00f9 famosi cardiologi della storia.\nHa lavorato per tutta la sua vita professionale nell'Unit\u00e0 di Aritmologia del Dipartimento di Cardiologia dell\"H\u00f4pital Lariboisi\u00e8re\" di Parigi, del quale divenne direttore dopo Ives Bouverain e Robert Slama. \u00c8 considerato uno dei padri fondatori della moderna aritmologia.\nFin dagli anni '60 studi\u00f2 i meccanismi elettrofisiologici delle aritmie per mezzo della registrazione endocavitaria e della stimolazione cardiaca programmata. Egli ne introdusse la tecnica simultaneamente, ma in modo indipendente, rispetto ai ricercatori di Amsterdam, guidati da Dirk Durrer.\nMolti sono i suoi contributi all'aritmologia.\nLa scoperta del ruolo del blocco di branca nella localizzazione anatomica del fascio accessorio di Kent durante tachicardia reciprocante atrioventricolare (prolungamento del tempo di conduzione ventricolo-atriale della tachicardia durante blocco di branca ipsilaterale alla sede della via accessoria).\nGli studi sugli effetti della componente vagale nella fibrillazione atriale \u201cisolata\u201d (cio\u00e8 senza apparente cardiopatia strutturale sottostante): \"fibrillazione atriale di origine vagale\".\nLa descrizione della tachicardia reciprocante atrioventricolare da via anomala retrograda decrementale, che prese l'eponimo di Tachicardia di Coumel.\nInsieme a Michel Mirowski esegu\u00ec il primo impianto di defibrillatore antitachicardico in Europa.\nL'intuizione del meccanismo della tachicardia ventricolare catecolaminergica e della \u2013 controversa - \"torsade de pointes\" ad accoppiamento breve in pazienti con normale QT (\"Leenhardt syndrome\").\nEgli ha introdotto il concetto dei tre fattori determinanti dell'aritmogenesi (cosiddetto \u201ctriangolo di Coumel\u201d): 1) substrato, 2) trigger e 3) fattori modulanti. Nel corso degli anni aveva notato che la tecnica di stimolazione elettrica programmata non era sufficiente a spiegare il meccanismo delle aritmie, cos\u00ec la affianc\u00f2 alla ricerca condotta con altre tecniche come la registrazione Holter. Coumel affermava che: \u201cCi sono almeno tre componenti principali per la produzione d una aritmia clinica, il substrato aritmogenico, il fattore trigger e i fattori modulatori dei quali il pi\u00f9 comune \u00e8 il sistema nervoso autonomo. Il ruolo del sistema nervoso autonomo \u00e8 valutato in maniera migliore con i dati provvisti dalle registrazioni Holter, una vera indagine elettrofisiologia, piuttosto che un semplice strumento per sorprendere le aritmie spontanee\u201d.\nCoumel ha intuito l'importanza degli effetti della fase di ripolarizzazione elettrica nella genesi delle aritmie (dispersione della ripolarizzazione): gli aspetti da lui chiamati dinamici dell'intervallo QT furono uno degli ultimi campi dell'aritmologia cui si \u00e8 interessato. Egli suggeriva, dopo l'impetuoso sviluppo dello studio elettrofisiologico endocavitario negli anni '70 e '80, la fondazione di una \u201cElettrofisiologia non invasiva\u201d, che doveva basarsi sulle registrazioni dell'elettrocardiogramma di superficie, obbligatoriamente analizzato con tecniche computerizzate e interpretato alla luce della conoscenza dei meccanismi delle aritmie, gi\u00e0 acquisiti con le tecniche invasive. Questo metodo induttivo-deduttivo veniva considerato da lui il futuro della diagnostica aritmologica. Nel 1998 scriveva: \u201cPensiamo che il futuro dell'elettrofisiologia clinica poggia sull'ECG, a condizione che lo usiamo in modo appropriato. Dobbiamo fondere insieme le metodiche computerizzate ora disponibili e la nostra migliore conoscenza dell'elettrofisiologia per sviluppare una elettrofisiologia non invasiva\u201d\nCoumel \u00e8 stato autore di circa 400 pubblicazioni e 200 capitoli di trattati.\nNel 1997 ha ricevuto il \u201cPioneer in Electrophysiology Award\u201d da parte della \"North American Society of Pacing and Electrophysiology\" (NASPE), come riconoscimento alla carriera."}
{"id": "5598846", "revid": "6923", "url": "https://it.wikipedia.org/wiki?curid=5598846", "title": "Virginia Heinlein", "text": "Aveva i capelli rossi ed ha ispirato molte delle energiche e talentuose donne dai capelli rossi presenti nelle storie del marito.\nBiografia.\nNata da George e Jeanne Gerstenfeld, Virginia \u00e8 cresciuta a Brooklyn; aveva un fratello, Leon. Ha incontrato Robert quando entrambi lavoravano presso la \"Naval Air Experimental Station\" di Filadelfia; lei era tenente delle WAVES nella U.S. Navy durante la seconda guerra mondiale.\nNel 1946, per proseguire i suoi studi, si trasfer\u00ec a Los Angeles dove Heinlein si era gi\u00e0 stabilito dopo la guerra. Si sposarono il 21 ottobre 1948 a Raton, in Nuovo Messico e poco dopo si trasferirono in Colorado. Nel 1965, poich\u00e9 la sua salute risentiva negativamente della quota, la coppia si trasfer\u00ec a Bonny Doon, in California.\nDopo la morte di Robert nel 1988, si trasfer\u00ec dalla California in Florida.\n\u00c8 stata la curatrice di \"Grumbles from the Grave\", una raccolta di lettere e scritti del marito pubblicata nel 1989. In quanto vedova dell'autore ha autorizzato la pubblicazione di \"Tramp Royale\" e di edizioni pi\u00f9 ampie di opere precedenti: \"Straniero in terra straniera\", \"Il terrore dalla sesta luna\" e \"Il pianeta rosso\".\nHa fondato una societ\u00e0 letteraria in nome del marito, la \"Heinlein Society\"."}
{"id": "5598847", "revid": "124123", "url": "https://it.wikipedia.org/wiki?curid=5598847", "title": "Vesna Gy\u00f6rk\u00f6s \u017dnidar", "text": "Esponente del Partito del Centro Moderno, dal settembre 2014 ricopre la carica di Ministro dell'interno nel Governo Cerar."}
{"id": "5598851", "revid": "124123", "url": "https://it.wikipedia.org/wiki?curid=5598851", "title": "Du\u0161an Mramor", "text": "Esponente del Partito del Centro Moderno, dal settembre 2014 ricopre la carica di Ministro delle finanze nel Governo Cerar."}
{"id": "5598853", "revid": "599013", "url": "https://it.wikipedia.org/wiki?curid=5598853", "title": "Brecht Dejaegere", "text": ""}
{"id": "5598856", "revid": "107831", "url": "https://it.wikipedia.org/wiki?curid=5598856", "title": "Toray Pan Pacific Open 2015", "text": "Il Toray Pan Pacific Open 2015 \u00e8 stato un torneo di tennis giocato sul cemento. \u00c8 stata la 32\u00aa edizione del Toray Pan Pacific Open, che fa parte della categoria Premier nell'ambito del WTA Tour 2015. Si \u00e8 giocato all'Ariake Coliseum di Tokyo, in Giappone, dal 21 al 27 settembre 2015.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampioni.\nSingolare femminile.\n Agnieszka Radwa\u0144ska ha battuto in finale Belinda Bencic con il punteggio di 6-2, 6-2.\nDoppio femminile.\n Garbi\u00f1e Muguruza / Carla Su\u00e1rez Navarro hanno sconfitto in finale Chan Hao-ching / Chan Yung-jan con il punteggio di 7-5, 6-1."}
{"id": "5598867", "revid": "74801", "url": "https://it.wikipedia.org/wiki?curid=5598867", "title": "Karl Erjavec", "text": "Esponente del Partito Democratico dei Pensionati della Slovenia, dal 2012 ricopre la carica di Ministro degli Affari Esteri.\n\u00c8 stato Ministro della Difesa dal 2004 al 2008 e Ministro dell'Ambiente dal 2008 al 2012."}
{"id": "5598869", "revid": "74415", "url": "https://it.wikipedia.org/wiki?curid=5598869", "title": "Museo civico (Centuripe)", "text": ""}
{"id": "5598872", "revid": "1543377", "url": "https://it.wikipedia.org/wiki?curid=5598872", "title": "Nazionale di calcio femminile dell'Estonia", "text": "La nazionale di calcio femminile dell'Estonia \u00e8 la squadra nazionale di calcio femminile dell'Estonia. \u00c8 posta sotto l'egida della Federazione calcistica dell'Estonia (EJL).\nCome membro dell'UEFA partecipa a vari tornei di calcio internazionali, come al Campionato mondiale FIFA e al Campionato europeo UEFA. Al 24 giugno 2016 occupa l'83\u00aa posizione nel Ranking FIFA.\nRosa.\nRosa, ruoli, numeri di maglia e statistiche delle giocatrici convocate per gli incontri amichevoli del 4 e 7 aprile 2018 contro la . I club sono quelli di appartenenza alla data dell'ultimo incontro.\nRecord individuali.\n\"Statistiche aggiornate al 17 settembre 2015\""}
{"id": "5598874", "revid": "481666", "url": "https://it.wikipedia.org/wiki?curid=5598874", "title": "His Lucky Day", "text": ""}
{"id": "5598876", "revid": "1271457", "url": "https://it.wikipedia.org/wiki?curid=5598876", "title": "Steal a car and go to Las Vegas", "text": ""}
{"id": "5598877", "revid": "767487", "url": "https://it.wikipedia.org/wiki?curid=5598877", "title": "Autobus Atac Fiat 656", "text": "Il Fiat 656 \u00e8 stato un modello di autobus italiano, prodotto dalla FIAT appositamente per la rete autobus di Roma tra il 1933 e il 1942.\nLe vetture, inizialmente assegnate alla rimessa di Trastevere, sono poi state smistate nei vari depositi della Capitale, prestando servizio fino al 1957. Una vettura, la 3523, \u00e8 stata riconvertita in autocarro per il trasporto dell'orchestra filarmonica dell'azienda.\nStoria.\nNell'agosto 1933 la FIAT fornisce all'ATAG di Roma un prototipo di autobus, denominato 656-RNL, equipaggiato con motore 356 da 105 CV e a 2 assi. Tale prototipo, poi riconsegnato alla FIAT, sar\u00e0 seguito da altri 37 esemplari (immatricolati dispari 1501-1573), montati su telaio 656-RN la cui carrozzeria \u00e8 stata prodotta e montata in proprio dall'azienda automobilistica torinese, consegnati a partire dal dicembre 1934.\nViene prodotta anche una versione alimentata a gassogeno a legna con sistema Nostrum nel 1936, tuttavia gi\u00e0 nel 1940 queste vetture sono state convertite ad alimentazione diesel come il precedente lotto.\nNell'aprile 1940 un terzo gruppo da 10 esemplari \u00e8 stato consegnato alla municipalizzata del Governatorato. Questo lotto, immatricolato in numeri dispari tra 1575 e 1593, \u00e8 composto da 6 vetture su telaio 656-RNL, carrozzate dalla torinese Garavini, che ingloba posto guida e vano motore, mentre le rimanenti 4 mantengono le medesime caratteristiche delle precedenti.\nGli ultimi due gruppi vengono acquistati nel 1940 e nel 1942, mantenendo le caratteristiche dei lotti precedenti, fatta eccezione per il numero di assi che passa a 3, e venendo carrozzate da Viberti e Garavini.\nCon l'ingresso dell'Italia nella seconda guerra mondiale nel 1940 alcune vetture sono state requisite dal Regio Esercito, mentre nel 1943 alcune sono state radiate a causa dei danni provocati dai bombardamenti alleati, mentre un gruppo di 21 vetture \u00e8 stato requisito dall'esercito tedesco. Nel 1944 13 vetture sono state poi restituite all'azienda.\nI Fiat 656 sono rimasti in servizio fino al 1957, fatta eccezione per la matricola 3523, riconvertita nel 1956 in autocarro attrezzato per il trasporto dell'orchestra filarmonica dell'azienda. La corsia viaggiatori della vettura fu sostituita da un cassone con coperture rimovibili contenenti le strutture necessarie per allestire il palcoscenico a semicerchio, montato da sei operai nel giro di circa 5 ore.\nTecnica.\nTutti i 656 diesel montano il motore Fiat 356 da 105 cavalli. Le vetture a gasogeno montano inizialmente il motore Fiat 656-G di potenza teoricamente analoga, in seguito sostituito dal 356 delle altre vetture. sono dotati di servofreno a depressione agente sulle quattro ruote; la carrozzeria \u00e8 dotata di porte anteriore e posteriore a quattro antine a comando pneumatico, l'aria per il quale \u00e8 fornita da un piccolo compressore azionato dal motore. Le vetture a tre assi hanno doppio ponte differenziale posteriore e freno idropneumatico Marelli (freno ad azionamento idraulico comandato ad aria compressa) agente sulle sei ruote; l'impianto pneumatico \u00e8 doppio, con compressori separati per il freno e per il comando delle porte anteriore e posteriore a quattro antine.\nNumerazione.\nIl primo prototipo, che sembra non sia mai entrato in regolare servizio, \u00e8 stata immatricolato 1501, tuttavia con la sua restituzione le vetture della prima serie sono state immatricolate a numeri dispari consecutivi tra 1501 e 1573. Stesso criterio verr\u00e0 adottato per le successive serie, quindi 1501-1593, 1701-1747 e 3501-3577."}
{"id": "5598890", "revid": "57342", "url": "https://it.wikipedia.org/wiki?curid=5598890", "title": "Ministri dell'interno della Slovenia", "text": "I ministri dell'interno della Slovenia dal 1990 ad oggi sono i seguenti."}
{"id": "5598892", "revid": "767487", "url": "https://it.wikipedia.org/wiki?curid=5598892", "title": "A Caliph of the New Bagdad", "text": "A Caliph of the New Bagdad \u00e8 un cortometraggio muto del 1916 diretto da Van Dyke Brooke.\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 22 aprile 1916."}
{"id": "5598894", "revid": "707291", "url": "https://it.wikipedia.org/wiki?curid=5598894", "title": "Autobus ATAC Lancia Omicron", "text": ""}
{"id": "5598896", "revid": "124907791", "url": "https://it.wikipedia.org/wiki?curid=5598896", "title": "Mois\u00e9 Curia", "text": "Biografia.\nSin da bambino si avvicina alla recitazione e al teatro, prendendo parte a svariate rappresentazioni a partire dall'et\u00e0 di 14 anni. Terminati gli studi scolastici a 18 anni si trasferisce a Roma per studiare recitazione presso l'Accademia di arte drammatica Eutheca e successivamente frequenta il Centro sperimentale di cinematografia. Durante questo periodo prende parte a diverse rappresentazioni teatrali: Amleto, Macbeth, La Divina Commedia, Novecento e tanti altri. Nel 2014 debutta in TV con la miniserie televisiva \"Non \u00e8 mai troppo tardi\", regia di Giacomo Campiotti, e nello stesso anno debutta al cinema nel film \"La buca\" al fianco di Sergio Castellitto e Rocco Papaleo per la regia di Daniele Cipr\u00ec.\nSempre nel 2014 raggiunge la notoriet\u00e0 con la serie TV \"Braccialetti rossi\", regia di Giacomo Campiotti in cui interpreta il ruolo di Ruggero. Nel 2015 recita nel sequel della serie TV \"Braccialetti rossi 2\" e sempre nello stesso anno viene scelto dai registi Paolo e Vittorio Taviani per interpretare il ruolo di Panfilo in \"Maraviglioso Boccaccio\"; successivamente \u00e8 protagonista insieme a Francesca Neri nel film \"La nostra quarantena\" regia di Peter Marcias. Nel 2016 \u00e8 protagonista insieme a Stefania Rocca nel film \"Abbraccialo per me\", regia di Vittorio Sindoni con il quale riceve il premio Guglielmo Biraghi - Nastri d'argento 2016 e il premio Vittorio De Sica."}
{"id": "5598897", "revid": "775372", "url": "https://it.wikipedia.org/wiki?curid=5598897", "title": "FSSI", "text": ""}
{"id": "5598909", "revid": "717966", "url": "https://it.wikipedia.org/wiki?curid=5598909", "title": "Plata (ebraismo)", "text": ""}
{"id": "5598911", "revid": "767487", "url": "https://it.wikipedia.org/wiki?curid=5598911", "title": "His Lucky Day (film 1916)", "text": "His Lucky Day \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 aprile 1916."}
{"id": "5598915", "revid": "767487", "url": "https://it.wikipedia.org/wiki?curid=5598915", "title": "Life and Training in the United States Navy", "text": "Life and Training in the United States Navy (o \"Life and Training in the U.S.N.\") \u00e8 un cortometraggio muto del 1916 diretto da Jasper Ewing Brady (come Colonel J.E. Brady).\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un documentario in una bobina - usc\u00ec nelle sale cinematografiche statunitensi il 17 aprile 1916."}
{"id": "5598916", "revid": "486946", "url": "https://it.wikipedia.org/wiki?curid=5598916", "title": "Il Vittoriale degli Italiani", "text": ""}
{"id": "5598917", "revid": "486946", "url": "https://it.wikipedia.org/wiki?curid=5598917", "title": "Il Vittoriale degli italiani", "text": ""}
{"id": "5598918", "revid": "714796", "url": "https://it.wikipedia.org/wiki?curid=5598918", "title": "Alex &amp; Co", "text": ""}
{"id": "5598921", "revid": "767487", "url": "https://it.wikipedia.org/wiki?curid=5598921", "title": "Mr. Jack's Artistic Sense", "text": "Mr. Jack's Artistic Sense \u00e8 un cortometraggio muto del 1916 diretto da C.J. Williams.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 17 aprile 1916."}
{"id": "5598924", "revid": "75276639", "url": "https://it.wikipedia.org/wiki?curid=5598924", "title": "Jakob Meyer Beer", "text": ""}
{"id": "5598925", "revid": "117074297", "url": "https://it.wikipedia.org/wiki?curid=5598925", "title": "Parole italiane con origine germanica", "text": "I popoli italici degli Appennini sono venuti in contatto con i popoli Germani. I Goti, pi\u00f9 tardi i Longobardi. Soprattutto gli ultimi hanno lasciato nella lingua italiana delle tracce (alcune decine di parole). La radice linguistica dell'antico franco risale spesso al territorio francese della Provenza. Alcuni termini italiani hanno origine dalla lingua alto-tedesca antica o dalla lingua alto-tedesca media (ahd., mhd.), poche altre dalla lingua alto-tedesca nuova. In alcuni casi l'origine tedesca \u00e8 molto chiara, in altri pu\u00f2 essere fraintesa.\nAntico-, medio-, nuovo tedesco.\nNelle seguenti tabelle le parole hanno origine dal tedesco. Le diverse fonti dalla etimologia dicono diversi significati per stesse parole. Un autore di lingua alto-tedesca antica in origine, pu\u00f2 avere conoscenze di base diverse per la provenienza di termini dal germanico, rispetto ad altri. Le derivazioni dalla lingua alto-tedesca antica sono fondamentali per la comprensione.\nPer alcune parole italiana ci sono ancora le derivazioni (esempio: stangata (\u00dcbervorteilung, Schlag) da stanga). Questo vale anche per le tabelle seguenti.\nGermanico.\nLe parole seguenti sono quasi sicuramente di origine germanica (in alcuni casi longobarda), per la stessa radice e spesso per assomiglianza (3\u00aa colonna). Non sono qui incluse le moderne parole del germanico inglese."}
{"id": "5598933", "revid": "173006", "url": "https://it.wikipedia.org/wiki?curid=5598933", "title": "Ieconia", "text": ""}
{"id": "5598934", "revid": "767487", "url": "https://it.wikipedia.org/wiki?curid=5598934", "title": "Sin's Penalty", "text": "Sin's Penalty \u00e8 un cortometraggio muto del 1916 diretto da William Wolbert.\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 15 aprile 1916."}
{"id": "5598937", "revid": "392652", "url": "https://it.wikipedia.org/wiki?curid=5598937", "title": "Ennio Cocchi", "text": "Biografia.\nAncora giovanissimo, frequent\u00f2 lo studio dell'incisore Emilio Mazzoni Zarini e nel 1929 si iscrisse all'Istituto Statale d'Arte di Porta Romana, dove fu allievo del pittore Gianni Vagnetti, quindi studi\u00f2 all'Accademia delle Arti del Disegno diplomandosi nel 1937. Nel 1940, la Galleria d'Arte Moderna di Firenze acquis\u00ec due sue opere e nel 1951 una sua tela fin\u00ec a New York destinata alla scuola della chiesa di Nostra Signora del Carmelo. Per il Comune di Firenze, nel 1955, affresc\u00f2 una Madonna col Bambino nel tabernacolo di via del Campuccio. Nel 1960, dopo il matrimonio, si stabil\u00ec a Antella, frazione di Bagno a Ripoli (Firenze), dove trasfer\u00ec il suo studio conservando quel suo carattere schivo e la convinzione di restare lontano dalle tentazioni del mercato pur continuando a esporre. Nel 1962 tenne una mostra antologica all'Accademia delle Arti del Disegno (quarantotto opere esposte), con buoni risultati di critica; nel 1963 quella stessa Accademia gli offr\u00ec l'opportunit\u00e0 dell'insegnamento ma Cocchi prefer\u00ec rifiutare per dedicarsi completamente alla pittura; nel 1965 fu impegnato in varie mostre personali e una sua opera intitolata \"Dare da mangiare agli affamati\", esposta a Viareggio, gli valse anche la medaglia d'oro del pontefice Paolo VI. Se \u00e8 pi\u00f9 conosciuto per la pittura a olio di nature morte e di paesaggi, va ricordato che si dedic\u00f2 molto al ritratto e utilizz\u00f2 anche altre tecniche nel suo percorso artistico: dall'acquaforte alla puntasecca, dalla litografia al disegno a lapis e a china. Sue opere si trovano in molte collezioni private non solo in Italia ma anche in Francia e in Germania nonch\u00e9 in due musei nazionali in Polonia (un autoritratto a Varsavia e una natura morta a Cracovia). \u00c8 sepolto nel cimitero monumentale della Misericordia di Antella per il quale ha lavorato alle decorazioni nei suoi ultimi otto anni di vita (1980-1987) durante \u00ec quali ha dipinto bozzetti e cartoni preparatori per ben trentacinque mosaici (visibili trentaquattro in quanto uno \u00e8 stato poi coperto da loculi) realizzati e montati dalla ditta Mario Viacava di Pietrasanta che nello stesso periodo, per lo stesso cimitero, ha lavorato a molti altri mosaici tratti da cartoni di Giuseppe Piombanti Ammannati, di Gino Terreni e di Arcangelo Zanoner. Di questi suoi trentacinque mosaici diciotto sono stati realizzati in cappelle comuni, sette in cappelle private e dieci come pannelli decorativi degli ascensori. Tutti hanno per soggetto simboli religiosi o scene, figurate o meno, attinenti a episodi del Vecchio e del Nuovo Testamento. Due dei cartoni preparatori per i mosaici (Battesimo di Ges\u00f9 e San Francesco) sono esposti alla sede della Misericordia. Un suo autoritratto fa parte della collezione degli Uffizi dal 1984."}
{"id": "5598941", "revid": "149485", "url": "https://it.wikipedia.org/wiki?curid=5598941", "title": "Anna Renee Todd", "text": ""}
{"id": "5598942", "revid": "481666", "url": "https://it.wikipedia.org/wiki?curid=5598942", "title": "Miss Adventure", "text": ""}
{"id": "5598947", "revid": "729019", "url": "https://it.wikipedia.org/wiki?curid=5598947", "title": "Tracy Smothers", "text": "Divenne noto per aver lottato nell'Extreme Championship Wrestling e nella World Wrestling Federation rispettivamente con il suo vero nome e con il nome di Freddie Joe Floyd. Usava anche farsi chiamare Shaquille Ali.\nSmothers \u00e8 morto nel 2020 per un linfoma."}
{"id": "5598948", "revid": "767487", "url": "https://it.wikipedia.org/wiki?curid=5598948", "title": "Miss Adventure (film 1916)", "text": "Miss Adventure \u00e8 un cortometraggio muto del 1916 scritto e diretto da William Wolbert.\nProduzione.\nIl film fu prodotto dalla Vitagraph Company of America (come Broadway Star Features).\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 20 maggio 1916."}
{"id": "5598964", "revid": "75277236", "url": "https://it.wikipedia.org/wiki?curid=5598964", "title": "Utatl\u00e1n", "text": ""}
{"id": "5598967", "revid": "767487", "url": "https://it.wikipedia.org/wiki?curid=5598967", "title": "A Lucky Tumble", "text": "A Lucky Tumble \u00e8 un cortometraggio muto del 1916 diretto da Frank Currier.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 200 metri - usc\u00ec nelle sale cinematografiche statunitensi il 15 maggio 1916.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, il documentario \"Scenes in Iceland\"."}
{"id": "5598970", "revid": "767487", "url": "https://it.wikipedia.org/wiki?curid=5598970", "title": "Daffy's Rhapsody", "text": "Daffy's Rhapsody \u00e8 un cortometraggio d'animazione 3D del 2012 di Matthew O'Callaghan della serie \"Looney Tunes\" con protagonisti Daffy Duck e Taddeo, il corto vede per la prima volta Taddeo e Daffy in versione CGI. \u00c8 il quarto cortometraggio in 3d dei Looney Tunes e il secondo musicale (riferito al genere dei looney tunes in CGI). \u00c8 stato distribuito nei cinema insieme al film \"Viaggio nell'isola misteriosa\". Questo cortometraggio non \u00e8 ancora stato distribuito in home video.\nTrama.\nTaddeo si dirige a teatro per vedere un musical su la caccia ma si rivela che il protagonista \u00e8 Daffy Duck, cos\u00ec a Taddeo torna il suo istinto da cacciatore e cerca di sparare a Daffy per tutto il teatro facendo infine a pezzi l'intero edificio meno che l'anatra. il corto si conclude con la scritta classica \"That's All Folks\" e con Daffy che esce da dietro il cartellone inseguito da Taddeo."}
{"id": "5598972", "revid": "599013", "url": "https://it.wikipedia.org/wiki?curid=5598972", "title": "El Meco", "text": "El Meco \u00e8 un sito archeologico mesoamericano costruito dalla civilt\u00e0 Maya, situato a circa 8 Km a nord della moderna citt\u00e0 di Canc\u00fan.\nStoria.\nIl sito \u00e8 forse da identificare con \"Belm\u00e1\", il luogo in cui Francisco de Montejo stabil\u00ec il proprio quartier generale nel 1528. In ogni caso le rovine vennero scoperte da Augustus Le Plongeon nel 1877.\nIl sito.\nL'edificio principale di El Meco \u00e8 il cosiddetto \"Castillo\", una struttura piramidale a cinque livelli la cui forma attuale risale al periodo \"Postclassico\". L'occupazione di El Meco inizi\u00f2 intorno al 250 d.C.. Attorno al 1100 venne abbandonato, tuttavia nel tardo \"Postclassico\" figurava ancora tra le importanti piazze commerciali della regione."}
{"id": "5598973", "revid": "158913", "url": "https://it.wikipedia.org/wiki?curid=5598973", "title": "Acazia (re di Giuda)", "text": "Acazia (od Ocozia) era figlio di Atalia, la figlia del re di Israele Acab e nipote di Omri. Quando Ieu uccise il re d'Israele Ioram, uccise anche Acazia che si trovava in visita al suo parente e alleato.\nFra il 1993 e il 1994 durante gli scavi archeologici del sito di Lais \u00e8 stata ritrovata una stele, detta Stele di Tel Dan, in cui l'autore si vanta di aver ucciso Acazia."}
{"id": "5598974", "revid": "767487", "url": "https://it.wikipedia.org/wiki?curid=5598974", "title": "Kernel Nutt, the Janitor", "text": "Kernel Nutt, the Janitor \u00e8 un cortometraggio muto del 1916 diretto da C.J. Williams.\nPrimo episodio della serie Vitagraph \"Kernel Nutt\".\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film - un cortometraggio in una bobina - usc\u00ec nelle sale cinematografiche statunitensi il 15 maggio 1916."}
{"id": "5598977", "revid": "416175", "url": "https://it.wikipedia.org/wiki?curid=5598977", "title": "Picchetto (tenda)", "text": "Un picchetto \u00e8 un puntone, generalmente con un gancio o foro all'estremit\u00e0 superiore, di legno, metallo o plastica o altro materiale resistente, conficcato nel terreno per tenere in tensione le corde di una tenda, o le estremit\u00e0 della tenda stessa. Tradizionalmente il picchetto improvvisato \u00e8 ottenuto dal ramo di un albero, sagomato per essere conficcato nel terreno e se necessario sagomato per il fissaggio delle corde.\nUso.\nGeneralmente il picchetto \u00e8 conficcato nel terreno per ancorare la tenda stessa o le sue corde, questo per permettere il tensionamento della tenda e farla resistere agli agenti atmosferici.\nI picchetti possono essere puntati nel terreno a mano o nella maggior parte dei casi con l'ausilio di un martello.\nIl picchetto deve essere conficcato nel terreno fino a portare l'estremit\u00e0 superiore a livello della terra, cos\u00ec si ottiene la massima resistenza allo scalzamento.\nStoria.\nGli eserciti hanno sempre usato tende da campo durante le campagne militari. Una tattica militare usata nel passato fu quella di attaccare a cavallo con l'intento di scalzare i picchetti delle tende e far collassare le stesse sui nemici mentre dormivano. Esiste uno sport equestre che ha origine da tale tecnica, il tent pegging.\nLe prime notizie di tale pratica risalgono al IV secolo a.C., dall'Asia e Europa orientale. La competizione sportiva nasce quindi da una pratica militare di addestramento alla guerra con cavallerizzi.\nIn accordo con la F\u00e9d\u00e9ration \u00e9questre internationale:\nQuindi la pratica sportiva di collassare le tende scalzando i picchetti risale all'India o medio oriente e divenne popolare in India.\nTipi.\nI picchetti hanno varie forme e dimensioni.\nLe caratteristiche per la scelta del tipo di picchetto sono:\nCaratteristiche dei picchetti tenda.\nI picchetti migliori hanno profilo simmetrico, conico o a \"V\". Hanno forma di gancio tale da permettere un secondo punto di contatto al suolo.\nAltri hanno un foro per poter permettere il passaggio di corde. Il tipo \"Delta\" (o dog-leg) punta sempre verso la tenda e non pu\u00f2 essere diversamente. Il profilo \u00e8 parzialmente conficcato nel terreno e non pu\u00f2 essere scalzato. Offrono la massima sicurezza.\nAlcuni tipi di picchetti sono ricavati da lamiere in acciaio alla quale viene impressa una forma \"V\". Questo permette di non ruotare nel terreno.\nLe dimensioni variano solitamente da 150mm a 490mm, con spessori da 1.6\u00a0mm a 3.2\u00a0mm per quelli a sezione piatta e da 4\u00a0mm a 11.2\u00a0mm per quelli ricavati dal filo di ferro.\nQuelli in plastica sono generalmente usati per terreni soffici.\nQuelli per impieghi pesanti sono da 2.5mm a 5mm di spessore, in acciaio, con gancio saldato.\nMateriali.\nIl materiale pu\u00f2 essere acciaio in barra o filo, acciaio in lamiera, alluminio, titanio in lega, ferro dolce, plastica, policarbonato, polipropilene, polistirene, o ABS. Quelli in acciaio sono generalmente trattati con zincatura o sono inossidabili inox. Anche la fibra di carbonio \u00e8 utilizzata.\nTipi biodegradabili sono usati per la protezione dell'ambiente.\nUso improvvisato dei picchetti tenda.\nIl Libro dei Giudici scrive della storia di Giaele, la moglie di Heber, un fabbricatore di tende nella quale viene uccisa Sisara mediante un picchetto conficcatogli nella tempia mentre dorme. Picchetti furono usati anche in omicidi recenti come quello di Billie-Jo Jenkins.\nAltri usi sono come chiodi da roccia, nella saga Sogdian Rock e da Jean-Christophe Lafaille nella sopravvivenza sull'Annapurna."}
{"id": "5598985", "revid": "767487", "url": "https://it.wikipedia.org/wiki?curid=5598985", "title": "Dalila e lo spaziale", "text": "Dalila e lo spaziale (\"Delilah and the Space Rigger\"), tradotto anche come Stazione spaziale e Dalila e il costruttore spaziale, \u00e8 un racconto di fantascienza del 1949 dello scrittore statunitense Robert A. Heinlein.\n\u00c8 una delle storie di Heinlein pi\u00f9 esplicitamente femministe, con il suo tipico personaggio femminile forte, intelligente e capace (per l'epoca), probabilmente ispirato a sua moglie Virginia.\nFa parte del ciclo della \"Storia futura\".\nStoria editoriale.\nPubblicato per la prima volta nel numero di dicembre 1949 della rivista \"Blue Book\"; in seguito \u00e8 stato incluso nelle raccolte di opere di Heinlein \"Le verdi colline della Terra. 10 racconti\" (\"The Green Hills of Earth\" del 1951) e \"La storia futura\" (\"The Past Through Tomorrow\" del 1967).\nNe esistono diverse traduzioni in italiano: quella di Ugo Malaguti, intitolata \"Stazione spaziale\" \u00e8 stata pubblicata nel 1953 dalla Libra Editrice nel n. 27 della rivista-collana \"Nova SF*\", quella di Paolo Busnelli che si intitola \"Dalila e lo spaziale\" \u00e8 stata pubblicata dalla Armenia Editore nel 1978 nella raccolta \"Le verdi colline della Terra. 10 racconti\" e poi di nuovo nel 1980.\nPer l'edizione di \"The Past Through Tomorrow\" Heinlein ha apportato molte lievi modifiche alle opere del ciclo della \"Storia futura\" per aggiornarle e migliorarne la coerenza interna; su questa versione dei testi \u00e8 basata la traduzione in italiano di Giuseppe Lippi intitolata \"Dalila e il costruttore spaziale\" pubblicata nel 1987 e nel 1998 nell'antologia \"La storia futura\".\nTrama.\nGloria Brooks McNye, un ingegnere delle comunicazioni, \u00e8 il nuovo radio tecnico della squadra tutta maschile di lavoratori impegnati nella costruzione di una stazione spaziale.\nQuando \"Piccolo\" Larsen, l'energico sovrintendente alla costruzione, si rende conto che il tecnico appena arrivato \u00e8 una donna, reagisce negativamente perch\u00e9 non vuole donne a \"ficcanasare attorno ai miei ragazzi\"; \nil suo ordine di riportarla subito indietro, per\u00f2, non pu\u00f2 essere eseguito in mancanza di una valida ragione.\nI vivaci dialoghi tra i due finiscono spesso con Larsen senza parole o in imbarazzo, per esempio al commento: \"Tenga conto di quello che [Hammond] le dice, \u00e8 un brav'uomo\" Gloria replica\" Lo so, l'ho addestrato io\".\nAlla fine, il sovrintendente \u00e8 costretto ad ammettere che avere una donna nella squadra ha migliorato il morale e l'efficienza, piuttosto che causare problemi e decide di por fine alla discriminazione in base al sesso.\nChiede anche che un cappellano sia assegnato alla stazione, poich\u00e9 \"con la nuova politica potremmo averne bisogno in qualsiasi momento\"."}
{"id": "5598986", "revid": "1543377", "url": "https://it.wikipedia.org/wiki?curid=5598986", "title": "Luigi Del Bianco", "text": "Biografia.\nOriginario di Meduno, in provincia di Pordenone, nel 1908, appena diciassettenne, si stabil\u00ec a Port Chester, nello stato di New York, dopo aver conseguito diversi anni di praticantato a Vienna e a Venezia come apprendista scalpellino. A partire dal 1921 entr\u00f2 a far parte del gruppo di lavoro che faceva capo a Gutzon Borglum; a quest'ultimo fu affidato il compito di realizzare il complesso scultoreo del Monte Rushmore, nel massiccio montuoso delle Black Hills e, nel fare ci\u00f2, si serv\u00ec delle abilit\u00e0 di Del Bianco, da lui stesso nominato capo-scultore del progetto nel 1933. I due furono i principali coordinatori del progetto (Borglum come designer, Del Bianco come capo-esecutore), un'impresa che li avrebbe tenuti impegnati dal 1933 al 1941, anno in cui Borglum mor\u00ec. In particolare, Luigi Del Bianco fu il solo che si occup\u00f2 personalmente dell'occhio sinistro del volto di Abraham Lincoln nonch\u00e9 dei lineamenti del volto di Thomas Jefferson.\nDopo aver partecipato a numerosi altri lavori scultorei, specie a Port Chester, e aver fatto anche ritorno in Italia, lo scultore, che aveva acquisito la cittadinanza statunitense mor\u00ec a New York, nel 1969, a causa della silicosi."}
{"id": "5598989", "revid": "192549", "url": "https://it.wikipedia.org/wiki?curid=5598989", "title": "Stazione spaziale (racconto)", "text": ""}
{"id": "5598990", "revid": "192549", "url": "https://it.wikipedia.org/wiki?curid=5598990", "title": "Dalila e il costruttore spaziale", "text": ""}
{"id": "5598991", "revid": "57342", "url": "https://it.wikipedia.org/wiki?curid=5598991", "title": "Ministri degli affari esteri della Repubblica di Slovenia", "text": "I ministri degli esteri affari della Repubblica di Slovenia dal 1990 ad oggi sono i seguenti."}
{"id": "5598993", "revid": "767487", "url": "https://it.wikipedia.org/wiki?curid=5598993", "title": "Scenes in Iceland", "text": "Scenes in Iceland \u00e8 un cortometraggio muto del 1916. Il nome del regista non viene riportato nei credit del film, un documentario prodotto dalla Vitagraph.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla General Film Company, il film - un cortometraggio di 100 metri - usc\u00ec nelle sale cinematografiche statunitensi il 15 maggio 1916. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Vitagraph, la commedia \"A Lucky Tumble\"."}
{"id": "5598994", "revid": "1005847", "url": "https://it.wikipedia.org/wiki?curid=5598994", "title": "Alojz Peterle", "text": ""}
{"id": "5598998", "revid": "365417", "url": "https://it.wikipedia.org/wiki?curid=5598998", "title": "Fossore", "text": "Il fossore nei primi secoli dell'era cristiana era colui che si occupava della manutenzione dei cimiteri, incluso lo scavo delle catacombe. Era considerato l'ultimo gradino della gerarchia ecclesiastica ed \u00e8 raffigurato in un affresco della catacomba di Domitilla a Roma nell'atto di usare il suo strumento di scavo, la \"dolabra fossoria\", un agevole piccozza, variante della \"dolabella\", idonea a lavorare la friabile pietra tufacea nella quale erano scavate le catacombe."}
{"id": "5599004", "revid": "767487", "url": "https://it.wikipedia.org/wiki?curid=5599004", "title": "The Ordeal of Elizabeth", "text": "The Ordeal of Elizabeth \u00e8 un film muto del 1916 diretto da Wilfrid North.\nProduzione.\nIl film fu prodotto dalla Vitagraph Company of America.\nDistribuzione.\nDistribuito dalla V-L-S-E, il film usc\u00ec nelle sale cinematografiche statunitensi il 15 maggio 1916."}
{"id": "5599006", "revid": "1318658", "url": "https://it.wikipedia.org/wiki?curid=5599006", "title": "Sailendra", "text": "La dinastia Sailendra (trascritto anche Shailendra o \u00c7ailendra; in lingua indonesiana: \u015aailendra o Sjailendra; letteralmente: Signore della montagna) si afferm\u00f2 a Giava attorno al 750, nel periodo che segu\u00ec la fine del Regno di Funan sulla terraferma del Sud-est asiatico, e fu rovesciata approssimativamente alla met\u00e0 del secolo successivo. Costretti a lasciare l'isola, i Sailendra assunsero il controllo del potente Impero Srivijaya, che probabilmente mantennero fino al XIII secolo.\nDurante i regni dei maharaja Sailendra, Giava conobbe un periodo di grande rinascita culturale e artistica, accompagnata dall'introduzione del Buddhismo Mah\u0101y\u0101na. Molte sono le testimonianze di alto livello artistico realizzate a Giava in quel periodo e che sono oggi in buono stato di conservazione, in particolare l'imponente \"stupa\" di Borobudur, ristrutturato dopo secoli di abbandono e dichiarato patrimonio dell'umanit\u00e0 dall'UNESCO.\nLe notizie relative ai Sailendra sono poche e si basano su inscrizioni ritrovate soprattutto a Giava e nella penisola malese, nonch\u00e9 su alcuni resoconti riportati negli annali cinesi della dinastia Tang. Le speculazioni avanzate da diversi storici, spesso contraddittorie, hanno chiarito solo in parte i misteri riguardanti la dinastia e pi\u00f9 in generale il periodo storico dell'arcipelago malese caratterizzato dal dominio dei Sailendra. \nOrigini.\nLo storico George Coed\u00e8s ha sostenuto che i Sailendra abbiano le loro origini tra i fuoriusciti del Regno Funan, rifugiatisi a Giava quando Funan fu sottomesso dall'emergente Regno Chenla. Avvalor\u00f2 tale ipotesi evidenziando come i loro sovrani avessero il titolo di \"re della montagna\", lo stesso significato del termine Sailendra. Studi pi\u00f9 recenti hanno messo in luce come Funan sia stato assorbito da Chenla senza l'uso delle armi e che vi sia stata una continuit\u00e0 tra i regnanti dei due Stati, rendendo azzardata l'ipotesi di Coedes relativa alla fuga dei governanti di Funan.\nSecondo studi successivi sulle inscrizioni ritrovate, i Sailendra giunsero a Giava in qualit\u00e0 di comandanti dell'esercito Srivijaya che invase l'isola. In base a tale ipotesi, il regno dei Sailendra faceva parte di Srivijaya, che agli inizi dell'VIII secolo comprendeva anche Sumatra meridionale, buona parte della penisola malese e lo stretto di Malacca. Tale ipotesi \u00e8 supportata da un'inscrizione riguardante un nobile di nome Dapunta Selendra trovata nel villaggio di Sojomerto, in Giava Centrale, scritta in malese antico, lingua usata a quel tempo a Sumatra e nello stretto di Malacca, dove ebbe origine.\nSovrani a Giava.\nFurono la pi\u00f9 potente fra le varie dinastie che regnarono in Giava Centrale tra l'VIII ed il IX secolo. Il nome Sailendra significa signori delle montagne e deriva probabilmente dai grandi vulcani che dominano le valli su cui regnarono. La pi\u00f9 antica inscrizione trovata a Giava che attesta la presenza dei re Sailendra \u00e8 quella ritrovata nel \"candi\" di Kalasan, risalente al 778. Furono i primi al mondo ad assumere il titolo di \"\u015ar\u012b maharaja\", termine derivato dal sanscrito che significa grande re. La stessa inscrizione riporta nomi di funzionari facenti parte della famiglia e di altri nobili che collaboravano nell'amministrazione dei villaggi.\nL'inscrizione di Ligor (l'odierna citt\u00e0 thailandese di Nakhon Si Thammarat) del 775 riporta che i Sailendra divennero i sovrani pi\u00f9 potenti fra quelli dei vari regni compresi in Srivijaya. Ottennero probabilmente tale posizione riportando attorno al 765 sotto il controllo di Srivijaya i principati di Chaiya (oggi nella provincia di Surat Thani) e di Ligor, sottraendoli al Regno Chenla che li aveva occupati circa 20 anni prima. Questa zona era di importanza nevralgica per Srivijaya in quanto da Chaiya veniva amministrato il traffico di merci giunte dall'Occidente nel porto di Takua Pa, sul Mare delle Andamane, lungo la via marittima della seta.\nL'alleanza con Srivijaya garant\u00ec ai Sailendra importanti scambi commerciali con Sumatra e si perpetu\u00f2 con i matrimoni tra membri delle case regnanti nei due Paesi. Secondo altre ipotesi meno credibili, i Sailendra erano i re di Srivijaya che conquistarono Giava o, viceversa, i re di Giava che conquistarono Srivijaya.\nTra i principali motivi che determinarono le fortune dei Sailendra, vi fu un efficiente controllo dell'irrigazione per le risaie della fertilissima piana di Kedu, nella parte orientale della Giava Centrale dove era il loro centro di potere. Svilupparono i traffici marittimi controllando i principali porti nel nord della Giava Centrale. Riuscirono inoltre a diffondere il Buddhismo con particolare sapienza, facendone uno strumento con cui legittimare il proprio potere. In Giava Centrale sono rimaste le pi\u00f9 importanti testomonianze dell'arte Sailendra, tra cui i templi di Borobudur, Kalasan, Mendut, Sewu e Pawon. Il pi\u00f9 famoso \u00e8 quello di Borobudur, che \u00e8 anche il pi\u00f9 grande tempio buddhista del mondo. La struttura \u00e8 articolata su 10 livelli, che nell'educazione buddhista rappresentano i passi da compiere per raggiungere l'illuminazione.\nFine del dominio a Giava.\nDurante il secolo caratterizzato dal dominio dei Sailendra, a Giava continuarono a regnare i sovrani della dinastia shivaita dei Sanjaya, pur ridimensionati dall'espansione Sailendra. Alla morte di Re Samaratungga, che aveva fatto costruire Borobudur, i due regni furono unificati grazie al matrimonio tra Pramodhawardhani, figlia di Samaratungga, e Rakai Pikatan della dinastia Sanjaya. Il fratello di Pramodhawardhani, Balaputra, era l'erede al trono dei Sailendra ma nell'856 fu sconfitto da Rakai Pikatan e costretto all'esilio. Si rifugi\u00f2 a Sumatra, che era l'isola da cui proveniva la madre Tara, figlia del re di Srivijaya Dharmasetu. Questi eventi portarono alla fine del dominio Sailendra e al rafforzamento dell'Induismo in Giava Centrale. \u00c8 presumibile che buona parte dei fondi utilizzati da Rakai Pikatan per la costruzione del complesso di templi induisti di Prambanan, provenisse dal patrimonio dei Sailendra.\nSovrani del Regno Srivijaya.\nBalaputra divenne poco tempo dopo il primo sovrano dei Sailendra nel gi\u00e0 potente Regno Srivijaya. Un'inscrizione trovata nell'antico sito buddhista di N\u0101land\u0101, nel nord dell'India, riporta che Balaputra finanzi\u00f2 nell'860 la costruzione di un edificio religioso, a conferma del prestigio che la dinastia ebbe nella comunit\u00e0 buddhista internazionale di quell'epoca. I suoi discendenti continuarono a regnare in un periodo di splendore per Srivijaya. Un'inscrizione del 1005 in ricordo di una donazione di un sovrano Chola a un monastero nella costa del Coromandel, riporta che a quel tempo alla guida di Srivijaya vi era ancora un maharaja Sailendra.\nIl periodo d'oro di Srivijaya ebbe fine nel 1025 quando, con l'invasione di Sumatra e della penisola Malese da parte delle truppe della dinastia tamil dei Chola, inizi\u00f2 il declino del regno. Pur ridimensionati, i Sailendra riuscirono probabilmente a conservare il potere fino all'invasione di Sumatra e della penisola Malese da parte del Regno giavanese Singhasari, avvenuta nella seconda met\u00e0 del XIII secolo, che determin\u00f2 la fine di Srivijaya."}
{"id": "5599009", "revid": "228587", "url": "https://it.wikipedia.org/wiki?curid=5599009", "title": "New wave in Italia", "text": "La scena musicale new wave in Italia nacque intorno al 1980, qualche anno dopo l'esplosione anglo-statunitense.\nIl contesto.\nRispetto alla scena internazionale, in Italia la new wave fece fatica a diventare un genere popolare, anche a causa della scarsa attenzione prestata dai mass media nazionali per questo genere musicale. Gi\u00e0 nel 1976 tracce new wave erano state inserite da Patty Pravo nell'album \"Biafra\", che per\u00f2 fu un insuccesso, essendo fortemente avanti per il clima musicale italiano dell'epoca.\nTuttavia, fin dai primissimi anni ottanta si formarono numerose band nelle maggiori citt\u00e0 italiane. Bologna, Firenze, Milano e in seguito anche Torino, Roma, Genova, Taranto, Pordenone con l'esperimento del \"Great Complotto\", Bassano del Grappa, Udine, Venezia, Catania e Lecce conoscono le prime sperimentazioni e produzioni indipendenti. Anche in Italia le sonorit\u00e0 new wave pure troveranno comunque degli estimatori, e svilupperanno forme proprie, seppur marginalmente rispetto ai colossi angloamericani: tre band fiorentine, i Litfiba, i Diaframma e i Neon incarneranno lo spirito con maggior successo commerciale. Altri nomi di spicco furono Gaznevada, The Stupid Set, Confusional Quartet, CCCP, Go Flamingo!, Denovo, Frigidaire Tango, Garbo, Detonazione, Symbiosi, Moda, Kirlian Camera, Pankow, Underground Life, Viridanse, Deca, Violet Eves, Monuments, Style Sindrome, Decibel, il loro frontman Enrico Ruggeri e vari altri.\nLo stile musicale.\nIl genere new wave comunque anche in Italia ebbe una serie di sfaccettature che spesso port\u00f2 a diverse contaminazioni musicali soprattutto con l'elettronica e il synthpop. Alla fine degli anni settanta, con forti influenze punk (anche nel look) vanno ricordati i Decibel capitanati da Enrico Ruggeri che ebbero un certo successo con il singolo \"Contessa\". Dalle file del punk italiano provenivano anche le Kandeggina Gang, irriverenti ragazze che proposero canzoni volontariamente provocatorie e da cui poi emerse Jo Squillo, personaggio che ebbe una buona risonanza mediatica sia per il personaggio stravagante che per canzoni come \"Skizzo Skizzo\", \"Violentami sul metr\u00f2\", \"Avventurieri\". Alberto Camerini ottenne un grande successo proponendo canzoni orecchiabili impostate su ritmi elettronici (\"Tanz Bambolina\", \"Rock 'n' Roll Robot\") presentandosi inoltre come un moderno arlecchino punk, citando cio\u00e8 la vecchia tradizione della commedia dell'arte e la cultura postmoderna.\nAnche nell'ambito del pop pi\u00f9 commerciale, molti artisti furono fino alla met\u00e0 degli anni ottanta abbondantemente influenzati dalla new wave d'oltralpe e dall'elettropop: ad esempio il primissimo Scialpi di \"Rockin' Rollin\"' oppure Rettore e Ivan Cattaneo i quali furono i massimi esponenti italiani di quell'attitudine all'eccesso e al travestimento tipica degli anni ottanta (si pensi a Boy George). Impostati a una new wave con sfumature pi\u00f9 decadenti, in gran parte derivate dal periodo berlinese di David Bowie, furono Faust'O e Garbo, quest'ultimo autore di singoli significativi come \"A Berlino... va bene\", \"Vorrei regnare\", \"Generazione\". Tra i personaggi ascrivibili alla new wave bisogna citare anche Diana Est, personaggio che incise solo tre singoli ma che impose un'immagine d'effetto, a met\u00e0 tra la modernit\u00e0 e la classicit\u00e0 rivisitata (ad esempio il singolo di successo \"Tenax\", scrittole da Enrico Ruggeri, aveva una serie di strofe cantate in latino).\nIl successo.\nGli esiti pi\u00f9 alti, sia a livello di vendita che di qualit\u00e0, furono rappresentati da Franco Battiato e dai Matia Bazar; il primo \u00e8 un cantautore difficile da inquadrare in un solo genere, tuttavia il celebre album \"La voce del padrone\" ha rappresentato uno dei vertici della cultura musicale dell'epoca; inoltre Battiato negli anni ottanta fu a capo di una sorta di \"factory\", intraprendendo proficue collaborazioni con artisti come Alice (si pensi al singolo \"Chanson egocentrique\") e Giuni Russo. Quest'ultima si impose con una serie di successi disimpegnati, ma non bisogna dimenticare brani come \"Una vipera sar\u00f2\" e \"Crisi metropolitana\" (contenuti nell'album \"Energie\") composti da suoni elettronici assai serrati ed enfatizzati dalla potente ed evocativa voce della cantante. I Matia Bazar riuscirono a portare al successo una serie di album (\"Berlino, Parigi, Londra\", \"Tango\", \"Aristocratica\") che contenevano canzoni orecchiabili e anche sperimentazioni musicali; la stessa figura di Antonella Ruggiero, voce inconfondibile del gruppo, seppe potenziare brani chiave della new wave italiana come \"Fantasia\", \"Elettrochoc\", \"Il video sono io\", \"Vacanze romane\" (portato anche al Festival di Sanremo), \"Aristocratica\"; inoltre i Matia Bazar furono negli anni ottanta vicini a una certa cultura artistica d'avanguardia, si pensi alla collaborazione con l'architetto e designer Alessandro Mendini scaturita nell'LP \"Architettura sussurrante\" e con la stilista Cinzia Ruggeri.\nAltro gruppo degno di nota sono i Krisma, duo elettronico composto da Maurizio Arcieri e Christina Moser, principalmente noti per il singolo \"Many Kisses\" e l'album \"Clandestine Anticipation\". \nNel primo decennio del 2000 molte etichette di distribuzione hanno reimmesso nel mercato italiano innumerevoli riedizioni di musica new wave, migliorandone la qualit\u00e0 degli arrangiamenti e delle sonorit\u00e0 in genere, \nNei media.\nLa trasmissione televisiva \"Mister Fantasy\", condotta da Carlo Massarini, in generale diede molto spazio a tutta la variegata e sfuggente scena new wave italiana.\nNel 2008 esce il documentario di Pierpaolo De Iulis \"Crollo nervoso: la new wave italiana degli anni '80\", l'unico documentario sull'intera scena italiana dell'epoca, contenente rari videoclip, filmati di concerti, interviste e materiale cartaceo."}
{"id": "5599016", "revid": "287204", "url": "https://it.wikipedia.org/wiki?curid=5599016", "title": "Tom Malloy", "text": ""}
{"id": "5599022", "revid": "436907", "url": "https://it.wikipedia.org/wiki?curid=5599022", "title": "Seven (Caneda)", "text": "Seven \u00e8 un singolo del rapper italiano Caneda, pubblicato il 25 maggio 2015 dalla Newtopia.\nDescrizione.\n\"Seven\", il cui testo trae ispirazione dall'omonimo film, ha come tematica principale i sette vizi capitali e ha visto la partecipazione vocale di sei rapper, ciascuno atto a personificare uno dei sette peccati: Fedez, J-Ax, Gemitaiz, Rocco Hunt, Baby K, Emis Killa.\nVideo musicale.\nIl videoclip, diretto da Luca Aleotti e Fabio Tartaglia, \u00e8 stato pubblicato in concomitanza con l'uscita del singolo attraverso il canale YouTube della Newtopia."}
{"id": "5599023", "revid": "433605", "url": "https://it.wikipedia.org/wiki?curid=5599023", "title": "Pronti a salpare", "text": "Pronti a salpare \u00e8 il 19\u00ba album in studio del cantautore italiano Edoardo Bennato, pubblicato il 23 ottobre 2015.\nIl disco.\nPrimo album inciso in studio a distanza di 5 anni e 8 mesi dal precedente \"Le vie del rock sono infinite\", contiene 14 brani, tutti inediti ad eccezione di \"Povero amore\" dall'album \"Sbandato\" (1998), \"La mia citt\u00e0\" pubblicata come singolo nel 2011 e \"Zero in condotta\" da \"Kaiwanna\" (1985), che vengono riproposti con diversi arrangiamenti.\nIl primo singolo ad anticipare l'album \u00e8 \"Io vorrei che per te\", uscito il 25 settembre 2015. \"La mia citt\u00e0\" era gi\u00e0 stato pubblicato precedentemente come singolo nel 2011. Il 15 gennaio 2016 \u00e8 uscito il singolo \"Povero amore\" seguito dal brano \"Pronti a salpare\", uscito come singolo il 22 aprile.\nIl primo brano omonimo dell'album \"Pronti a salpare\" \u00e8 dedicato a Fabrizio De Andr\u00e9, il brano \"La calunnia \u00e8 un venticello\" invece \u00e8 dedicata a Enzo Tortora e a Mia Martini.\nPer i brani \"Io vorrei che per te\" e \"Pronti a salpare\" sono stati girati due videoclip usciti rispettivamente a ottobre e dicembre 2015.\nRiguardo ad una domanda sul titolo del disco Edoardo Bennato disse:"}
{"id": "5599039", "revid": "104458", "url": "https://it.wikipedia.org/wiki?curid=5599039", "title": "Distretto di Tubinga", "text": ""}
{"id": "5599040", "revid": "228587", "url": "https://it.wikipedia.org/wiki?curid=5599040", "title": "Stauffenberg (film)", "text": ""}
{"id": "5599041", "revid": "104458", "url": "https://it.wikipedia.org/wiki?curid=5599041", "title": "Distretto di Stoccarda", "text": ""}
{"id": "5599042", "revid": "599013", "url": "https://it.wikipedia.org/wiki?curid=5599042", "title": "Aleksandr Abrosimov", "text": "Gioca nel ruolo di centrale nella Volejbol'nyj klub Lokomotiv Novosibirsk.\nCarriera.\nLa carriera di Aleksandr Abrosimov inizia nella stagione 1999-00, quando debutta nella Superliga russa con la maglia dell'Volejbol'nyj Klub Oktan di Novokujby\u0161evsk: col club della sua citt\u00e0 natale, rinominato poi nel 2003 Volejbol'nyj klub NOVA, gioca per sei annate, finendo per retrocedere due volte dalla massima serie alla Vys\u0161aja Liga A, ottenendo per\u00f2 due immediate promozioni in massima serie; nel 2001 gioca per la nazionale pre-juniores russa, vincendo la medaglia d'oro al campionato europeo e quella di bronzo al campionato mondiale.\nNella stagione 2005-06 approda alla Volejbol'nyj klub Lokomotiv-Belogor'e di Belgorod, dove rimane per tre annate, vincendo il primo trofeo della sua carriera, la Coppa di Russia 2005 ed entrando a far parte della nazionale maggiore russa, con la quale debutta nel 2006, vincendo la medaglia di bronzo alla World League.\nNel campionato 2008-09 viene ingaggiato dal Volejbol'nyj klub Zenit-Kazan', club nel quale resta per annate, vincendo altrettanti scudetti, una Coppa di Russia e due edizioni consecutive della Supercoppa russa; nel 2011, inoltre, fa parte della selezione russa universitaria vincitrice della medaglia d'oro alla XXVI Universiade.\nDopo aver giocato nel campionato 2011-12 al Volejbol'nyj klub Fakel di Novyj Urengoj, ritorna al club di Kazan' nel campionato seguente, restandovi per due stagioni e vincendo il quarto scudetto della sua carriera. Nella stagione 2014-15 approda alla Volejbol'nyj klub Lokomotiv Novosibirsk."}
{"id": "5599045", "revid": "486946", "url": "https://it.wikipedia.org/wiki?curid=5599045", "title": "Baccalaureato internazionale", "text": ""}
{"id": "5599046", "revid": "104458", "url": "https://it.wikipedia.org/wiki?curid=5599046", "title": "Rhein-Hunsr\u00fcck-Kreis", "text": ""}
{"id": "5599048", "revid": "486946", "url": "https://it.wikipedia.org/wiki?curid=5599048", "title": "International Baccalaureate", "text": ""}
{"id": "5599050", "revid": "287204", "url": "https://it.wikipedia.org/wiki?curid=5599050", "title": "Rason", "text": ""}
{"id": "5599052", "revid": "104458", "url": "https://it.wikipedia.org/wiki?curid=5599052", "title": "Comunit\u00e0 amministrativa di Kirchberg (Hunsr\u00fcck)", "text": ""}
{"id": "5599064", "revid": "416175", "url": "https://it.wikipedia.org/wiki?curid=5599064", "title": "Philadelphia Ukrainians", "text": "I Philadelphia Ukrainians, anche conosciuti come \"Philadelphia Tridents\" (Ukrainian Sports Association Philadelphia Tridents, in ucraino: \u0423\u0421\u041e (\u0423\u043a\u0440\u0430\u0457\u043d\u0441\u044c\u043a\u0438\u0439 \u0421\u043f\u043e\u0440\u0442\u043e\u0432\u0438\u0439 \u041e\u0441\u0435\u0440\u0435\u0434\u043e\u043a) \u00ab\u0422\u0440\u0438\u0437\u0443\u0431\u00bb (\u0424\u0456\u043b\u0430\u0434\u0435\u043b\u044c\u0444\u0456\u044f). USO (Ukrainsky Sportovy Oseredok) \u00abTryzub\u00bb (Philadelphia)) sono stati una societ\u00e0 calcistica statunitense con sede a Filadelfia e membro dell'American Soccer League. I Philadelphia Ukainians sono stati sei volte campioni dell'American Soccer League: 1960-61, 1961\u201362, 1962\u201363, 1963\u201364, 1967\u201368, 1970. I colori sociali della squadra erano il rosso e il nero. Gli Ukainians sono stati la prima squadra statunitense ad aver avuto una diretta televisiva di una propria partita e la prima negli Stati Uniti a giocare una partita a stadio coperto, all'Atlantic City's Convention Center del New Jersey.\nNella loro storia, i Philadelphia Ukrainian Nationals hanno giocato partita amichevoli di caratura internazionale con il Manchester United, , Stoccarda, Wolverhampton Wanderers, Eintracht Frankfurt, Dundee Football Club, , Nottingham Forest Football Club.\nStoria.\nPhiladelphia Ukrainians.\nIl club fu sospeso per una settimana dalla USSFA nella prima stagione professionistica, a seguito di una denuncia del Penn State Association.\nUkrainian Nationals/Philadelphia Ukrainians.\nDopo la sospensione, il club fu rinominato in Ukrainian Nationals. La seconda stagione del club fu nel 1964-65 nella \"superlega\" Eastern Professional Soccer Conference. A fine stagione la squadra torn\u00f2 nell'ASL.\nIl club fu nuovamente rinominato Philadelphia Ukrainians prima del 1968. Dopo il 1970, la squadra si iscrisse al German-American Soccer League. I Philadelphia Ukrainians conquistarono il \"double\" nel 1961 e nel 1963, vincendo il campionato e la National Challenge Cup. Il club vinse anche la Coppa di Lega (la Lewis Cup) nel 1959 e nel 1963."}
{"id": "5599068", "revid": "363629", "url": "https://it.wikipedia.org/wiki?curid=5599068", "title": "Nuoto Club Azzurra 91", "text": ""}
{"id": "5599074", "revid": "991694", "url": "https://it.wikipedia.org/wiki?curid=5599074", "title": "Ministri degli esteri della Slovenia", "text": ""}
{"id": "5599075", "revid": "767487", "url": "https://it.wikipedia.org/wiki?curid=5599075", "title": "Pino Mocchetti", "text": "Biografia.\nImprenditore tessile e farmaceutico, ricopr\u00ec la carica di presidente dell' dal 1945 al 1952. Con Pino Mocchetti il Legnano disput\u00f2 alcuni campionati di Serie B, raggiungendo la Serie A nella stagione 1951-1952. I \"Lilla\", in questo campionato, si classificarono all'ultimo posto retrocedendo in Serie B.\nHa ricoperto la carica di membro della Commissione tecnica della Nazionale di calcio italiana il 9 novembre 1958 e dal 13 dicembre 1958 al 29 novembre 1959, per un totale di 6 partite, insieme ad altre personalit\u00e0 di spicco del mondo calcistico dell'epoca come Gipo Viani e Giovanni Ferrari.\nHa anche fatto parte del comitato olimpico dei Giochi di Roma del 1960. Dal 1935 al 1936 ha ricoperto la carica di capitano della Contrada Legnarello, storico rione legnanese che partecipa annualmente al Palio di Legnano. Con Pino Mocchetti capitano, la Contrada Legnarello ha vinto il Palio di Legnano 1936. Grazie al contributo di Pino Mocchetti venne realizzata la copia della croce di Ariberto da Intimiano che ancora oggi \u00e8 l'ambito premio della contrada vincitrice del Palio di Legnano. A Mocchetti il comune di Legnano ha dedicato una piazza."}
{"id": "5599076", "revid": "991694", "url": "https://it.wikipedia.org/wiki?curid=5599076", "title": "Ministri degli esteri della Repubblica di Slovenia", "text": ""}
{"id": "5599077", "revid": "126257", "url": "https://it.wikipedia.org/wiki?curid=5599077", "title": "Giuseppe Mocchetti", "text": ""}
