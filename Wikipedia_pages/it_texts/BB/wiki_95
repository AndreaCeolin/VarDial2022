{"id": "5920947", "revid": "2161361", "url": "https://it.wikipedia.org/wiki?curid=5920947", "title": "Robert Whittaker (lottatore)", "text": "Combatte nella divisione dei pesi medi per l'organizzazione statunitense UFC, nella quale \u00e8 stato campione di categoria dal 2017 al 2019.\nPrecedentemente era stato campione ad interim nonch\u00e9 vincitore del torneo dei pesi welter nella stagione del 2012 del reality show \"The Ultimate Fighter\".\nBiografia.\nWhittaker nasce il 20 dicembre 1990 ad Auckland da padre australiano e madre di etnia kiwis. Con la famiglia si trasfer\u00ec da giovanissimo in Nuova Zelanda e infatti, una volta divenuto un lottatore professionista, ha rappresentato sia questa nazione che l'Australia.\nQuando aveva sei anni il padre iscrisse lui e suo fratello ad una scuola di Karate per far imparare loro sia tecniche di autodifesa che di autocontrollo: dopo circa otto anni, quando aveva gi\u00e0 ottenuto la cintura nera, pass\u00f2 all'Hapkido e poi alle MMA; prima di intraprendere quest'ultima disciplina ha svolto il mestiere di muratore.\nAl contrario di molti suoi colleghi non ama il \"trash-talking\" ed \u00e8 a capo di diversi progetti per spingere i giovani della sua citt\u00e0 ad avvicinarsi alla arti marziali.\nCarriera nelle arti marziali miste.\nInizi.\nWhittaker compie il suo debutto professionale nel 2009 all'et\u00e0 di 18 anni. Dopo aver firmato un contratto con la promozione australiana Xtreme Fighting Championship, compie il suo debutto il 14 marzo 2009 contro Chris Tallowin, vincendo l'incontro tramite KO tecnico al primo round. Si unisce quindi alla federazione Cage Fighting Championship, trionfando in tutti i sei incontri disputati fra il 2009 ed il 2011.\nIl 30 ottobre 2011, in occasione dell'evento \"Legend Fighting Championship 6\", subisce la sua prima sconfitta da professionista quando affronta a Macao il sudcoreano Hoon Kim, dal quale viene sottomesso al primo round. Vince i due incontri successivi, prima di essere nuovamente battuto, questa volta da Jesse Juarez..\nUFC.\nWhittaker debutt\u00f2 in UFC il 15 dicembre del 2012, all'evento dove affront\u00f2 Brad Scott, per determinare il vincitore del reality show The Ultiamte Fighter: The Smashes. Whittaker vinse l'incontro per decisione unanime.\nIl 25 maggio 2013 affront\u00f2 e sconfisse Colton Smith a UFC 160, per KO tecnico al terzo round. Successivamente, il 28 agosto, affront\u00f2 Court McGee, perdendo l'incontro per decisione non unanime.\nA dicembre avrebbe dovuto affrontare Brian Melancon, ma quest'ultimo venne rimosso dalla card per infortunio che lo port\u00f2 al ritiro. Whittaker venne anch'egli rimosso dalla card.\nIl 22 febbraio del 2014 dovette scontrarsi con Stephen Thompson all'evento UFC 170. Robert venne finalizzato per KO tecnico al primo round.\nA giugno dello stesso anno, vinse per decisione unanime contro Mike Rhodes. L'8 novembre, invece, affront\u00f2 Clint Hester in un incontro di pesi medi. Whittaker vinse un incredibile match, molto combattuto, per KO tecnico al secondo round; inoltre venne premiato con il riconoscimento \"Fight of the Night\".\nIl 10 maggio 2015 affront\u00f2 Brad Tavares all'evento . Con due incredibile ganci destri, Whittaker vinse l'incontro per KO, per poi essere premiato con il premio \"Performance of the Night\".\nA novembre avrebbe dovuto affrontare, quello che poi sarebbe diventato il campione dei pesi medi UFC, Michael Bisping all'evento UFC 193. Tuttavia, Bisping venne rimosso dall'incontro il 30 settembre per infortunio e al suo posto fu inserito Uriah Hall. Whittaker vinse per decisione unanime.\nIl 23 aprile del 2016, all'evento UFC 197, riusc\u00ec a vincere l'incontro con Rafael Natal per decisione unanime.\nA novembre dovette affrontare Derek Brunson nel main event di . Fin da subito entrambi gli atleti cominciarono a scambiarsi pesanti colpi, nel tentativo di vincere al pi\u00f9 presto l'incontro per KO. Nei primi minuti Whittaker si trov\u00f2 in difficolt\u00e0 nel fronteggiare l'avanzata di Brunson, ma a 2 minuti dalla fine della prima ripresa riusc\u00ec a colpire il suo avversario con un gancio sinistro mentre indietreggiava; con questo colp\u00f2 riusc\u00ec a stordirlo ma non a finalizzarlo. Pass\u00f2 1 minuto e Whittaker esegu\u00ec una combinazione di jab sinistro e calcio destro alla testa di Brunson, lo mand\u00f2 al tappeto e riusc\u00ec a finalizzarlo per KO tecnico. Con questa vittoria, oltre ad ottenere il premio \"Fight of the Night\", ottenne anche il riconoscimento \"Performance of the Night\".\nA Robert Whittaker dovette affrontare l'esperto in Bjj Ronaldo Jacare Souza. Un match molto equilibrato fino a quando lo striking di Whittaker ha distrutto la difesa di Souza vincendo l'incontro per TKO al 2 round. \nDopo la vittoria su Souza, Whittaker entra nella top tre dei pesi medi. In attesa del ritorno del campione Michael Bisping, Whittaker deve affrontare per il titolo dei pesi medi ad interim un altro contendente molto esperto, il cubano Yoel Romero, ancora imbattuto in UFC: i due si sono affrontati l'8 luglio 2017 all'evento UFC 213 e, dopo cinque round molto equilibrati, Whittaker vince per decisione unanime con il punteggio di 49-46. A fine match Whittaker ha avuto una discussione con il campione in carica Michael Bisping, presente tra il pubblico.\nCampione dei pesi medi UFC e perdita del titolo.\nIl 7 dicembre 2017 il campione dei pesi medi Georges St-Pierre decide di rendere vacante il titolo, dopo aver battuto Bisping, per concentrarsi sulla sua salute e pertanto Whittaker viene promosso campione indiscusso; la sua prima difesa del titolo sarebbe dovuta avvenire contro l'ex campione Luke Rockhold a UFC 221, ma un serio problema di salute occorso proprio a Whittaker (infezione allo stomaco) port\u00f2 alla sua sostituzione con Romero.\nIl 9 giugno 2018 Whittaker affronta di nuovo Romero, ma dato che questi super\u00f2 il limite di peso in caso di sconfitta avrebbe mantenuto il titolo; alla fine dei cinque round, comunque, Whittaker viene proclamato vincitore per decisione non unanime ed entrambi gli atleti vengono insigniti del premio \"Fight of the Night\".\nIl 9 febbraio 2019 avrebbe dovuto affrontare Kelvin Gastelum nel main event di UFC 234 davanti al pubblico di casa di Melbourne per difendere il titolo dei pesi medi, ma a poche ore dal match il campione dovette rinunciare per via di un'ernia addominale lasciando il main event nelle mani di Anderson Silva e Israel Adesanya.\nTorna a combattere il 6 ottobre 2019 per difendere il suo titolo dall'assalto di Adesanya, nel frattempo divenuto campione ad interim dopo aver battuto Gastelum, ma al secondo round il nigeriano riesce a mettere KO il campione vincendo incontro e titolo."}
{"id": "5920948", "revid": "1305772", "url": "https://it.wikipedia.org/wiki?curid=5920948", "title": "Umberto Pierantoni", "text": ""}
{"id": "5920953", "revid": "1543377", "url": "https://it.wikipedia.org/wiki?curid=5920953", "title": "Bierpinsel", "text": "Il Bierpinsel (letteralmente: \u201cpennello della birra\u201d) \u00e8 un edificio a torre di Berlino, che ospitava in origine un esercizio gastronomico e che si trova attualmente in attesa di riuso.\nCostruito all'incrocio dell'asse commerciale della Schlo\u00dfstra\u00dfe con una strada a scorrimento veloce che corre in viadotto, rappresenta per il suo aspetto inconsueto uno dei simboli del quartiere di Steglitz. In considerazione della sua importanza storica e architettonica, \u00e8 posto sotto tutela monumentale (\"Denkmalschutz\").\nStoria.\nIl \u201cBierpinsel\u201d venne costruito dal 1972 al 1976 su progetto degli architetti Ralf Sch\u00fcler e Ursulina Sch\u00fcler-Witte, come parte di un pi\u00f9 ampio progetto urbanistico comprendente il viadotto stradale che sovrappassa la Schlo\u00dfstra\u00dfe, e l\u2019omonima stazione della metropolitana posta sotto la stessa strada. Si tratt\u00f2 pertanto di un tentativo di integrare la nuova infrastruttura stradale al tessuto urbano preesistente, creando un segnale architettonico adeguato all\u2019importanza urbanistica del luogo.\nNel 2017 il \u201cBierpinsel\u201d, insieme alla sottostante stazione della metropolitana, venne posto sotto tutela monumentale (\"Denkmalschutz\").\nCaratteristiche.\nL\u2019edificio \u00e8 costituito da una struttura a torre in calcestruzzo armato lasciato a vista, contenente i collegamenti verticali, che nella parte superiore si allarga per contenere gli spazi adibiti a ristorante, divisi su tre piani; l\u2019aspetto esteriore dei piani superiori si distacca con forza dall\u2019edilizia storica circostante per forme, materiali e colori.\nIl rivestimento in acciaio dei piani superiori, in origine dipinto in una vistosa tonalit\u00e0 arancione, venne ridipinta nel 2010 da un gruppo di \"street artist\" in tinte scure, perdendo cos\u00ec il carattere d\u2019origine; tale verniciatura venne tuttavia presentata come provvisoria, in attesa di un restauro approfondito che dovrebbe riportare la struttura allo stato d'origine."}
{"id": "5920954", "revid": "124123", "url": "https://it.wikipedia.org/wiki?curid=5920954", "title": "Francesco Marchesini", "text": "Biografia.\nFrancesco Marchesini nacque presumibilmente a Verona nel 1618 da Marco, lapicida, da lui impar\u00f2 la lavorazione delle pietre\n&lt;br&gt;Inizi\u00f2 la sua attivit\u00e0 nel veronese monastero di San Michele in Campagna, dove progett\u00f2 il coro ligneo e realizz\u00f2 il tabernacolo per poi spostarsi nel modenese e nel trentino.\nDivenne un disegnatore e creatore di cibori e altari in legno e in pietra anche se ancora nel 1681 un documento lo nominer\u00e0 ancora come \"taglia pietre\". \nNon si conosce l'anno della sua morte, l'ultima sua commissione risulta datata 1693.\nLa famiglia.\nMarco.\nMarco fu il figlio primogenito, segu\u00ec il padre nelle commissioni, considerato da testimonianze come \"notevole disegnatore e scultore di feconda inventiva e di originale bizzarria\".\nA lui vengono attribuite la realizzazione del busto di Pietro Gradenigo sostenuto da due mori recante trofei militari, e la statua della \"Fama trionfante\" anche questa in Verona nell'antica \"casa dei Marcanti\" in piazza delle Erba.\nRimane sconosciuta \u00e8 la data della sua morte, ma non vi \u00e8 alcuna documentazione successiva al 1681; risulta abbia partecipato al concorso per la realizzazione degli angeli per un altare della chiesa di S. Anastasia, opera realizzata poi da Gabriele Brunelli, che parlando di Marco Marchesini dichiar\u00f2: mor\u00ec \"nel fiore de gli anni, e su il pi\u00f9 bello del suo operar\".\nAlessandro (30 aprile 1663 \u2013 27 gennaio 1738).\nAlessandro impar\u00f2 il disegno prima dal fratello Marco, successivamente da Biagio Falcieri e da Felice Cignani. La sua prima commissione del 1687, riguard\u00f2 la Chiesa di San Domenico in Verona che aveva subito danni causa un incendio, al Marchesini l'incarico di affrescare il soffitto con le scene di San Domenico e di Santa Caterina da Siena e qui risult\u00f2 evidente il suo stile veneto-emiliano, quello che poi prese il nome di corrente bolognesizzante. Trasferitosi a Venezia divenne anche un mercante d'arte, vendendo le sue opere a collezionisti tedeschi.\nAntonio, Paola, Anna.\nSi documenta che nel 1681 la famiglia fosse composta da Francesco, il padre, e dai figli: Marco di trentadue anni in stato di vedovanza, Alessandro, e tre fratelli minori Antonio di anni ventiquattro, Paola di anni diciotto e Anna di anni undici. L'anagrafe della chiesa di S. Eufemia del 1666 vi \u00e8 documentato anche un fratello dodicenne di cui non si conosce il nome.\nOpere.\nRimane testimonianza documentata della realizzazione di opere scultoree da memoria di alcuni personaggi celebri veronesi."}
{"id": "5920957", "revid": "1371684", "url": "https://it.wikipedia.org/wiki?curid=5920957", "title": "Evolve (Chelsea Grin)", "text": "Evolve \u00e8 il secondo EP del gruppo deathcore statunitense Chelsea Grin, pubblicato nel 2012."}
{"id": "5920962", "revid": "547034", "url": "https://it.wikipedia.org/wiki?curid=5920962", "title": "Torta del principe reggente", "text": "La torta del principe reggente (Prinzregententorte in tedesco) \u00e8 un dolce famoso diffuso principalmente in Baviera. \u00c8 composto tradizionalmente da sette dischi di pasta biscotto alternati a strati di crema al burro al cioccolato ed \u00e8 ricoperta da una glassa al cioccolato. Questa specialit\u00e0 ha per Monaco lo stesso significato che ha la torta Sacher per Vienna.\nLe origini.\nLa torta prese il nome da Luitpold di Baviera che fu Prinzregent dal 1886. La questione su chi abbia ideato questa torta \u00e8 ancora oggi oggetto di discussione. Il pasticciere di corte Heinrich Georg Erbh\u00e4user ne \u00e8 presumilmente l'artefice. Altri attribuiscono l'origine della torta a Johann Rottenh\u00f6fer, morto per\u00f2 nel 1872, prima della presunta data della creazione. Invece il pasticciere Anton Seidl ide\u00f2 il suo dolce solo due anni dopo Heinrich Georg Erbh\u00e4user.\nAnton Seidl.\nNel 1869 Anton Seidl prese in gestione il panificio del padre. Dal 1888, ispirandosi alla torta Dobos, di origine ungherese cerc\u00f2 di creare un dolce di cioccolato con nove strati, uno per ogni figlio di Ludovico I di Baviera. Secondo le cronache della famiglia Seidl la torta ebbe subito successo e venne proposta anche in altre pasticcerie. Doveva esserci un'autorizzazione scritta del principe reggente che consentiva di chiamare la torta al cioccolato \"Prinzregententorte\", ma purtroppo \u00e8 andata perduta.\nHeinrich Georg Erbsh\u00e4user.\nHeinrich Georg Erbsh\u00e4user apr\u00ec una pasticceria nel 1875. Nel 1886 ide\u00f2 una torta in occasione del sessantacinquesimo compleanno del principe reggente Luitpold successore del re Ludovico II. La torta era formata da otto sottili dischi di pasta biscotto, che dovevano rappresentare gli otto distretti governativi di quel tempo. Gli strati erano uniti tra loro da una crema al burro al cioccolato e infine ricoperta da fondente al cioccolato. Nel 1890 Heinrich Georg Erbsh\u00e4user fu nominato, per i suoi servigi, pasticciere della corte reale bavarese.\nPreparazione.\nLa ricetta originale.\nLa \"Prinzregententorte\" era composta da sottili 7 dischi di pasta biscotto dal diametro di circa 25\u00a0cm, alternati a strati di crema al burro al cioccolato. Lo strato di pasta biscotto veniva spennellato con della marmellata di albicocche e infine tutta la torta viene ricoperta con della glassa al cioccolato.\nLa ricetta oggi.\nLa ricetta originale \u00e8 seguita ancora oggi, ma nelle varianti moderne spesso \u00e8 utilizzato un disco di pan di Spagna come base per la torta. Il numero degli strati della \"Prinzregententorte\" pu\u00f2 variare ma \u00e8 fondamentale che siano almeno sei. Spesso ne vengono utilizzati sette come simbolo degli attuali distretti governativi bavaresi."}
{"id": "5920963", "revid": "1371684", "url": "https://it.wikipedia.org/wiki?curid=5920963", "title": "Chelsea Grin (EP)", "text": "Chelsea Grin \u00e8 il primo EP del gruppo deathcore statunitense Chelsea Grin, pubblicato nel 2008."}
{"id": "5920972", "revid": "767487", "url": "https://it.wikipedia.org/wiki?curid=5920972", "title": "Michael Calfan", "text": "Biografia.\nCalfan nasce nel 1990 a Parigi, in Francia. Fin da piccolo \u00e8 attratto dal mondo dell'elettronica e comincia a creare musica gi\u00e0 a quindici anni.\nIspirato dai Daft Punk e i Modjo, viene scoperto nel 2008 da Bob Sinclair, che lo segnala come uno degli artisti pi\u00f9 promettenti.\nNel 2015 lancia \"Treasured Soul\" per Spinnin' Records, un singolo che far\u00e0 molto successo anche in Italia. Nel febbraio del 2016 esce \"Nobody does it better\". Nel 2020 collabora con Martin Solveig per il brano \"No Lie\", pubblicato anch'esso tramite Spinnin' Records."}
{"id": "5920976", "revid": "110157", "url": "https://it.wikipedia.org/wiki?curid=5920976", "title": "Block Rockin' Beats", "text": "Block Rockin' Beats \u00e8 un singolo del duo di musica elettronica britannico The Chemical Brothers, pubblicato nel 1997 ed estratto dal loro secondo album in studio \"Dig Your Own Hole\".\nNell'ambito dei Grammy Awards 1998 il brano \u00e8 stato premiato nella categoria \"Best Rock Instrumental Performance\"."}
{"id": "5920979", "revid": "363629", "url": "https://it.wikipedia.org/wiki?curid=5920979", "title": "Vaccino anti-encefalite trasmessa da zecche", "text": "Il vaccino anti-encefalite trasmessa da zecche \u00e8 un vaccino utilizzato per prevenire l'encefalite trasmessa da zecche (TBE). \nQuesta malattia \u00e8 particolarmente diffusa nell'Europa Centrale ed Orientale, e nell'Asia Settentrionale. Pi\u00f9 del 87% dei soggetti vaccinati sviluppa l'immunit\u00e0. Non \u00e8 per\u00f2 utile se effettuato in seguito ad un morso di zecca infetta. Viene praticato per mezzo di iniezione intramuscolare.\nL'Organizzazione Mondiale della Sanit\u00e0 (OMS) raccomanda la vaccinazione per tutti i soggetti che vivono in aree dove la malattia \u00e8 comune. In alternativa, il vaccino \u00e8 raccomandato nei soli soggetti ad alto rischio. La raccomandazione \u00e8 di somministrare tre dosi, a cui seguono altre dosi aggiuntive ogni 3-5 anni. Il vaccino \u00e8 utilizzabile nei soggetti di et\u00e0 superiore ad uno o tre anni in base alla formulazione.\nEffetti collaterali gravi sono estremamente rari. Le reazioni avverse minori includono febbre, irritazione e dolore nel sito di iniezione, e sono pi\u00f9 comuni nelle formulazioni pi\u00f9 vecchie. Il vaccino \u00e8 sicuro in gravidanza.\nIl primo vaccino per la TBE \u00e8 stato sviluppato nel 1937. Fa parte della Lista dei Farmaci Essenziali dell'Organizzazione Mondiale della Sanit\u00e0, ovvero i farmaci di maggiore importanza richiesti in un sistema sanitario di base. Il costo per ciascuna dose oscilla fra le 50 e le 70 Sterline Britanniche. Il vaccino non \u00e8 disponibile negli Stati Uniti.\nUsi clinici.\nL'efficacia di questi vaccini \u00e8 ben documentata. \u00c8 stata anche dimostrata la loro capacit\u00e0 di proteggere i topi da un cocktail letale di diversi virus isolati della TBE, ottenuti in un periodo di oltre 30 anni da tutta l'Europa e dalla regione Asiatica dell'ex Unione Sovietica. Inoltre, \u00e8 stato dimostrato che gli anticorpi umani indotti dalla vaccinazione dei soggetti volontari sono stati in grado di neutralizzare tutti i campioni isolati sottoposti al test.\nCalendario vaccinale.\nLa raccomandazione \u00e8 di somministrare due o tre dosi a seconda della formulazione. In genere devono trascorrere da uno a tre mesi dopo la prima dose, e da 5 a 12 mesi prima di somministrare la dose finale. Dosi aggiuntive sono raccomandate ogni 3-5 anni.\nStoria.\nIl primo vaccino per la TBE \u00e8 stato prodotto nel 1937 nel cervello di alcuni topi. A distanza di pi\u00f9 di vent'anni, i vaccini per la TBE hanno iniziato ad essere prodotti da colture cellulari (fibroblasti di embrione di pollo), sviluppati ed utilizzati per immunizzare gli esseri umani nell'ex Unione Sovietica. Un vaccino a virus inattivato \u00e8 stato sviluppato in seguito, dimostrato una maggiore immunogenicit\u00e0 dei precedenti vaccini per la TBE."}
{"id": "5920980", "revid": "83531", "url": "https://it.wikipedia.org/wiki?curid=5920980", "title": "UGC 9618", "text": "Arp 302 (APG 302) \u00e8 una coppia di galassie interagenti situata in direzione della costellazione del Boote alla distanza di 347 milioni di anni luce dalla Terra.\nCatalogata nell'Atlas of Peculiar Galaxies redatto dal Halton Arp nel 1966, per il suo aspetto particolare \u00e8 soprannominta Galassia Punto Esclamativo (Exclamation Point Galaxy).\n\u00c8 formata da due galassie spirali, la UGC 9618 N (da Nord) vista di taglio (edge-on) e la UGC 9618 S (da Sud) vista di faccia (face-on).\nLe due galassie sono particolarmente ricche di gas e sono colte nello stadio iniziale dell'interazione. Dal gas viene sprigionata un'enorme quantit\u00e0 di radiazione infrarossa a causa della massiccia attivit\u00e0 di formazione stellare. Questo tipo di galassie sono infatti del tipo galassia luminosa all'infrarosso (o LIRG).\nIl 20 gennaio 2012 nella galassia UGC 9618 S \u00e8 stata individuata una supernova di tipo Ia catalogata come SN 2012M."}
{"id": "5920986", "revid": "110157", "url": "https://it.wikipedia.org/wiki?curid=5920986", "title": "Elektrobank", "text": "Elektrobank \u00e8 un singolo del duo di musica elettronica britannico The Chemical Brothers, pubblicato nel 1997 ed estratto dal loro secondo album in studio \"Dig Your Own Hole\".\nVideo.\nIl videoclip \u00e8 stato diretto dal regista Spike Jonze e vede la partecipazione della futura moglie Sofia Coppola nel ruolo di una ginnasta."}
{"id": "5920988", "revid": "1543377", "url": "https://it.wikipedia.org/wiki?curid=5920988", "title": "Episodi di Penny Dreadful (terza stagione)", "text": "La terza e ultima stagione della serie televisiva Penny Dreadful, composta da 9 episodi, \u00e8 stata trasmessa sul canale statunitense via cavo Showtime dal 1\u00ba maggio al 19 giugno 2016.\nNegli Stati Uniti, l'episodio \"The Day Tennyson Died\" \u00e8 stato reso disponibile in anteprima dal 24 aprile 2016 sul sito web di Showtime, su YouTube e sui servizi Showtime On Demand e Showtime Anytime.\nIn Italia, gli episodi della stagione sono stati pubblicati settimanalmente su Netflix il giorno dopo la messa in onda statunitense, ad eccezione degli ultimi due episodi, i quali, a causa di complicazioni, sono stati aggiunti al catalogo due giorni dopo la messa in onda americana.\nA partire da questa stagione entrano nel cast principale Patti LuPone e Wes Studi. Simon Russell Beale ricompare come guest star.\nIl giorno in cui mor\u00ec Tennyson.\nTrama.\nRitrovatasi sola a casa di sir Malcolm, senza Dio e i suoi amici, Vanessa cade in uno stato di profonda depressione abbandonandosi alla sporcizia e al decadimento. Viene a visitarla Lyle, in partenza per l'Egitto, il quale le propone di farsi curare da una specialista di sua conoscenza. Intanto Rusk \u00e8 in treno con Ethan, ma un gruppo di uomini armati irrompe nel vagone uccidendo tutti i passeggeri, esclusa Hecate, anche lei sul treno. Gli uomini rapiscono Ethan e fuggono nel deserto. Sir Malcolm scrive una lettera a Vanessa da Zanzibar, dove ha sepolto Sembene. Calibano \u00e8 su una nave bloccata tra ghiacci sperduti; gli uomini dell'equipaggio stanno morendo di fame, quando scorgono un bambino in fin di vita; uno di loro vuole ucciderlo per mangiarlo, ma Calibano glielo impedisce e canta una ninna nanna al bimbo le cui parole gli rievocano un ricordo della sua vita precedente; decide di dar fine alla sofferenza del piccolo spezzandogli il collo, quindi si incammina verso casa. Scampato a un'aggressione da parte di malviventi, sir Malcolm viene invitato a seguire l'uomo che l'ha salvato per aiutare Ethan a scappare; l'uomo, un indiano Apache di nome Kaetenay, cerca di dissuaderlo dal seguire i demoni per aiutarlo a salvare quello che considera suo figlio nel Nuovo Messico. Victor riceve la visita del dottor Henry Jekyll, suo vecchio amico dell'universit\u00e0, a cui rivela la creazione di Calibano e di Lily. Vanessa si reca dalla dottoressa Seward, che da subito inizia ad analizzarla; la donna non si trova a suo agio, ma nota che la dottoressa \u00e8 identica alla sua defunta amica Joan Clayton. Questa ha subito capito la situazione di Vanessa e gliela illustra, consigliandole di provare a spezzare la monotonia delle giornate per uscire dallo stato di depressione. Victor implora Jekyll di aiutarlo a distruggere Lily, ma l'amico rifiuta, cercando di dissuaderlo dal suo intendimento. I due arrivano a un accordo: cercare di addomesticare Lily e farla tornare come prima della trasformazione; in caso di fallimento, dovranno ucciderla. Vanessa visita il museo di storia naturale e, mentre osserva degli scorpioni, viene avvicinata da un uomo che gliene mostra uno albino, rarissimo. L'uomo si chiama Alexander Sweet e gestisce il museo; Vanessa \u00e8 subito attratta dal suo modo di fare e dal suo fascino. Tornata a casa, decide di pulire e tornare alla normalit\u00e0, per poi scrivere una lettera a sir Malcolm in cui descrive lo stato delle cose. Durante la notte il signor Renfield, segretario della dottoressa Seward, viene trascinato in uno scantinato dove \u00e8 accerchiato da un gruppo di vampiri: uno di loro lo morde sul collo e gli ordina di pedinare Vanessa, l'essere dice di chiamarsi Dracula.\nPredatori vicini e lontani.\nTrama.\nDorian e Lily partecipano a uno spettacolo sadomaso illegale in cui un uomo si appresta a torturare la giovanissima prostituta Janine. Dopo aver ucciso tutti gli altri spettatori, fuggono portando via la ragazza. L'ispettore Rusk discute con lo sceriffo federale sulla cattura di Ethan presso Cascabel. Vanessa va alla seduta con la dottoressa Seward, la quale le chiede di raccontarle la sua vita, mentre la registra. Henry Jekyll, preoccupato per la salute di Victor, si offre di aiutarlo e lo invita a visitare il suo laboratorio presso il manicomio di Bedlam. La dottoressa Seward conclude la seduta con Vanessa; addolorata per il racconto della paziente, si offre di aiutarla. Malcolm intanto \u00e8 in viaggio verso l'America insieme a Kaetenay; questi, entrando in tranche, si mette in contatto con Ethan e gli comunica che lo stanno andando a prendere. Vanessa torna al museo dove ritrova il dottor Sweet, mentre Justine si ritrova in casa di Dorian: i due le offrono di vivere con loro e Lily le promette una vita nuova, lontana dalla sordida esistenza che ha condotto finora. Victor assiste all'esperimento su un paziente del manicomio, a cui Henry inietta una sostanza che lo rende docile e tranquillo. Nel frattempo, Vanessa invita il dottor Sweet a una rappresentazione teatrale sulle avventure del Capitan Nemo, mentre Renfield ascolta di nascosto la registrazione della sua seduta con la dottoressa Seward. Alla locanda dove si trova, Ethan aspetta la luna piena per trasformarsi e uccide tutti i presenti, inclusi i suoi rapitori, ma ritrova Hecate. Victor cerca di ribadire i suoi sentimenti a Lily, ma viene respinto definitivamente.\nBene e male si intreccino.\nTrama.\nEthan si ritrova in una stalla a Cascabel con Hecate, la quale gli promette che non si separer\u00e0 mai pi\u00f9 da lui. Durante la seduta, Vanessa ha visioni di alcuni eventi accaduti alla dottoressa Seward e cerca di farle capire che le sue visioni sono tutte connesse e hanno un senso, per lei e per la dottoressa. Al manicomio, nel breve lasso di tempo in cui il paziente rimane calmo grazie alla sostanza iniettata da Henry, Victor lo esamina fin quanto l'uomo torna a uno stato di violenta agitazione finito l'effetto del siero, con sintomi ancora pi\u00f9 accentuati; cos\u00ec, il dottore pensa a un modo per rendere permanente l'effetto della regressione, una volta somministrato il siero a Lily, attraverso l'uso dell'elettricit\u00e0. Mentre sono fuori, Lily e Justine assistono alla repressione di un gruppo di suffragette: questo lascia Lily indifferente, anzi le permette di esprimere la sua opinione sul modo in cui, secondo lei, \u00e8 necessario ambire al dominio sugli uomini, ossia attraverso un silenzioso atto di violenza. Malcolm e Kaetenay, nel frattempo, sono sul treno in viaggio verso Cascabel. Tornato a Londra, Calibano cerca informazioni sull'appartamento dove abitava nella sua vita precedente, ma lo trova abbandonato. Dopo aver cercato la moglie alla fabbrica dove lavora, la segue nel tugurio dove la donna vive con il loro figlioletto ormai gravemente ammalato. Vanessa e Alexander si recano insieme a una fiera, ma nella stanza degli specchi la donna viene presa di mira da un vampiro che prova a farle ricordare il momento in cui aveva gi\u00e0 avuto a che fare con quelle creature, nella \"stanza bianca\" della clinica a Banning. Ethan e Hecate rubano due cavalli per fuggire nel deserto e scappare dall'attentato degli uomini dello sceriffo. Intanto, scioccata per l'accaduto, Vanessa decide di interrompere il rapporto che stava instaurando con Alexander per paura di restare ancora una volta coinvolta in situazioni pericolose e di trascinarvi anche lui. Justine uccide l'uomo che l'aveva comprata anni prima e, ricoperti del suo sangue, lei, Dorian e Lily prendono parte a un'orgia. Vanessa chiede alla dottoressa Seward di ipnotizzarla per poter ricordare gli eventi accaduti nella \"stanza bianca\", cos\u00ec Vanessa si ritrova nella cella, mentre a portarle da mangiare viene l'uomo che poi \u00e8 diventato Calibano.\nUn filo d'erba.\nTrama.\nAttraverso un lungo flashback, Vanessa ricorda i momenti passati in manicomio con un assistente come unico referente; visto che la donna si rifiuta di mangiare, l'uomo \u00e8 costretto a somministrarle liquidi con la forza, mentre i medici le fanno cure idroterapeutiche; a causa dei suoi attacchi violenti, le mettono la camicia di forza. Durante una conversazione con l'assistente, Vanessa vede il diavolo nei suoi occhi e comincia ad agitarsi; allora interviene la dottoressa, la quale le spiega che si trova in uno stato di trance, in cui le funzioni del corpo si sono slegate da quelle della mente e cerca di incoraggiarla per farsi forza e uscire da quello stato. Una sera l'assistente fa visita a Vanessa con degli oggetti portati da casa, come trucchi e libri: cos\u00ec, inizia a pettinarla, truccarla e a leggerle un libro di poesie, mentre lei piange in silenzio. Il tormento della donna aumenta nel momento in cui la visitano Satana e Dracula, entrambi incarnati nel corpo dell'assistente; i due cercano di convincerla a cedersi a loro, ma lei riesce a respingerli pronunciando formule in \"Verbis Diablo\". L'assistente passa a salutarla per l'ultima volta, prima di andarsene, e ne approfitta per esprimerle il suo amore. Vanessa si ritrova nella stanza della dottoressa, stremata ma lucida; finalmente ha capito l'identit\u00e0 del suo persecutore: Dracula.\nQuesto mondo, il nostro inferno.\nTrama.\nEthan e Hecate continuano a fuggire nel deserto, mentre Malcolm e Kaetenay li cercano. Victor intanto somministra al paziente, come siero, una soluzione elettrificata di lunga durata per curarlo in maniera definitiva. Hecate ascolta la storia di Ethan, che racconta di come abbia sterminato la famiglia di Kaetenay quando era arruolato nell'esercito, e lo convince a unirsi a lei per servire il Diavolo: lui accetta, cos\u00ec la donna esegue un rito e con il sangue di Ethan richiama i serpenti che uccidono gli uomini di Rusk, accampati poco pi\u00f9 sotto. Durante il loro viaggio nel deserto, i due si ritrovano appiedati e senza pi\u00f9 acqua; vengono finalmente raggiunti da Malcolm a cui si aggiungono anche gli uomini Rusk e lo sceriffo, che prendono Ethan. Kaetenay viene lasciato a morire proprio per volere di Ethan. Malcolm, insieme a Ethan e Hecate, viene portato a casa del padre nel suo ranch; l'uomo chiede a sir Malcolm di aiutarlo per fare in modo che il figlio resti con lui. Poi mostra a Ethan la chiesetta dove si era consumato lo sterminio della sua famiglia a opera degli indiani Apache e gli chiede di pentirsi, pena la morte, ma Ethan si rifiuta.\nCome una bestia feroce.\nTrama.\nLo sceriffo e l'ispettore Rusk dichiarano Ethan, il padre e Hecate in arresto, mentre Dracula prende informazioni da Renfield riguardo a Vanessa, la quale chiede al professor Lyle, in partenza per l'Egitto, un contatto con qualcuno con cui possa consultarsi e questi le indica Catriona Hartdegan, abile tiratrice di scherma e tanatologa, cio\u00e8 studiosa della morte. Un gruppo di prostitute, a casa di Dorian, assiste alla spiegazione di Lily sul modo in cui rendersi libere dalla supremazia degli uomini, usando Dorian come modello. Calibano assiste il figlio malato di tisi, ma quando il bambino apre gli occhi si spaventa e lo fa scappare. Vanessa incontra Catriona e le chiede di aiutarla a difendersi da Dracula. Nel frattempo, Victor cerca di entrare di soppiatto in casa di Dorian, ma viene sorpreso da Justine e le altre e portato da Lily, la quale decide di non ucciderlo per usarlo per eventuali servizi. Durante una cena, il padre di Ethan costringe il figlio a pregare prima di mangiare: questi invoca il Padre nostro, ma rinnega Dio; il padre, allora, uccide lo sceriffo sparandogli. Vanessa confida al dottor Sweet il suo timore di essere perseguitata: l'uomo le promette di difenderla e rimanerle accanto; la donna, allora, decide di concedersi a lui. Intanto, a casa di Ethan scoppia una sparatoria in cui muoiono l'ispettore Rusk e i suoi uomini. Kaetenay \u00e8 vivo e aiuta Malcolm e gli altri a salvarsi, ma Hecate viene colpita mortalmente da una pallottola. Il padre di Ethan cerca di farlo uccidere dai suoi uomini, ma questi ha la meglio; allora cerca di convincerlo a farla finita, ma Ethan si rifiuta: interviene Malcolm, che uccide l'uomo.\nBassa marea.\nTrama.\nLily assiste alla sepoltura di una bambina e assicura la madre che i giorni di sofferenza stanno per finire, per poi portare dei fiori davanti a una piccola lapide con il nome di Sarah Croft. Calibano chiede a Vanessa un sostegno morale per cercare di capire come farsi accettare dalla famiglia ritrovata; lei allora gli parla del periodo nella clinica di Benning e di come i due avessero stretto un forte legame, ma lui non ricorda. Kaetenay cerca di convincere invano Ethan a restare nel ranch e ha la visione di un futuro nefasto per Vanessa, se l'uomo dovesse tornare a Londra. Durante una cena da Dorian, Lily incita le invitate a ribellarsi e a uccidere un qualsiasi uomo che si dimostri crudele nei loro confronti; Dorian non \u00e8 convinto che sia la scelta migliore e il comportamento di Lily lo lascia turbato. Calibano finalmente riesce a incontrare la moglie Marjorie, che \u00e8 felice di rivederlo: i due si riuniscono e lui le racconta tutta la sua storia; la moglie, allora, lo porta dal figlio Jack che abbraccia il padre commosso. Durante il viaggio di ritorno, Kaetenay ha una visione nella quale entra in contatto telepatico con Vanessa, scoprendo che la donna appartiene gi\u00e0 per met\u00e0 a Dracula. Quella notte, Catriona fa visita a Vanessa per discutere su come riuscire a identificare e uccidere il Drago. Dorian, intanto, esprime il suo disappunto per quello che sta facendo Lily e, d'accordo con Henry e Victor, la narcotizza per portarla nel laboratorio del manicomio e somministrarle il siero che la guarisca. Nel frattempo Vanessa si dirige al museo per uccidere Alexander, che ormai ha capito essere Dracula, ma nel momento in cui questi le ribadisce il suo amore, non ne ha pi\u00f9 il coraggio; si convince che potr\u00e0 vivere una vita piena accanto a lui, senza bisogno di cercare di essere accettata dagli altri per ci\u00f2 che \u00e8: un essere emarginato, diverso, ripugnante. Alla fine cede e offre il collo a Dracula, unendosi cos\u00ec a lui in maniera definitiva.\nNotte perenne.\nTrama.\nLa dottoressa Seward scopre Renfield che ascolta le registrazioni di Vanessa e l'uomo le comunica l'avvenuta unione di lei con Dracula, mentre un'infinit\u00e0 di rospi risalgono dalle tubature del lavello. Ethan, Malcolm e Kaetenay tornano a Londra, ma non trovano nessuno in citt\u00e0, solo una fitta nebbia velenosa; allora cercano Vanessa in casa e Ethan trova un lupo morto nella sua stanza. Malcolm trova una donna nello studio pensando si tratti di Vanessa, ma questa lo aggredisce, insieme ad altri che attaccano i due uomini di sotto; interviene Catriona ad aiutarli. Nel frattempo Dorian caccia di casa tutte le prostitute e riferisce a Justine il piano per domare Lily; la ragazza decide di farla finita e si lascia uccidere da Dorian, che le spezza il collo. Victor cerca di convincere Lily a farsi somministrare il siero, ma lei gli racconta la storia della sua vita precedente quando era una prostituta e di come abbia perso l'unica figlia che aveva. Victor cede, commosso, e libera Lily che scappa in lacrime. Ethan viene portato in un mercato abbandonato in cerca di Vanessa, ma viene aggredito da Dracula e dalle sue creature; l'uomo viene aiutato da Kaetenay ed entrambi, trasformati in lupi, si uniscono nella lotta.\nBenedetta oscurit\u00e0.\nTrama.\nUna donna canta una ninna nanna al suo bambino, mentre il piccolo Jack muore nel sonno. Dracula teme l'arrivo di Ethan quale segugio di Dio, suo nemico giurato dall'alba dei tempi, ma Vanessa gli promette che porr\u00e0 fine a tutto ci\u00f2 occupandosi personalmente della faccenda. La dottoressa Seward, Malcolm e Catriona visitano Renfield al manicomio; questi porta la dottoressa nel covo di Dracula attraverso l'ipnosi. Lily torna a casa e trova Justine morta sul pavimento: cos\u00ec, decide di dire addio a Dorian che rimane solo nella sua grande casa. Henry esprime il suo disappunto per la scelta di Victor nei confronti di Lily e gli riferisce la morte del padre di cui diventer\u00e0 l'erede con il nome di Mr. Hide. Marjorie chiede a Calibano di contattare Victor per far tornare in vita Jack, ma il marito non vuole, sapendo che il figlio soffrirebbe come \u00e8 successo a lui; allora la moglie gli intima di farlo o di non farsi pi\u00f9 vedere. Malcolm, la dottoressa Seward e gli altri si dirigono sul luogo indicato da Renfield e trovano Dracula. Ethan approfitta del momento di confronto per cercare Vanessa e la trova in una cripta; la donna lo supplica di finire il tormento e ucciderla: cos\u00ec i due si scambiano un bacio e pregano, prima che Ethan prema il grilletto. Mentre la sua voce fuori campo recita alcuni versi dall'ode \"Intimations of Immortality\" di William Wordsworth, Calibano consegna il corpo senza vita di Jack al Tamigi e segue da lontano la processione funebre di Vanessa. Rimasto solo nel cimitero, si inginocchia commosso di fronte alla tomba della donna."}
{"id": "5920995", "revid": "287204", "url": "https://it.wikipedia.org/wiki?curid=5920995", "title": "710 (numero)", "text": "Settecentodieci (710) \u00e8 il numero naturale dopo il 709 e prima del 711."}
{"id": "5920996", "revid": "1263156", "url": "https://it.wikipedia.org/wiki?curid=5920996", "title": "Settecentodieci", "text": ""}
{"id": "5920998", "revid": "481666", "url": "https://it.wikipedia.org/wiki?curid=5920998", "title": "A Sister's Love", "text": ""}
{"id": "5921000", "revid": "729019", "url": "https://it.wikipedia.org/wiki?curid=5921000", "title": "Umberto Pierantoni (prefetto)", "text": "Biografia.\nLaureato in giurisprudenza, funzionario dal 1956 della Polizia di Stato, dall'Ufficio affari riservati nel 1978 passa al SISDE e nel 1985 diviene capo del II reparto. Nominato prefetto nel febbraio 1987, \u00e8 stato nominato direttore della Direzione centrale della polizia di prevenzione del ministero dell'Interno. Dal gennaio 1992 \u00e8 stato vice capo della Polizia vicario, fino al luglio 1994 quando \u00e8 nominato segretario generale del Comitato esecutivo per i servizi di informazione e sicurezza, che regge fino all'ottobre 1996. In quella data \u00e8 nominato Ispettore Generale di Amministrazione del ministero dell'interno."}
{"id": "5921001", "revid": "1652635", "url": "https://it.wikipedia.org/wiki?curid=5921001", "title": "Husayn III d'Algeri", "text": "Biografia.\nNato nel 1765, Husayn venne nominato \"dey\" di Algeri il 1\u00ba marzo 1818, succedendo nella carica a Ali V ibn Ahmed.\nAvvi\u00f2 inizialmente una politica di conciliazione con gli europei, liberando alcuni ostaggi e garantendo la libert\u00e0 di culto agli ebrei. Non pot\u00e9 per\u00f2 esimersi dall'appoggiare l'Impero ottomano nella contesa con gli occidentali e cos\u00ec, nel 1827, invi\u00f2 la sua flotta in soccorso alla marina ottomana nello scontro con la marina britannica, la marina francese e la marina russa. Le navi barbaresche, come il resto della flotta turca, vennero spazzate vie nella battaglia di Navarino.\nL' \"Incidente del Ventaglio\".\nHusayn non aveva per\u00f2 inviato in soccorso al sultano tutta la sua flotta. Gravi questioni impegnavano infatti la mente del \"dey\", quell'anno.\nHusayn aveva chiesto alla Francia di saldare un debito contratto nel 1799 per acquisti di rifornimenti per le truppe napoleoniche durante la campagna d'Egitto. Il debito in questione riguardava un non ben precisato carico di grano venduto da due mercanti ebrei, tali Bacri Boushnak, che, a distanza di anni, indicavano questa perdita come cagione della loro impossibilit\u00e0 di pagare alcuni debiti da loro contratti con il \"dey\" stesso. Il console francese, Pierre Deval, aveva rifiutato di dare una risposta soddisfacente ad Husay che era arrivato a sospettare l'esistenza di un complotto, coinvolgente Deval ed i due mercanti ebrei, quando il nipote di Deval, Alexander, console francese ad Annaba, aveva avviato una parallela campagna di fortificazione militare gallicana presso Annaba e El Kala. Il 29 aprile 1827, durante un ulteriore colloquio, il \"dey\", in un impeto di rabbia, aveva finito con il colpire Deval con il suo ventaglio. Carlo X di Francia, desideroso di aumentare il suo prestigio e la sua popolarit\u00e0 con manovre politico-militari \"patriottiche\", us\u00f2 questo come pretesto per avviare un blocco contro il porto di Algeri. Husayn invi\u00f2 ripetutamente le sue navi contro la flotta francese, non riuscendo per\u00f2 a rompere l'embargo. Nel 1829, la Francia invi\u00f2 un ambasciatore al \"dey\" con una proposta per i negoziati ma questi rispose con il fuoco dei cannoni diretto verso una delle navi del blocco, dando agli europei il pretesto per un'azione militare pi\u00f9 energica.\nL'invasione francese.\nNel maggio del 1830 l'esercito francese part\u00ec da Tolone alla volta dell'Algeria, dove il 14 giugno sbarc\u00f2 la forza di terra agli ordini di Bourmont a circa 25 chilometri ad ovest da Algeri. Mentre l'esercito incontrava una minima resistenza da parte degli algerini, la flotta navale francese sotto il comando dell'ammiraglio Guy-Victor Duperr\u00e9 attacc\u00f2 Algeri via mare la citt\u00e0, dando il via a quella che si sarebbe trasformata nell'invasione di Algeri. I francesi entrarono in Algeri il 5 luglio e dopo soli due giorni la citt\u00e0 capitol\u00f2 definitivamente.\nL'esilio.\nIl 15 luglio, Husay, accompagnato dalla famiglia, dal suo seguito e dal suo \"harem\", sal\u00ec a bordo del bastimento francese \"Giovanna d'Arco\" e fece rotta per Napoli. Vistasi negata la possibilit\u00e0 di riparare in Francia, molto probabilmente per evitare le ire del sultano ottomano Mahmud II, sost\u00f2 in Italia per tre anni salvo poi portarsi ad Alessandria d'Egitto, alla corte del vicer\u00e9 Mehmet Ali, ove mor\u00ec nel 1838."}
{"id": "5921002", "revid": "110157", "url": "https://it.wikipedia.org/wiki?curid=5921002", "title": "Let Forever Be", "text": "Let Forever Be \u00e8 un singolo del duo di musica elettronica britannico The Chemical Brothers, pubblicato nel 1999 ed estratto dall'album \"Surrender\".\nAl brano ha partecipato, come coautore e cantante, Noel Gallagher degli Oasis.\nVideo.\nIl videoclip della canzone \u00e8 stato diretto dal regista francese Michel Gondry."}
{"id": "5921024", "revid": "1543377", "url": "https://it.wikipedia.org/wiki?curid=5921024", "title": "Oreste (H\u00e4ndel)", "text": "Oreste (\"Orestes\", HWV A11, HG 48/102) \u00e8 un'opera di Georg Friedrich H\u00e4ndel in tre atti. Il libretto in italiano \u00e8 di anonimo, adattato da \"L'Oreste\" di Giangualberto Barlocci (1723, Roma), che a sua volta era stato adattato da \"Ifigenia in Tauride\" di Euripide.\nQuest'opera \u00e8 un \"pasticcio\" (pastiche), il che significa che la musica delle arie \u00e8 stata assemblata da lavori precedenti, soprattutto altre opere e cantate anche di H\u00e4ndel stesso. I recitativi e parti di danze sono gli unici pezzi originali composti appositamente per questo lavoro. H\u00e4ndel aveva messo insieme opere simili prima, unendo la musica di arie preesistenti alle nuove parole, ma questa fu la prima volta che fece un'opera in questo modo, utilizzando interamente la propria musica. Assembl\u00f2 una raccolta delle sue arie degli anni precedenti, che vanno da \"Agrippina\" del 1709 a \"Sosarme\" del 1732, unendo la musica preesistente senza soluzione di continuit\u00e0 con i recitativi di recente scritti, per creare un nuovo dramma musicale.\nL'opera \u00e8 in italiano, sebbene scritta ed eseguita in Inghilterra. Il ruolo principale fu scritto per il castrato Giovanni Carestini. Viene al giorno d'oggi eseguita indifferentemente da un controtenore o da un soprano.\nStoria delle esecuzioni.\nL'opera debutt\u00f2 al Covent Garden Theatre il 18 dicembre 1734. Una notizia nella stampa locale diceva:\nIl lavoro fu eseguito tre volte durante tutta la vita di H\u00e4ndel e fu ripreso per la prima volta solo nel 1988. Fra le altre esecuzioni, \"Oreste\" fu messo in scena dal English Bach Festival al Linbury Studio Theatre nella Royal Opera House, Londra nel 2000, e fu messo in scena per la prima americana negli USA alla Juilliard School nel 2003.\nRuoli.\nOrchestra.\nLa partitura dell'opera \u00e8 scritta per due oboi, due corni, archi, liuto e gli strumenti del basso continuo: (violoncello, liuto, clavicembalo).\nTrama.\nAnni prima che si svolgano i fatti raccontati in quest'opera, la giovane principessa Ifigenia aveva scampato la morte cui era destinata per un sacrificio dalla mano stessa di suo padre, Agamennone. All'ultimo momento la dea Diana, alla quale il sacrificio doveva essere fatto, era intervenuta e aveva sostituito Ifigenia sull'altare con un cervo, salvando la ragazza e trascinandola via a Tauride. \u00c8 stata poi fatta sacerdotessa nel tempio di Diana a Tauride, una posizione in cui aveva il compito raccapricciante di sacrificare ritualmente gli stranieri che sbarcavano sulle coste del re Toante.\nIfigenia odia la sua servit\u00f9 religiosa forzata e ha avuto un sogno profetico di suo fratello minore Oreste e crede che sia morto. Nel frattempo, Oreste ha ucciso la madre Clitennestra per vendicare il padre Agamennone con l'aiuto del suo amico Pilade. Egli viene perseguitato dalle Erinni per aver commesso il reato e passa attraverso attacchi periodici di follia.\nA questo materiale mitologico tratto da Ifigenia in Tauride di Euripide, \"Oreste\" aggiunge il personaggio della moglie di Oreste Hermione, che lo cerca per aiutarlo nel suo tentativo di recuperare la sua mente e la pace dello spirito, e aggiunge anche un altro personaggio, Filotete, non presente nella tragedia di Euripide.\nAtto 1.\nBosco Sacro di Diana con una statua della dea - Oreste \u00e8 tormentato sia dal rimorso personale per l'uccisione di sua madre che dalle Furie. Vagando per il mondo in una ricerca inquieta per trovare sollievo, \u00e8 naufragato sulla costa della Tauride. Egli prega la dea per la pace ed il perdono (Aria:\"Pensieri, voi mi tormentate\"). Ifigenia entra con un seguito di sacerdoti e non riconosce lo sconosciuto come suo fratello, che lei non ha visto fin dall'infanzia e che crede essere morto (Aria:\"Bella calma\"). \u00c8 dovere di Ifigenia sacrificare sconosciuti che compaiono nel regno di Diana, ma lei non lo vuole fare e consiglia lo straniero di rifugiarsi nel tempio di Diana, al che lui acconsente (Aria:\"Agitato da fiere tempeste\"). Filotete, capitano delle guardie del re Toante, che \u00e8 innamorato di Ifigenia e lei di lui, arriva e promette di aiutarla a cercare di salvare il giovane straniero dalla morte, per cui Ifigenia gli \u00e8 grato (Aria:\"Dirti vorrei\"). Rimasto solo, Filotete \u00e8 felice che Ifigenia si fidi che lui l'aiuti ed attende il suo amore come un premio (Aria:\"Orgogliosetto va l'augelletto\").\nUn porto con le navi alla fonda - Ermione \u00e8 arrivato in Tauride, alla ricerca del marito Oreste (Aria:\"Io sperai di veder il tuo volto\"). Lei incontra Pilade, fedele amico di Oreste, ma vengono entrambi arrestati da Filotete come stranieri. Re Toante decreta che a norma di legge sia Ermione e Pilade devono essere messi a morte come sacrifici umani alla dea Diana, ma cambia idea, ed ordina che solo Pilade sar\u00e0 ucciso. Rimasto solo con Ermione, lui le dice che \u00e8 innamorato di lei e salver\u00e0 la sua vita se lei sar\u00e0 sua. Lei rifiuta questa offerta, al che lui la mette in guardia di stare attenta alla sua ira (Aria:\"Pensa ch'io sono\"). Rimasto solo, Ermione si lamenta del suo destino (Aria:\"Dite pace e fulminate\"). L'atto si conclude con una serie di danze per i marinai greci.\nAtto 2.\nIl piazzale del tempio di Diana - L'atto comincia con una sinfonia iniziale. Oreste \u00e8 nel tempio dove ha trovato rifugio per consiglio di Ifigenia, quando vede il suo amico Pilade trascinato in catene pronto per essere sacrificato alla dea. Oreste giura che combatter\u00e0 per salvare il suo amato amico (Aria: \"Empio, se mi dai vita\"). Ifigenia interviene tuttavia, e sfruttando l'amore di Filotete per lei, lo persuade a consentire a Oreste di lasciare il tempio liberamente (Aria: \"Se'l caro figlio\"). Oreste \u00e8 riluttante a lasciare Pilade in pericolo, ma Pilade insiste perch\u00e9 Oreste salvi se stesso (Aria: \"Caro amico, a morte io vo\"), e viene poi portato via. In Un recitativo accompagnato e aria, Oreste si scaglia contro gli dei per la loro crudelt\u00e0 (Aria: \"Un interrotto affetto\").\nGiardino reale con un cancello che porta al mare - Ifigenia mostra ad Oreste la strada per il mare e lo spinge a fuggire (Aria: \"Sento nell'alma\"). Da solo, Oreste esprime i suoi ringraziamenti agli dei per avergli inviato la \"nobile vergine\" che lo ha salvato, ma si sente in colpa per aver lasciato il suo amico Pilade in pericolo di morte (Aria: \"Dopo l'orrore\"). Ermione ha seguito i passi di Oreste ed \u00e8 felice di aver trovato il marito (Aria: \"Vola l'augello\"). Re Toante entra e vedendoli abbracciati ordina che vengano giustiziati. Oreste ed Ermione si salutano l'un l'altro affettuosamente e si dicono addio (Duetto: \"Ah, mia cara\"). Un insieme di danze conclude l'atto.\nAtto 3.\nLa stanza del Re - Toante offre a Ermione di liberare lei e Oreste se lei sar\u00e0 sua (Aria: \"Tu di piet\u00e0 mi spogli\") Lei disprezza questa offerta, preferendo le catene e la morte e, rimasta sola, si lamenta per il suo crudele destino (Aria:\"Piango dolente il sposo\").\nIl tempio di Diana con un altare e una statua - Ifigenia, il cui compito sar\u00e0 quello di sacrificare ritualmente vittime umane, vorrebbe invece poter morire lei (Aria: \"Mi lagner\u00f2, tacendo\"). Viene portato Oreste per essere sacrificato e Ifigenia ora lo riconosce come suo fratello. Ermione e poi il re arrivano e lei gli chiede piet\u00e0, come fa Pilade che si offre di morire al posto di Oreste. Toante respinge tali richieste, anche quando Ifigenia rivela che Oreste \u00e8 suo fratello. Il Re le ordina di uccidere sia Oreste che Pilade, ma Ifigenia minaccia invece di ucciderle lui invece, aiutata in questo da Filotete. Ne consegue un combattimento e il re viene ucciso. I sacrifici umani saranno ora terminati, fratello e sorella, marito e moglie possono essere riuniti. Oreste esprime la sua gioia (Aria: \"In mille dolci modi\"). Una suite di danze segue, poi un coro conclusivo con tutti che festeggiano il buon esito degli eventi.\nContesto e analisi.\nH\u00e4ndel, di origine tedesca, dopo aver trascorso una parte della carriera iniziale in Italia, nella composizione di opere e altra musica, si stabil\u00ec a Londra, dove nel 1711 aveva portato l'opera italiana per la prima volta con la sua opera Rinaldo, che aveva riscosso un enorme successo. \"Rinaldo\" aveva creato una vera e propria mania per l'opera seria italiana a Londra, una forma musicale all'epoca basata prevalentemente sulle arie solistiche per i cantanti virtuosi. Nel 1719, H\u00e4ndel fu nominato direttore musicale di un'organizzazione chiamata la Royal Academy of Music, non collegata con l'attuale conservatorio di Londra, una societ\u00e0 sotto la protezione del re per la produzione di opere italiane a Londra. H\u00e4ndel non doveva solo comporre opere, ma assumere i cantanti migliori, supervisionare l'orchestra e i musicisti e adattare le opere provenienti dall'Italia per le esecuzioni a Londra.\nLa Royal Academy of Music fall\u00ec alla fine della stagione 1728-1729, in parte a causa degli enormi compensi pagati ai cantanti pi\u00f9 in vista. H\u00e4ndel entr\u00f2 in societ\u00e0 con John James Heidegger, l'impresario teatrale che deteneva il contratto di locazione del King's Theatre di Haymarket, dove venivano rappresentate e diede vita ad una nuova compagnia d'opera con una nuova prima donna, Anna Maria Strada.\nNel 1733 fu fondata una seconda compagnia d'opera, L'Opera della Nobilt\u00e0, per rivaleggiare con H\u00e4ndel, impiegando molti degli ex cantanti di H\u00e4ndel, tra cui il celebre castrato Senesino. Il contratto di locazione di H\u00e4ndel al King's Theatre di Haymarket era scaduto alla fine della stagione 1733-1734 e l'Opera della Nobilt\u00e0 si trasfer\u00ec in quella che era stata la casa artistica di H\u00e4ndel per anni. Oltre al Senesino, l'azienda d'opera rivale aveva anche assunto il celebre castrato Farinelli, che ha creato una sensazione. Questi furono considerati gravi contrattempi per H\u00e4ndel come l'autore francese Antoine Fran\u00e7ois Pr\u00e9vost scrisse nel 1734:\nma, imperterrito, H\u00e4ndel si trasfer\u00ec in un nuovo teatro, il Theatre Royal Covent Garden, costruito da John Rich in gran parte del ricavato della grande successo de L'opera del mendicante che aveva parodiato l'opera italiana del genere che H\u00e4ndel aveva scritto per Londra. Rich aveva dotato il suo nuovo teatro delle ultime tecnologie in macchine da palcoscenico e anche impiegato una troupe di ballerini, che non c'erano al King's Theatre di Haymarket. H\u00e4ndel apr\u00ec la sua prima stagione al Covent Garden con una rielaborazione del suo precedente \"Il Pastor Fido\" con un prologo completamente nuovo, Tersicore, con la ballerina francese di fama internazionale Marie Sall\u00e9. Il pasticcio \"Oreste\", che segu\u00ec, prevede anche delle danze a differenza delle opere che H\u00e4ndel aveva precedentemente composto per Londra. Anna Strada, sola fra le star della compagnia precedente di H\u00e4ndel che non aveva disertato per andare alla compagnia d'opera rivale, era nel cast di \"Oreste\", com'era stata in tutte le grandi opere vocali di H\u00e4ndel dal 1729 al 1737. Fu raggiunta dal celebre castrato Carestini, del quale Charles Burney, musicologo XVIII secolo scrisse:\nUn altro che si un\u00ec al cast di \"Oreste\" c'era il diciassettenne tenore John Beard, che in questa stagione inizi\u00f2 una collaborazione con H\u00e4ndel che dur\u00f2 fino alla fine della vita del compositore, creando molti ruoli nelle sue opere. Un conoscente di H\u00e4ndel scrisse al suo amico in quel periodo:\nRegistrazioni.\nMary-Ellen Nesi (Oreste), Maria Mitsopoulou (Ermione), Mata Katsuli (Iphigenia), Antonis Koroneos (Pilade), Petros Magoulas (Toante), Nicholas Spanos (Filotete).Camerata Stuttgart, George Petrou, direttore. CD:MDG Cat:LC 6768 registrato 2003."}
{"id": "5921025", "revid": "110157", "url": "https://it.wikipedia.org/wiki?curid=5921025", "title": "It Began in Afrika", "text": "It Began in Afrika \u00e8 un singolo del duo di musica elettronica britannico The Chemical Brothers, pubblicato nel 2001 ed estratto dall'album \"Come with Us\"."}
{"id": "5921028", "revid": "287204", "url": "https://it.wikipedia.org/wiki?curid=5921028", "title": "711 (numero)", "text": "Settecentoundici (711) \u00e8 il numero naturale dopo il 710 e prima del 712."}
{"id": "5921029", "revid": "1263156", "url": "https://it.wikipedia.org/wiki?curid=5921029", "title": "Settecentoundici", "text": ""}
{"id": "5921031", "revid": "481666", "url": "https://it.wikipedia.org/wiki?curid=5921031", "title": "Billy's Stratagem", "text": ""}
{"id": "5921034", "revid": "767487", "url": "https://it.wikipedia.org/wiki?curid=5921034", "title": "Kenny Morris", "text": "Kenny Morris (al secolo Kenneth Ian Morris, 1\u00ba febbraio 1957), nato ad Essex, figlio di genitori di origine irlandese e vissuto dal 1973 a Londra, \u00e8 stato il primo batterista in studio di Siouxsie and the Banshees.\nHa fatto parte del gruppo da gennaio 1977 a settembre 1979, suonando sugli album \"The Scream\", \"Join Hands\" e in varie Peel Sessions. Ha anche co-composto il singolo \"Hong Kong Garden\".\nMorris ha frequentato il College di Sant'Ignazio a Enfield, dove \u00e8 diventato amico del futuro collaboratore e regista John Maybury. Ha frequentato poi il Barnet College di Londra. Ha studiato anche belle arti e cinematografia al Politecnico Nord Est di Londra. Stava frequentando la Scuola Camberwell di Arti e Mestieri quando si \u00e8 unito alla band.\nDopo aver lasciato i Banshees, Morris \u00e8 tornato agli studi precedenti, poi ha lavorato come batterista con Helen Terry e altri musicisti per scenografie teatrali dal vivo. Nel 1987 ha composto il maxi single \"La Main Morte\" per la Temple Records, con la voce di Doroth\u00e9e Lalanne, John Maybury alle percussioni e Jean-Pierre Baudry alle tastiere.\nDal 1993 risiede a Cork, in Irlanda."}
{"id": "5921036", "revid": "110157", "url": "https://it.wikipedia.org/wiki?curid=5921036", "title": "Star Guitar", "text": "Star Guitar \u00e8 un singolo del duo di musica elettronica britannico The Chemical Brothers, pubblicato nel 2002 ed estratto dall'album \"Come with Us\".\n\u00c8 presente nel videogioco \"WRC II Extreme\".\nVideo.\nIl videoclip della canzone \u00e8 stato diretto da Michel Gondry."}
{"id": "5921037", "revid": "1543377", "url": "https://it.wikipedia.org/wiki?curid=5921037", "title": "Pattinaggio di velocit\u00e0 agli VIII Giochi olimpici invernali - 10000 m maschile", "text": "La competizione dei 10000 m maschili di pattinaggio di velocit\u00e0 agli VIII Giochi olimpici invernali si \u00e8 svolta il giorno 27 febbraio 1960 sulla pista del \"Olympic Skating Rink\" a Squaw Valley."}
{"id": "5921041", "revid": "2161114", "url": "https://it.wikipedia.org/wiki?curid=5921041", "title": "Domenico Colao", "text": "Biografia.\nNato a Monteleone Calabro (oggi Vibo Valentia), mor\u00ec nel policlinico di Roma dove non super\u00f2 un intervento chirurgico a cui fu sottoposto, lasciando tre figli, Teresa, Ernesto e Beniamino detto Mino, famoso giornalista con cittadinanza francese, ritiratosi negli ultimi anni di vita nella provincia romana. Nel '42 l'artista fu chiamato ad affrescare il salone centrale del Museo delle Arti e Tradizioni popolari per l'Esposizione Universale di Roma: Colao vi raffigur\u00f2 la \"Battitura del grano,\" unico suo esempio di pittura a fresc. Nella Pinacoteca Barbella, Chieti, le opere: La Casa del pescatore, Il pino solitario, Barche su una spiaggia calabrese, Paesaggio calabrese; nella Galleria Comunale di Arte Moderna, Roma, La raccolta del granturco, Autoritratto e due Paesaggi. Sue opere nella rassegna La Divina Bellezza, complesso del San Giovanni, Catanzaro, 2002. Nel 2006 nel Museo Archeologico Statale, Castello di Vibo Valentia \u00e8 stata organizzata un'importante retrospettiva, con catalogo a cura di Alessandro Masi, Leonardo Passarelli, Mauro Minervino e Tonino Sicoli, Ed. Regione Calabria. Lett.: Tonino Sicoli, Il Quotidiano di Calabria, 8 febbraio 2009."}
{"id": "5921043", "revid": "287204", "url": "https://it.wikipedia.org/wiki?curid=5921043", "title": "Nazionale Under-19 di calcio della Slovacchia", "text": "La nazionale slovacca di calcio Under-19 \u00e8 la rappresentativa calcistica Under-19 della Slovacchia ed \u00e8 posta sotto l'egida della Federazione calcistica slovacca. La squadra partecipa ai campionati europei che si tengono a distanza di due anni.\nLa nazionale esord\u00ec internazionalmente nel 1995 dove raggiunse il quinto posto in classifica."}
{"id": "5921044", "revid": "265038", "url": "https://it.wikipedia.org/wiki?curid=5921044", "title": "Coppa dei Campioni 1966-1967 (Hockey su pista)", "text": ""}
{"id": "5921046", "revid": "110157", "url": "https://it.wikipedia.org/wiki?curid=5921046", "title": "The Golden Path", "text": "The Golden Path \u00e8 un singolo del duo di musica elettronica britannico The Chemical Brothers, pubblicato nel 2003 ed estratto dalla raccolta \"Singles 93-03\". Il brano vede la collaborazione del gruppo rock statunitense The Flaming Lips.\nVideo.\nIl videoclip della canzone \u00e8 stato diretto da Chris Milk e interpretato da Fran Kranz."}
{"id": "5921050", "revid": "110157", "url": "https://it.wikipedia.org/wiki?curid=5921050", "title": "Get Yourself High", "text": "Get Yourself High \u00e8 un singolo del duo di musica elettronica britannico The Chemical Brothers, pubblicato nel 2003 ed estratto dalla raccolta \"Singles 93-03\". Il brano vede la collaborazione del rapper canadese k-os.\nVideo.\nIl videoclip della canzone \u00e8 stato diretto dal regista Joseph Kahn."}
{"id": "5921051", "revid": "271907", "url": "https://it.wikipedia.org/wiki?curid=5921051", "title": "Sila tr\u00ebch", "text": "Sila tr\u00ebch (\"Il potere di tre\"; in cirillico \"\u0421\u0438\u043b\u0430 \u0442\u0440\u0451\u0445\") \u00e8 il terzo album in studio della girl band russa Serebro, uscito il 27 maggio 2016 sull'etichetta discografica Monolit Records. Include 15 canzoni in russo e in inglese insieme ad un remix.\nIl titolo dell'album, che inizialmente doveva chiamarsi \"925\" e che sarebbe dovuto uscire alla fine del 2015, \u00e8 stato confermato insieme alla copertina e alla lista tracce il 26 aprile 2016."}
{"id": "5921056", "revid": "767487", "url": "https://it.wikipedia.org/wiki?curid=5921056", "title": "John Valentine Carruthers", "text": "John Valentine Carruthers, nato nel 1958 a Wortley, South Yorkshire, \u00e8 un musicista, chitarrista e compositore inglese. Ha suonato con i Clock DVA nei primi anni '80, poi \u00e8 diventato chitarrista di Siouxsie and the Banshees nel maggio 1984.\nCon i Banshees ha inciso l'EP \"The Thorn\" (1984), \"Tinderbox\" (1986) e \"Through the Looking Glass\" (1987). Ha lasciato il gruppo nel gennaio 1987."}
{"id": "5921061", "revid": "767487", "url": "https://it.wikipedia.org/wiki?curid=5921061", "title": "Got a Match", "text": "Got a Match \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 125 metri - usc\u00ec nelle sale cinematografiche statunitensi il 19 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"The Fatal Chocolate\".\nNon si conoscono copie ancora esistenti della pellicola che viene considerata presumibilmente perduta."}
{"id": "5921073", "revid": "729019", "url": "https://it.wikipedia.org/wiki?curid=5921073", "title": "Pattinaggio di velocit\u00e0 agli VIII Giochi olimpici invernali - 500 m femminile", "text": "La competizione dei 500 m femminili di pattinaggio di velocit\u00e0 agli VIII Giochi olimpici invernali si \u00e8 svolta il giorno 20 febbraio 1960 sulla pista del \"Olympic Skating Rink\" a Squaw Valley."}
{"id": "5921078", "revid": "767487", "url": "https://it.wikipedia.org/wiki?curid=5921078", "title": "Chi c'\u00e8 c'\u00e8", "text": "Chi c'\u00e8 c'\u00e8 \u00e8 un film commedia del 1987 diretto da Piero Natoli.\nTrama.\nLa vicenda ruota tutta intorno a Mercurio, uno scrittore in crisi di ispirazione in cerca di casa, con in pi\u00f9 una gamba ingessata. Durante il suo girovagare senza meta, Mercurio incontra diversi personaggi, tra cui conoscenti e sconosciuti che, in qualche modo segnano il corso delle sue giornate.\nL'incontro pi\u00f9 interessante per Mercurio, si rivela essere quello con Chiara, un'aspirante attrice che per lavoro deve recarsi in Tunisia; l'uomo affascinato e turbato dalla sua avvenenza, prende in considerazione l'idea di seguirla, poich\u00e9 si rende conto che potrebbe aver trovato in lei proprio la sua musa ispiratrice."}
{"id": "5921079", "revid": "110157", "url": "https://it.wikipedia.org/wiki?curid=5921079", "title": "Leave Home (The Chemical Brothers)", "text": "Leave Home \u00e8 un singolo del duo di musica elettronica britannico The Chemical Brothers, pubblicato nel 1995 ed estratto dal loro primo album \"Exit Planet Dust\"."}
{"id": "5921082", "revid": "767487", "url": "https://it.wikipedia.org/wiki?curid=5921082", "title": "Under Burning Skies", "text": "Under Burning Skies \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 22 febbraio 1912.\nNel 2006, la Reel Media International lo ha in distribuzione"}
{"id": "5921086", "revid": "110157", "url": "https://it.wikipedia.org/wiki?curid=5921086", "title": "Life Is Sweet (The Chemical Brothers)", "text": "Life Is Sweet \u00e8 un singolo del duo di musica elettronica britannico The Chemical Brothers, pubblicato nel 1995 ed estratto dal loro primo album \"Exit Planet Dust\". Il brano vede la collaborazione del cantante britannico Tim Burgess, membro del gruppo The Charlatans."}
{"id": "5921091", "revid": "124855828", "url": "https://it.wikipedia.org/wiki?curid=5921091", "title": "Vice capo vicario della polizia di Stato", "text": "Il Vice capo vicario, Vice direttore generale con funzioni vicarie, \u00e8 un prefetto, che svolge la funzione di vicecomandante della polizia di Stato e di vicedirettore del Dipartimento della pubblica sicurezza del ministero dell'Interno.\nRuolo.\nDei tre vice direttori generali del Capo della polizia - direttore generale della pubblica sicurezza, \u00e8 quello che espleta le funzioni vicarie.\nIl Vice capo vicario della polizia, che ha la qualifica di prefetto, deve obbligatoriamente provenire, prima dell'accesso alla carriera prefettizia, dai ruoli dei dirigenti della Polizia di Stato.\nL'attuale Vice capo vicario \u00e8 il prefetto Maria Luisa Pellizzari, che il 7 novembre 2020 ha sostituito il prefetto Antonio De Iesu, prima donna a ricoprire l'incarico.\nCronotassi dei vice capi vicari della polizia.\nRepubblica Italiana.\nDall\u2019entrata in vigore della legge 1\u00ba aprile 1981 n. 121 (\"Nuovo ordinamento dell'Amministrazione della Pubblica Sicurezza\"):"}
{"id": "5921093", "revid": "110157", "url": "https://it.wikipedia.org/wiki?curid=5921093", "title": "Swoon (The Chemical Brothers)", "text": "Swoon \u00e8 un singolo del duo di musica elettronica britannico The Chemical Brothers, pubblicato nel 2010 ed estratto dall'album \"Further\"."}
{"id": "5921094", "revid": "729019", "url": "https://it.wikipedia.org/wiki?curid=5921094", "title": "Castello di Puegnago del Garda", "text": "Il castello di Puegnago del Garda \u00e8 un castello che domina il centro storico del paese. Posizionato in un punto strategico gode di una vista panoramica sulle colline moreniche della Valtenesi e sul Lago di Garda."}
{"id": "5921095", "revid": "1305772", "url": "https://it.wikipedia.org/wiki?curid=5921095", "title": "Alessandro Marangoni", "text": ""}
{"id": "5921120", "revid": "110157", "url": "https://it.wikipedia.org/wiki?curid=5921120", "title": "Go (The Chemical Brothers)", "text": "Go \u00e8 un singolo del duo di musica elettronica britannico The Chemical Brothers, pubblicato nel 2015 ed estratto dall'album \"Born in the Echoes\".\nAl brano ha collaborato, anche se non \u00e8 accreditato, il rapper statunitense Q-Tip.\nVideo.\nIl videoclip della canzone \u00e8 stato diretto dal registra francese Michel Gondry."}
{"id": "5921125", "revid": "1754196", "url": "https://it.wikipedia.org/wiki?curid=5921125", "title": "Under Neon Lights", "text": "Under Neon Lights \u00e8 un singolo del duo di musica elettronica britannico The Chemical Brothers, pubblicato nel 2015 ed estratto dall'album \"Born in the Echoes\".\nAl brano ha collaborato, come co-autrice ed interprete, la cantautrice statunitense St. Vincent.\nVideo.\nIl videoclip della canzone \u00e8 stato diretto da Adam Smith."}
{"id": "5921127", "revid": "767487", "url": "https://it.wikipedia.org/wiki?curid=5921127", "title": "Gli assassini vanno in coppia", "text": "Gli assassini vanno in coppia \u00e8 un film commedia a sfondo noir del 1992 diretto da Piero Natoli.\nTrama.\nRoberto Ventura, un affermato avvocato, \u00e8 involontariamente testimone di un delitto avvenuto nel bagno turco in cui stava soggiornando; i due assassini per\u00f2 si accorgono della sua presenza e intendono uccidere anche lui per evitare che vada a denunciare il fatto alla polizia.\nRiuscito a dileguarsi, Roberto vive nel panico poich\u00e9 nessuno crede a ci\u00f2 che ha visto dato dal fatto che sul luogo del delitto dove - tra l'altro - non c'\u00e8 pi\u00f9 traccia di omicidio. Quest'ultimo dettaglio, costringe l'uomo a nascondersi in diversi posti per evitare di essere localizzato, pensando, che i suoi persecutori abbiano l'intenzione di sopprimerlo nel peggiore dei modi.\nNel suo girovagare, Roberto trova riparo nell'abitazione di Margherita, una sua ex fiamma sentimentale che - tra un ricordo e l'altro - d\u00e0 al rampante avvocato la grinta per fronteggiare i suoi nemici rimuovendo ogni sorta di paura."}
{"id": "5921130", "revid": "287204", "url": "https://it.wikipedia.org/wiki?curid=5921130", "title": "Berlingeri", "text": ""}
{"id": "5921132", "revid": "2091899", "url": "https://it.wikipedia.org/wiki?curid=5921132", "title": "Static (DC Comics)", "text": "Static \u00e8 un supereroe immaginario che compare nei fumetti pubblicati dalla DC Comics. Creato dai fondatori della Milestone Comics Dwayne McDuffie, Denys Cowan, Derek Dingle e Michael Davis, comparve per la prima volta in \"Static\" n. 1 (giugno 1993), scritto da McDuffie e Robert L. Washington III e illustrato da John Paul Leon, pubblicato dalla Milestone Comics, un'associata della DC Comics. Dopo la chiusura della Milestone, Static fu incorporato nell'Universo DC e divenne membro dei Teen Titans.\nStoria di pubblicazione.\nUn giovane afro-americano, Static fu un personaggio chiave della Milestone Comics, un'associata indipendente della DC Comics con una grande rappresentazione di eroi di minoranza. Dwayne McDuffie afferm\u00f2 che la creazione di Static fu un lavoro di gruppo, e originariamente sviluppato per la Marvel Comics poich\u00e9 il personaggio fu ispirato dall'Uomo Ragno divenne il protagonista della linea Milestone. Quando crearono inizialmente i primi cinque personaggi della Milestone Comics, fu deciso che Static sarebbe stato un eroe adolescente, una versione contemporanea dell'Uomo Ragno. L'identit\u00e0 civile di Static fu un riferimento a un uomo di colore a cui fu negato l'ingresso all'Universit\u00e0 della Florida nel 1949. La Milestone cess\u00f2 di pubblicarne i fumetti nel 1997, ma Static fu salvato dall'oscurit\u00e0 dalla serie animata \"Static Shock\", che and\u00f2 in onda per quattro stagioni e che port\u00f2 alla miniserie a fumetti del 2001 \"Static Shock: Rebirth of the Cool\". La raccolta di questa miniserie fu nominata al premio Glyph Comics Award come Miglior Collezione Ristampata.\nMcDuffie descrisse il personaggio: \u00abCome ogni altro adolescente di 15 anni, Virgil Hawkins si preoccupa dei soldi nelle sue tasche, di essere picchiato, e della droga. Ma di recente, ha avuto anche altre cose in mente: roba come i suoi poteri, la sua identit\u00e0 segreta, e la droga. Perch\u00e9, quando gli innocenti sono in pericolo, e Virgil pu\u00f2 svignarsela dalla classe, il giovane brillante diventa Static, l'impetuoso e avventuroso supereroe!\u00bb.\nIl personaggio fu introdotto in uno dei primi quattro titoli dei fumetti pubblicati dalla Milestone nel 1993, fondata da Derek T. Dingle, Denys Cowan, Dwayne McDuffie e Michael Davis. Le sue prime avventure furono scritte da Robert L. Washington III e McDuffie, e illustrate da John Paul Leon. Virgil Hawkins era un ragazzo di quindici anni quando divenne Static. Nel fumetto, la sua famiglia era composta da suo padre, che lavorava al Paris Island Hospital, sua madre e sua sorella Sharon. Virgil frequent\u00f2 la Ernest Hemingway High School nella citt\u00e0 di Dakota con i suoi amici: Fireda Goren, Richard \"Rick\" Stone, Larry Wade, Chuck, Felix e Daisy Watkins. Nelle vesti di Static, Virgil salv\u00f2 Rick Stone dal bullismo omofobico, e come l'Uomo Ragno, il personaggio possedeva una propensione alla battuta facile e allo humor, specialmente durante un combattimento. In pi\u00f9, come Static, Virgil utilizzava la sua conoscenza delle scienze e della cultura pop nelle varie battaglie e nei vari scenari.\nAutoproclamatosi geek, Virgil viene descritto come un avido fan di fumetti e videogiochi, qualcosa che rimase anche nella sua versione animata. Nel fumetto, Virgil faceva spesso visita al negozio di fumetti locale, creava personaggi dei fumetti con i suoi amici e partecipava ai giochi da tavolo. Fu anche noto per essere un grande giocatore di videogiochi sia nella sua versione fumettistica che in quella animata. Nella minsierie del 2001 \"Static Shock: The Rebirth of the Cool\", si scopr\u00ec che a un certo punto nel tempo, Virgil collezionava le carte di Pok\u00e9mon e che era un fan di Pikachu (il porta bandiera dei Pok\u00e9mon e guarda caso un altro utilizzatore dell'elettricit\u00e0).\nIn un'intervista con l'ex scrittore di \"Teen Titans\" Geoff Johns, espresse interesse nel fare di Static un membro della squadra, affermando \"Volevo veramente Static nella squadra, ma c'\u00e8 cos\u00ec tanto da attendere che ogni volta che chiedevo alla DC di inserirlo mi sentivo rispondere \"non ancora\" e cos\u00ec non riuscii mai ad averlo\" e successivamente affermando che aveva dei piani per il personaggio fin da \"Teen Titans\" vol. 3 n. 1. Ogni ostruzione fu infine risolta e Static comparve in \"Terror Titans\", mentre la continuit\u00e0 della Milestone si ripieg\u00f2 nel flusso principale della continuit\u00e0 della \"Nuova Terra\".\nAl San Diego Comic-Con International del 2008, fu annunciato che Static si sarebbe unito alla continuit\u00e0 principale dell'Universo DC dove sarebbe stato unito ai Teen Titans. Static ebbe la sua prima comparsa canonica nell'Universo DC in \"Terror Titans\" n. 4, battendosi con Rose Wilson nel round finale del torneo del Dark Side Club.\nNel 2010, la DC Comics annunci\u00f2 che Static sarebbe stato il protagonista di una sua serie nel 2011. La serie doveva essere scritta da Felicia Henderson e illustrata da Scott McDaniel, ma fu cancellata prima del primo numero potesse essere pubblicato a causa della scomparsa di uno dei suoi creatori, Dwayne McDuffie. Tuttavia, un auto-conclusivo dal titolo \"Static Shock Special\" fu pubblicato nel giugno 2011, scritto da Henderson e illustrato da Denys Cowan, e l'illustratore di \"Batwoman\", J. H. Williams III forn\u00ec l'immagine di copertina. Un nuovo \"Static Shock\" fu lanciato nel settembre 2011 come parte del rilancio della DC dopo gli eventi di \"Flashpoint\". Il fumetto fu scritto da John Rozum e illustrato da Scott McDaniel che fu anche il co-scrittore. Come parte dello sforzo di integrare Static al meglio nella linea temporale dell'Universo DC, la storia prese luogo a New York City invece che a Dakota.\nBiografia del personaggio.\nMilestone Comics.\nCosparso di composti chimici sperimentali nel corso di una guerra tra gangs in cui si ritrov\u00f2 coinvolto, lo studente Virgil Ovid Hawkins ottenne una variet\u00e0 di poteri elettromagnetici e divenne un combattente del crimine in costume. Come molti eroi adolescenti su modello dell'Uomo Ragno, fu spesso sopraffatto dalla combinazione delle responsabilit\u00e0 della sua carriera di supereroe con i tipici problemi adolescenziali.\nVirgil ottenne per la prima volta i suoi poteri elettromagnetici durante una resa dei conti tra gangs della citt\u00e0, mentre cercava di vendicarsi di uno dei membri della gang che faceva il bullo con lui. Giunsero le autorit\u00e0 e rilasciarono i fumogeni che credettero essere marcatori radioattivi innocui cos\u00ec che nessuno dei membri delle gangs potessero fuggire all'arresto. I poliziotti non sapevano che i marcatori furono dotati di punte bagnate di mutageno sperimentale chiamato Succo Quantico (Quantum Juice). Questo evento venen noto in seguito come il cosiddetto \"Big Bang\". Coloro che furono esposti alle esalazioni dei fumogeni furono chiamati \"Bang Babies\" perch\u00e9 il \"big bang\" fu la loro nascita metaumana.\nQuando l'agenzia dietro l'esperimento cerc\u00f2 di catturarlo, Virgil combatt\u00e9, scoprendo di aver ottenuto l'abilit\u00e0 di generare, manipolare e controllare l'elettromagnetismo. Virgil si rinomin\u00f2 \"Static\" e, armato del suo ingegno e dei suoi nuovi poteri, divenne un supereroe. Per la maggior parte, Virgil mantenne il segreto con la sua famiglia, ma la sua amica, Frieda Goren, scopr\u00ec la sua identit\u00e0 quando tent\u00f2 di proteggerla dal diventare un premio in un litigio tra gangs.\nVirgil aveva amici come Rick Stone e Larry Wade, e aveva un interesse romantico nella sua amica Frieda Goren che era per\u00f2 gi\u00e0 impegnata con Larry. Provava anche dei sentimenti per una ragazza di nome Daisy Watkins, ma le sue \"responsabilit\u00e0\" come Static interferirono con i loro appuntamenti cos\u00ec tante volte che Daisy decise di rompere questa relazione. In \"Static Shock: Rebirth of the Cool\", Virgil si impegn\u00f2 con una ragazza chiamata Madison, ma Frieda fin\u00ec col litigare con lei per lui.\nStatic si batt\u00e9 con numerosi Bang-Babies e altri avversari super potenti: Hotstreak, Tarmack, Holocaust, Commando X, Puff, Coil, Snakefingers, Rift, The Swarm, Dr. Kilgore, Rubberband Man, Brat-atat-tat, Prometheus, Run, Jump e Burn, Boom Box, Powerfist, Laser Jet, ecc. Altri Bang-Babies incontrati da Virgil furono Virus, D-Struct e Hyacinth.\nAltri eroi.\nPi\u00f9 avanti nella serie, Static fu aiutato da alcuni alleati: Shadow Cabinet, il Bloody Syndicate, e il Capitano Summers del DCPD, che aveva un grande interesse nei casi di polizia che vedevano coinvolti i Bang-Babies. Static si alle\u00f2 con Page, la spalla di Kobalt, al fine di fermare un Bang-baby impazzito che divenne per met\u00e0 mosca. Static si prese un momento per sgridare Page, che, secondo lui, era pi\u00f9 impegnato a scusarsi per il loro primo incontro che, cosa pi\u00f9 importante, fermare il criminale.\nStatic fin\u00ec per unirsi ad un gruppo non ufficiale chiamato Eroi. Molti eroi si unirono per proteggere la citt\u00e0 di Iberia dalla rottura di una diga. Morirono molti cittadini innocenti, ma gli eroi furono comunque ringraziati dai cittadini sopravvissuti per lo sforzo effettuato nel prevenire il pericolo. Static comparve nel gruppo, dicendo \"Avete iniziato gli X-Men senza di me\", e si fece strada nella squadra. Pochi minuti dopo, Shadow Cabinet, ora corrotto, invi\u00f2 una squadra della morte dietro ai suoi nuovi amici.\nUniverso DC.\nDopo la morte di Darkseid (come narrato in \"Crisi finale\"), il continuum spazio-tempo fu messo sottosopra, minacciando sia l'esistenza del Dakotaverso che della linea temporale DC. L'essere noto come Dharma fu in grado di usare le energie che prese a Rift (dopo che fu sconfitto in \"Mondi in Collisione\") per fondersi con i due universi, creando un'intera nuova continuit\u00e0. Solo Dharma, Icon e Superman furono al corrente che Dakota e i suoi abitanti esistettero in quell'universo parallelo.\nDark Side Club.\nNella costruzione della \"Crisi Finale\", il tiranno cosmico Darkseid assunse i Terror Titans perch\u00e9 catturassero Static, insieme ad un gruppo di Bang-Babies in Dakota da usare nei combattimenti mortali tra metaumani nel Dark Side Club. Durante il suo periodo in prigionia, Virgil fu sottoposto all'Equazione dell'Anti-vita ed entr\u00f2 nei tornei, dove si presume che uccise un buon numero di sfidanti. Divent\u00f2 velocemente un campione, e regn\u00f2 imbattuto per un certo tempo, anche se alla fine si dimostr\u00f2 difficile da controllare. Con grande dispiacere del Re degli Orologi, fu messo in catene nei livelli pi\u00f9 bassi dove fu tenuto rinchiuso e pesantemente sedato. Nel tentativo di sedurre Rose Wilson e guadagnarne un profitto, il Re degli orologi rilasci\u00f2 Static e lo mise contro Rose sul ring, dove i due combatterono una dura battaglia che vide i veloci attacchi di fulmini di Virgil ferire Rose, nonostante le sue precognizioni. Dopo una lotta estenuante, Static ne usc\u00ec vincitore, e riusc\u00ec a liberarsi per un breve periodo di tempo, prima di venire sedato un'altra volta. Static fu infine liberato proprio da Rose e si vendic\u00f2 dei suoi ex catturatori, folgorando Lashina e le sue coorti mentre fuggivano. Si confront\u00f2 anche con il suo amico dell'elettricit\u00e0 Dreadbolt, sconfiggendolo e legandolo con del metallo insieme agli altri Terror Titans. Nella sua comparsa finale lo si vide unirsi a Miss Martian e Aquagirl pianificando la loro mossa successiva.\nTeen Titans.\nDopo la fine della Crisi, Static e gli altri sopravvissuti del Dark Side Club giunsero alla Titans Tower al fine di restarci. Wonder Girl, all'epoca leader della squadra, offr\u00ec ai giovani eroi un posto nella lista della squadra, ma la maggior parte di loro inclusi Terra e Zachary Zatara declinarono. Mentre esploravano la torre, Virgil svilupp\u00f2 una certa chimica con Aquagirl (Lorena Marquez), una giovane supereroina che fu brevemente membro della squadra durante gli eventi di \"52\". Durante una conversazione con Virgil, afferm\u00f2 che le piaceva passare del tempo con la squadra, e che desiderava farlo ancora, un'affermazione che influenz\u00f2 la decisione di Virgil nel fare lo stesso. Insult\u00f2 scherzosamente anche Kid Devil e Jaime Reyes dopo il loro tentativo di parlare con lui, schernendo Kid Devil sulla recente perdita delle sue abilit\u00e0. Afferm\u00f2 di essere stato rapito dai Terror Titans mesi prima, e cap\u00ec che la sua famiglia lo credette morto. Credendo di non avere un posto dove andare in quel momento, Static decise di diventare un Titano e di vivere nella Torre finch\u00e9 non avesse messo nuovamente insieme la sua vita.\nPi\u00f9 avanti, quando l'ex Titano Jericho (nelle vesti di Cyborg) impazz\u00ec e prese controllo della Torre e del suo sistema nel tentativo di uccidere la squadra, Static lo contrast\u00f2 rilasciando una scarica elettrica ad altissimo voltaggio che sovraccaric\u00f2 l'intera Torre, cos\u00ec come il corpo di Cyborg, salvando per\u00f2 il resto della squadra.\nNel corso di una gita ai moli per rilassarsi, i Titans affrontarono il gruppo di super criminali noti come Fearsome Five, dopo che questi rapirono Wonder Girl e la tennero in ostaggio sull'Isola di Acatraz. Nella battaglia che ne segu\u00ec, Static sconfisse il criminale noto come Rumble facendo in modo che entrasse in una pozza d'acqua, amplificando cos\u00ec l'effetto dei suoi attacchi elettrici. Conseguentemente alla battaglia, Virgil partecip\u00f2 al funerale di Kid Devil dopo che questi fu ucciso salvando la citt\u00e0 da un'esplosione nucleare.\nQuando l'ex Titana Raven salt\u00f2 fuori dalla Titans Tower incosciente e ferita, Static aiut\u00f2 il membro della Justice Society of America, Dottor Mid-Nite, a curarla, utilizzando le sue abilit\u00e0 per sedarla quando un demone emerse dal suo corpo.\nBrave and the Bold.\nFu recentemente rivelato che prima del suo rapimento, Static si alle\u00f2 con il membro della Justice League of America Fulmine Nero al fine di fermare Holocaust del Blood Syndicate, che cerc\u00f2 di ucciderlo mentre partecipava come oratore principale alla cerimonia di laurea dell'Ernest Hemingway High School.\nRitorno a Dakota.\nAlla fine, Virgil decise dio rivedere la sua famiglia dopo essere venuto a conoscenza che un virus letale stava infettando i cittadini di Dakota, inclusa Sharon. Dopo il suo ritorno a casa, Virgil si riun\u00ec con la sua famiglia e con Frieda, e scopr\u00ec che la sua ragaza, Madison, lo lasci\u00f2 durante la sua assenza. Scopr\u00ec poi che chiunque rilasci\u00f2 il virus stava anche vendendo limitate quantit\u00e0 di vaccino, e attacc\u00f2 il laboratorio dove veniva creato. Con l'irruzione nella fabbrica, Static fu sorpreso di vedere Holocaust, che lo mise k.o..\nDopo essersi rigiutato di aiutare Holocaus nel suo obiettivo, Static fu imprigionato in una speciale unit\u00e0 di contenimento insieme ad Aquagirl, Wonder Girl e Bombshell. Holocaust inform\u00f2 gli eroi che era sua intenzione ucciderli e di fare delle armi con le loro abilit\u00e0 al fine di venderle, ma fu preso alla sprovvista dal resto della squadra prima che potesse mettersi al lavoro. Holocaust li sconfisse tutti facilmente, e dovette combattere contro Cyborg, che si assicur\u00f2 l'aiuto degli ex Titani Superboy e Kid Flash.\nI tre riuscirono a tenere Holocaust impegnato abbastanza a lungo da permettere a Virgil e agli altri Titani di fuggire, ma alla fine gli sforzi combinati dei dieci titani fu sufficiente a sconfiggere Holocaust una volta per tutte. Dopo di ci\u00f2, Virgil si riconcili\u00f2 con Frieda e le disse che aveva ingannato la sua famiglia facendo loro credere che prese parte a una lunga compagnia di fisica quantistica, dandogli cos\u00ec una scusa per andare a vivere a San Francisco con il resto della squadra. Fece anche un ultimo tentativo per riprendersi Madison, ma lei lo respinse silenziosamente. Dopo di che, Virgil e gli altri Titani decisero di dirigersi verso casa, ora con Superboy e Kid Flash di nuovo come membri.\nDopo una missione di salvataggio in un'altra dimensione per salvare Raven, Virgil torn\u00f2 a casa e scopr\u00ec di non avere pi\u00f9 i suoi poteri. Furioso e spaventato dalla situazione, cos\u00ec come la sua inabilit\u00e0 di aiutare Miss Martian a risvegliarsi dal coma, Virgil tent\u00f2 di lasciare la Torre e ritorn\u00f2 a Dakota. Fu fermato da Cyborg, che gli disse che non sarebbe stato d'aiuto a nessuno tornando a casa senza le sue abilit\u00e0, e che lo avrebbe accompagnato ai laboratori Cadmus per scoprire come fargli riottenere i suoi poteri. Superboy si offr\u00ec di scortarlo cos\u00ec da dargli del supporto morale, ma Virgil gli disse che i titani avevano bisogno di lui al momento. Dopo una colazione d'addio, Virgil si mise in viaggio verso Cadmus, dopo che Wonder Girl gli assicur\u00f2 che ci sarebbe stato sempre un posto per lui nella squadra.\nDurante gli eventi di \"Flashpoint\", Barry Allen alter\u00f2 involontariamente la storia nel corso di una battaglia con il Professor Zoom. In questa nuova realt\u00e0, Static possiede di nuovo i suoi poteri e ha di nuovo il suo costume.\nThe New 52.\nSeguendo gli eventi dell'alterazione della realt\u00e0 della storia \"Flashpoint\", Virgil e la sua famiglia lasciarono Dakota per New York dopo un inspiegabile tragico incidente che, tra le altre cose, lasci\u00f2 sua sorella Sharon come due entit\u00e0 completamente separate e identiche. Il vigilante Hardware diede a Virgil un nuovo costume e un disco volante modificato, che consente a i due di rimanere in contatto nonostante vivano in due citt\u00e0 separate. Hardware gli diede anche un tirocinio ai Laboratori S.T.A.R. come lavoro dopo scuola. Durante la sua battaglia pi\u00f9 grande, Static sconfisse il criminale Sunspot e si guadagn\u00f2 l'attenzione di un sindacato del crimine noto come Slate Gang.\nStati Shock fu cancellato con il n. 8 come parte della \"Seconda Onda\" di The New 52 e rimpiazzato in un fumetto alternativo.\nIn \"Teen Titans\" si rivel\u00f2 che Virgil disegn\u00f2 il mantello e l'apparato volante del costume di Red Robin mentre lavorava agli S.T.A.R..\nSuccessivamente, mentre si riprendeva nei Laboratori S.T.A.R. dalla sua ultima battaglia, i titani chiesero l'aiuto di Virgil per curare Kid Flash, le cui cellule, come Virgil scopr\u00ec, si stavano rapidamente deteriorando a causa dell'alterazione dei suoi poteri. Virgil gli forn\u00ec un nuovo costume (basato su un disegno personale di una variante del costume di Flash) contenente del materiale che avrebbe riallineato le sue molecole mentre stabilizzava i suoi poteri, salvando Kid Flash nel frattempo.\nSi \u00e8 scoperto che Static sar\u00e0 presente nel nuovo fumetto dei Titans di New 52, come \"membro\" e non come un dispositivo permanente.\nPoteri e abilit\u00e0.\nI poteri di Static gli permettono di controllare i fenomeni elettromagnetici, in particolare gli permettono di manifestare energia sia elettrica che magnetica - i suoi poteri sono meglio descritti come super conduttori di elettromagnetismo.\nIl centro dei poteri di Static intorno all'elettromagnetismo, lo rendono parte del campo elettromagnetico della Terra cos\u00ec come lo rendono capace di generare e immagazzinare la sua stessa energia elettromagnetica. Pu\u00f2 scegliere di mantenere l'energia elettromagnetica che tiene solitamente nel suo corpo controllando la corrente e il voltaggio per il momento in cui decide di utilizzarlo. Il corpo di Static pu\u00f2 generare energia elettromagnetica rozza, che pu\u00f2 controllare a volont\u00e0 per numerosi scopi.\nTali utilizzi spesso includono il magnetizzare gli oggetti, folgorare gli avversari, fare levitare gli oggetti (come i coperchi dei tombini o \"piatti\" costruiti in metallo da utilizzare per volare) e persone, frenare o fare aderire persone e oggetti a carie superfici nella forma di \"elettricit\u00e0 statica\", generare \"pugni taser\" con effetti simili a una pistola stordente e a volte sufficiente potere da far volare via gli avversari durante incontri ravvicinati, varie dimostrazioni elettromagnetiche cos\u00ec come reti o gabbie, flash accecanti, generare palle da lancio di energia, produrre impulsi elettromagnetici, e generare campi di forza che gli facciano da scudo durante gli attacchi, come fermare i proiettili a mezz'aria.\nCos\u00ec come la creazione di ondate di energia elettromagnetica, Static pu\u00f2 anche assorbire fonti di elettricit\u00e0, come dai tralicci, dalle batterie, e dai fusibili elettrici per rifornire la sua quantit\u00e0 di energia. Ogni volta che Static utilizza i suoi poteri al massimo, o sperimenta altri tipi di alto rilascio di energia, sperimenta anche un improvviso e acuto senso di affaticamento, in quanto i suoi poteri elettromagnetici sono collegati ai suoi livelli di energia bioelettrica. Nell'episodio \"Aftershock\" della prima stagione della serie animata, un'analisi del suo sangue mostr\u00f2 che i livelli di elettroliti nel sangue sono pi\u00f9 alti del normale, suggerendo che Static necessita di livelli di sale pi\u00f9 alti nel sangue per supportare l'uso dei suoi poteri, e i livelli pi\u00f9 alti di sodio non sembrano avere effetti sulla sua salute.\nStatic \u00e8 in grado di avvertire fonti di energia elettromagnetica, in grado di percepire se un'area abbandonata \u00e8 ancora calda o no. Static pu\u00f2 utilizzare i suoi poteri per sentire le onde radio e intercettare le linee telefoniche, incluso l'ascoltare la banda larga della polizia e le stazioni radio, fare telefonate, ed \u00e8 in grado di usare i suoi poteri per mimare l'utilizzo dei dispositivi elettronici come i CD player (in \"Aftershock\" chiam\u00f2 s\u00e9 stesso \"un CD player umano\"), ed \u00e8 anche in grado di usare i suoi poteri per utilizzare il normale coperchio di un cestino come un megafono. \u00c8 da notare che Static possiede un notevole vantaggio in citt\u00e0 che in altri luoghi, come mostrato negli eventi di \"Aftershock\", come anche nei parchi, circondato dagli alberi, Static pu\u00f2 fare uso delle tubature metalliche del sottosuolo con i suoi poteri magnetici.\nNella serie animata, i poteri di Static gli forniscono resistenza o immunit\u00e0 alle varie forme di controllo mentale, dato che il cervello umano \u00e8 un organo elettromagnetico. In \"Attack of the Living Brain Puppers\", Static fu immune alle abilit\u00e0 di Madelyn Spaulding di sentire i pensieri altrui ed esercitare il controllo sulle loro azioni (come speculato da Rick Stone), i grandi campi elettromagnetici di Static proteggono lui e le sue onde cerebrali da ogni tentativo di leggere la sua mente e avere controllo su di lui, e come visto anche nella seconda parte di \"A League of their Own\", quando uno dei dispositivi per il controllo mentale di Brainiac and\u00f2 in corto circuito dopo essere stato piazzato su Static. Questo tratto fu adattato anche nel mito della serie a fumetti; in \"Terror Titans\", Static riusc\u00ec a resistere all'Equazione Anti-Vita di Darkseid, riacquistando i sensi.\nDopo gli eventi di \"Flashpoint\", a Static fu dato un nuovo disco volante che ora conteneva un'interfaccia olografica e che era in grado di collassare in pezzi separati o ri-configurarsi in vari usi e applicazioni. In aggiunta a permettere a Static di rimanere in contatto con Hardware, il disco mostra grafici e informazioni rilevanti per le missioni imminenti. Virgil cominci\u00f2 anche a utilizzare un bastone pieghevole in congiunzione ai suoi poteri da usare nei combattimenti ravvicinati.\nIl corpo di Static pu\u00f2 guarire da solo automaticamente, anche da quelle ferite che per altri sarebbero letali, se riesce ad assorbire enormi quantit\u00e0 di energia da fonti vicine.\nTim Drake afferm\u00f2 che la conoscenza di Virgil sulla struttura molecolare rivale con quella di Flash.\nVirgil hawkins \u00e8 uno studente altamente dotato con un particolare interesse per le scienze. \u00c8 un inventore di talento e un naturale stratega. Possiede anche una conoscenza da fanboy dei fumetti, dei giochi di ruolo, della cultura pop, e della fantascienza.\nDebolezze.\nLa debolezza principale di Static sono gli isolatori, in quanto i suoi poteri hanno pochissimo o nessun effetto su di loro, come mostrato nel suo combattimento contro Rubberband Man. Il legno sembra essere un'altra delle sue debolezze, in quanto non pu\u00f2 essere manipolato elettromagneticamente, levitato o danneggiato.\nNella serie animata, \u00e8 vulnerabile all'acqua, che lo svuota dei suoi poteri finch\u00e9 non si rifornisce. Cosa interessante, queste debolezze si applicano solo nella serie animata in quanto Static non \u00e8 mai stato mostrato debole in acqua nei fumetti e ne ha utilizzata molta invece per avvantaggiarsi in battaglia.\nAltre versioni.\nMilestone Forever.\nStatic comparve come protagonista nella serie limitata \"Milestone Forever\" del 2010, come progetto designato per dettagliare il destino finale del lancio dei personaggi della Milestone prima che venissero assimilati nella continuit\u00e0 DC. Nei racconti di Static, il lettore viene prima a conoscenza che Virgil fu presente alla riunione dei suoi dieci anni dopo la scuola, e che abbandon\u00f2 la sua vita supereroica e che ora cerca di diventare medico. Rick (ora sotto il nomignolo ottenuto in televisione di \"Richie\") ora lavora come direttore a Los Angeles, ed \u00e8 aperto riguardo alla sua omosessualit\u00e0. Senza avvertimento, Hotsteak (recentemente uscito dal carcere e ora chiamando s\u00e9 stesso Firewheel) attacc\u00f2 la riunione, affermando che adesso sapeva che Static non era altro che uno dei suoi vecchi compagni di scuola. Virgil riprese il ruolo di Static ancora una volta per combattere contro la sua nemesi, e infine lo sconfisse. Durante questo periodo, si scopre che Sharon \u00e8 sposata e incinta, e che Robert \u00e8 morto. Rocket invece \u00e8 diventata la nuova Icon.\nLa storia fa poi un salto in avanti di altri 10 anni, dove Virgil \u00e8 sposato con Frieda e hanno due figli insieme, Larry e Sadie (entrambi hanno ereditato i poteri e le abilit\u00e0 paterne), e che ora lavora come dottore. La storia termina con la coppia che riflette sulla sua vita, e Virgil chiede scherzosamente a Frieda se lei desidera che lui riprenda la sua vita come Static. Lei semplicemente sorride e dice \"Assolutamente no\", e e i due appassionatamente si baciano.\nPersonaggi di supporto.\nStatic possiede una grande quantit\u00e0 di personaggi di supporto, dai suoi migliori amici Rick Stone, Larry Wade e Frieda Goren al suo interesse romantico Daisy Watkins, e cos\u00ec via.\nNemici.\nStatic ha avuto a che fare con una vasta gamma di criminali nella sua carriera da eroe. Mentre la maggior parte erano Bang-Babies come lui, si scontr\u00f2 con alcuni umani pi\u00f9 che ricchi, con molte risorse o avanzata tecnologia e armi."}
{"id": "5921146", "revid": "1543377", "url": "https://it.wikipedia.org/wiki?curid=5921146", "title": "Il cavaliere della libert\u00e0", "text": "Il cavaliere della libert\u00e0 (\"Abraham Lincoln\") \u00e8 un film biografico del 1930 incentrato sulla vita di Abraham Lincoln, diretto da David W. Griffith e interpretato da Walter Huston. Negli Stati Uniti usc\u00ec con i titoli \"Abraham Lincoln\" e \"D. W. Griffith's Abraham Lincoln\". Si tratta del primo film sonoro diretto dal regista americano (il penultimo della sua carriera) e il primo interpretato dall'attrice Una Merkel, nel ruolo di Ann Rutledge.\nNel 1958 il film \u00e8 diventato di pubblico dominio a causa del mancato rinnovo del copyright, con il risultato che chiunque da allora ha avuto la possibilit\u00e0 di duplicare e commercializzare copie in VHS e DVD. Per questo motivo esistono in circolazione versioni differenti del film, con diversi montaggi e spesso di qualit\u00e0 molto bassa in quanto derivate da copie di seconda o terza generazione.\n\"Il cavaliere della libert\u00e0\" fa parte della collezione dedicata a D. W. Griffith del MOMA di New York, al quale \u00e8 stato donato dal produttore e sceneggiatore Paul Killiam, collezionista di film dell'epoca del muto. I fondi per la sua conservazione sono stati forniti da The Lillian Gish Trust for Film Preservation, The Film Foundation e dalla Hollywood Foreign Press Association.\nTrama.\nLa prima parte del film descrive la giovinezza di Abraham Lincoln e la sua ascesa da semplice boscaiolo dell'Illinois ad affermato avvocato, la sfortunata storia d'amore con Ann Rutledge e il matrimonio con Mary Todd. La seconda parte \u00e8 incentrata sull'attivit\u00e0 politica di Lincoln, dai dibattiti con Stephen A. Douglas durante la campagna del 1858 alla nomina come sedicesimo Presidente degli Stati Uniti nelle elezioni presidenziali del 1860, fino alla guerra di secessione in cui dirige le forze federali guidandole alla vittoria, deciso a preservare ad ogni costo l'unit\u00e0 nazionale. L'attentato al Ford's Theatre di Washington porr\u00e0 fine alla sua vita il 15 aprile 1865.\nProduzione.\nDeluso dagli scarsi risultati al botteghino degli ultimi film di Griffith, nel 1929 il produttore Joseph M. Schenck stava prendendo in considerazione il suo licenziamento ma il regista si batt\u00e9 strenuamente perch\u00e9 gli fosse concessa l'opportunit\u00e0 di cimentarsi per la prima volta col sonoro. Griffith gli propose la sua idea di un film sulla vita di Abraham Lincoln e Schenck approv\u00f2 il progetto. Il produttore cap\u00ec subito che sarebbe stata una produzione prestigiosa e predispose un budget adeguato.\nPer scrivere la sceneggiatura venne contattato il poeta e giornalista Carl Sandburg la cui opera \"The Prairie Years\", prima parte di una biografia in sei tomi del XVI Presidente degli Stati Uniti, era stata pubblicata suscitando unanime consenso tre anni prima. Sandburg forn\u00ec qualche suggerimento ma avanz\u00f2 richieste economiche eccessive e Griffith decise di rivolgersi ad altri scrittori. Uno di questi fu il trentenne Stephen Vincent Ben\u00e9t, il cui poema epico \"John Brown's Body\" aveva appena ricevuto il Premio Pulitzer. Ben\u00e9t redasse varie stesure della sceneggiatura, tutte respinte o rimaneggiate da John W. Considine Jr., uno dei produttori che verr\u00e0 poi accreditato come consulente alla sceneggiatura e alla produzione.\nIl ruolo del protagonista fu assegnato a Walter Huston, un veterano del teatro che aveva appena interpretato la sua prima parte di rilievo in \"The Virginian\" di Victor Fleming. Dal momento che Huston era molto pi\u00f9 basso di Lincoln (che raggiungeva i 193\u00a0cm), dovette indossare delle scarpe rialzate per la maggior parte del film, cosa che si nota in particolare nei campi lunghi.\nDistribuzione.\n\"Il cavaliere della libert\u00e0\" venne distribuito nelle sale cinematografiche statunitensi a partire dall'8 novembre 1930, dopo l'anteprima del 25 agosto a New York.\nAccoglienza.\nIl film si rivel\u00f2 un insuccesso al box office, ci\u00f2 nonostante ricevette critiche positive all'epoca della sua uscita. Il critico del \"New York Times\" Mordaunt Hall lo incluse tra i dieci migliori film del 1930, definendolo \u00abun omaggio piuttosto pittoresco con una performance genuinamente elevata e ispiratrice da parte di Walter Huston\u00bb, e apprezzando anche Una Merkel, \"attraente e amabile\" nel ruolo di Ann Rutledge.\nSu \"The New Yorker\", John Mosher ritenne \"Il cavaliere della libert\u00e0\" nel suo insieme un film di alta qualit\u00e0, mentre la rivista \"Variety\" scrisse il 31 dicembre 1929: \u00ab\u00c8 una realizzazione sorprendentemente superlativa... Dalla prima rissa fuori dall'emporio e la morte di Ann, Huston comincia ad innalzare il realismo della personalit\u00e0 di Lincoln\u00bb. Anche Jonathan Rosenbaum del \"Chicago Reader\" apprezz\u00f2 la performance del protagonista, cos\u00ec come il \"Film Daily\" che la consider\u00f2 una delle migliori dell'anno.\nPi\u00f9 recentemente, lo storico dei media Hal Erickson ha riportato su \"AllMovie\": \u00abLa maggiore abilit\u00e0 di Griffith erano le riprese e il montaggio, come testimoniano le scene in cui \"Yankees\" e \"ribelli\" si mettono in marcia verso la guerra e l'emozionante ascesa del generale Sheridan attraverso la Valle dello Shenandoah. L'interpretazione di Walter Huston nei panni di Abraham Lincoln \u00e8 solida, in grado di far apparire sensibile e credibile anche il pi\u00f9 florido dei monologhi. Vacilla solo durante la prolungata scena della morte di Ann Rutledge\u00bb.\nIl critico Morando Morandini nel suo dizionario definisce Griffith \u00abun po' a disagio con il sonoro, ma ancora capace di qualche momento inventivo\u00bb e il film \u00abuna biografia un po' statica e greve, ma viva\u00bb.\nAltri giudizi pi\u00f9 recenti non sono stati cos\u00ec positivi, rilevando che \"Il cavaliere della libert\u00e0\" non ha retto al passare del tempo. Nel 1978 \u00e8 stato incluso tra i peggiori film di sempre nel libro \"The Fifty Worst Films of All Time (and how they got that way)\" di Harry Medved e Randy Lowell, che hanno criticato in particolare le imprecisioni storiche (se non tendenti al revisionismo), i dialoghi rozzi e lo stile recitativo melodrammatico di Una Merkel. Nella sua recensione dell'edizione DVD uscita nel 2012, il critico Glenn Erickson ha scritto \u00abLa sua fervida semplicit\u00e0 appare pi\u00f9 datata che mai, nonostante la buona interpretazione di Walter Huston nel ruolo principale\u00bb. Secondo lo storico Melvyn Stokes la struttura \"episodica\" del film \u00e8 andata a discapito della tensione drammatica, suggerendo che l'insuccesso di pubblico fu dovuto al fatto di \u00abnon aver niente da dire sull'argomento di una qualche attinenza o importanza per i frequentatori delle sale cinematografiche dell'America nell'era della grande depressione\u00bb.\nColonna sonora.\nLe canzoni che accompagnano il film sono per lo pi\u00f9 brani tradizionali del XIX secolo e inni patriottici legati alla guerra di secessione americana:\nInesattezze storiche.\nLa prima parte della vita di Lincoln \u00e8 trattata in modo piuttosto accurato e il film affronta alcuni aspetti poco conosciuti come la storia con Ann Rutledge, la depressione e le tendenze suicide che seguirono la sua morte e l'interruzione (temporanea) del fidanzamento con Mary Todd, spiegata nel film con il persistente sentimento per Ann. Alcuni dei fatti descritti in seguito contengono per\u00f2 delle inesattezze:"}
{"id": "5921151", "revid": "80435897", "url": "https://it.wikipedia.org/wiki?curid=5921151", "title": "Kalamita", "text": ""}
{"id": "5921153", "revid": "8660", "url": "https://it.wikipedia.org/wiki?curid=5921153", "title": "Neuch\u00e2tel Knights", "text": "I Neuch\u00e2tel Knights sono una squadra svizzera di football americano di Neuch\u00e2tel militante nel campionato svizzero fondata nel 2005; dal 2006 al 2010 hanno militato in NSFL, del cui campionato nel 2008 hanno raggiunto la finale (perdendola contro i Riviera Saints)."}
{"id": "5921158", "revid": "767487", "url": "https://it.wikipedia.org/wiki?curid=5921158", "title": "Chenoa (cantante)", "text": "Biografia.\nChenoa \u00e8 nata in Argentina, ma gi\u00e0 all'et\u00e0 di otto anni si \u00e8 trasferita con la famiglia in Spagna e precisamente a Maiorca. I suoi genitori hanno origini italiane e libanesi.\nNel 2002 \u00e8 giunta quarta nella prima edizione del talent show spagnolo \"Operaci\u00f3n Triunfo\", vinto in quell'occasione da Rosa L\u00f3pez. Dal 2003 al 2005 \u00e8 stata legata sentimentalmente al collega David Bisbal, conosciuto nel corso del programma.\nIl suo primo album, l'eponimo \"Chenoa\", \u00e8 uscito nell'aprile 2002 in Spagna, trainato dal singolo \"Atr\u00e9vete\". Il disco ha ottenuto un gran successo sia in Spagna che in Argentina. Il successivo disco, registrato unplugged, \u00e8 \"Mis canciones favoritas\" (2003).\nIl secondo album in studio \u00e8 invece \"Soy mujer\" (2003), in cui sono inclusi i singoli \"En tu cruz me clavaste\", \"Soy lo que me das\", \"Siete p\u00e9talos\" e \"Dame\". Nel periodo maggio-dicembre 2004 ha intrapreso un tour che ha toccato anche Paesi come Venezuela, Porto Rico, Argentina, Costa Rica, Panama e Repubblica Dominicana.\nL'album \"Nada es igual\", terzo disco in studio uscito nel novembre 2005, \u00e8 stato prodotto da Dado Parisini, gi\u00e0 collaboratore di Laura Pausini, Nek e Tears for Fears, ed \u00e8 stato registrato a Milano. Il primo singolo estratto \u00e8 stato \"Rutinas\".\nNell'ottobre 2007 esce il suo quarto album \"Absurda cenicienta\".\n\"Duele\", uscito nel luglio 2009, \u00e8 il primo estratto dall'album \"Desafiando la gravedad\", diffuso nell'ottobre seguente. \nNel 2011 viene scelta da Andrea Bocelli per aprire alcune tappe del suo tour mondiale. Nel novembre dello stesso anno pubblica l'EP \"Como un fantasma\".\nDal settembre 2012 al 2013 prende parte al programma radiofonico spagnolo \"Atr\u00e9vete\". Nel settembre 2013 esce il suo sesto disco in studio \"Otra direcci\u00f3n\", uscito anche in lingua inglese.\nDal 2016, diventa una dei quattro giurati nel talent Tu cara me suena.\nLa rivista \"People with Money\" ha stimato che l'artista ha guadagnato 58 milioni di dollari tra il marzo 2015 e il marzo 2016 ed ha stimato il suo patrimonio netto in circa 185 milioni di dollari."}
{"id": "5921162", "revid": "767487", "url": "https://it.wikipedia.org/wiki?curid=5921162", "title": "Con... fusione", "text": "Con... fusione \u00e8 un film commedia del 1980 diretto da Piero Natoli.\nTrama.\nPiero, regista e padre di Carlotta, una bimba di 8 anni, \u00e8 in crisi per l'abbandono della moglie che non vuole pi\u00f9 saperne di lui. Nonostante il buon andamento sul campo lavorativo, Piero riscontra parecchie difficolt\u00e0 nell'accudire Carlotta che si rivela essere bisognosa di attenzioni.\nSpinto dalla volont\u00e0 di Carlotta, Piero intraprende un viaggio senza destinazione nel tentativo di distrarsi dai suoi problemi e durante il tragitto fa conoscenza con un'autostoppista. La ragazza di indole vagabonda, trascina Piero e Carlotta tra le destinazioni pi\u00f9 disparate e questo fa s\u00ec che la bimba si affezioni alla ragazza vedendo in lei una figura materna.\nPiero, esasperato dalle frustrazioni che \u00e8 costretto a subire da parte di Carlotta e della ragazza, fugge in preda allo sconforto verso Bologna, anche se poi si rende conto di aver commesso un gesto inconsulto. Tornato sui suoi passi, Piero si ricongiunge alla figlia e alla ragazza, cercando di dimenticare per sempre la figura della moglie che l'ha sempre tormentato."}
{"id": "5921200", "revid": "266224", "url": "https://it.wikipedia.org/wiki?curid=5921200", "title": "Gabbianone", "text": ""}
{"id": "5921202", "revid": "1555966", "url": "https://it.wikipedia.org/wiki?curid=5921202", "title": "Il gabbianone", "text": ""}
{"id": "5921203", "revid": "838137", "url": "https://it.wikipedia.org/wiki?curid=5921203", "title": "Il bell'addio", "text": ""}
{"id": "5921226", "revid": "1227494", "url": "https://it.wikipedia.org/wiki?curid=5921226", "title": "Carolina di Brunswick-Wolfenb\u00fcttel", "text": ""}
{"id": "5921227", "revid": "254059", "url": "https://it.wikipedia.org/wiki?curid=5921227", "title": "La cucina dei Gonzaga", "text": ""}
{"id": "5921229", "revid": "767487", "url": "https://it.wikipedia.org/wiki?curid=5921229", "title": "Stressati", "text": "Stressati \u00e8 un film commedia del 1997 diretto da Mauro Cappelloni e liberamente ispirato alle opere di Georges Wolinski.\nTrama.\nDado e Tratto, due autori di una testata giornalistica fallimentare, confusi sui loro futuri, ognuno con le proprie storie, vivono malamente pubblicando articoli di scarso richiamo.\nUbicati in un angolo di una trattoria, trasformata in un ufficio di fortuna per l'occasione, fanno da cornice le molteplici vicende amorose che coinvolgono i due protagonisti."}
{"id": "5921231", "revid": "1123217", "url": "https://it.wikipedia.org/wiki?curid=5921231", "title": "Bada Shanren", "text": ""}
{"id": "5921253", "revid": "544909", "url": "https://it.wikipedia.org/wiki?curid=5921253", "title": "Sono cose delicate (album)", "text": "Sono cose delicate \u00e8 il terzo album di Marco Massa, pubblicato il 22 aprile 2016.\nIl disco.\nIl titolo dell'album \u00e8 un omaggio a Virgilio Savona, legato a un episodio dell'infanzia di Marco Massa: Sono cose delicate \u00e8 anche il titolo di una canzone del componente del Quartetto Cetra, che Massa ascolt\u00f2 da bambino e che lo colp\u00ec al punto da spingerlo a contattarlo per farsene spiegare il significato.\nDi Sono cose delicate esiste solamente l'edizione in vinile, e le tracce in formato digitale (comprese 3 bonus track) sono rese disponibili solo per chi possiede effettivamente l'LP."}
{"id": "5921282", "revid": "767487", "url": "https://it.wikipedia.org/wiki?curid=5921282", "title": "Perry Kitchen", "text": "Carriera.\nClub.\nCollege e divisioni amatoriali.\nKitchen entr\u00f2 all'Universit\u00e0 di Akron nel 2009, giocando per gli Akron Zips. Nel 2010, gioc\u00f2 anche per il Chicago Fire Premier, nella USL Premier Development League.\nMajor League Soccer.\nNel 2011 fu scelto dal D.C. United al MLS SuperDraft. Esord\u00ec in Major League Soccer nella prima partita della stagione contro i Columbus Crew.\nGrazie alle sue prestazioni, \u00e8 stato eletto miglior calciatore della stagione 2013 della MLS.\nHeart of Midlothian.\nSvincolatosi dal D.C. United, nel marzo del 2016 firma un contratto di due anni e mezzo con l'Heart of Midlothian.\nNazionale.\nGioc\u00f2 per gli , con cui partecip\u00f2 anche al campionato continentale di categoria del 2011.\nDebutt\u00f2 nella nazionale maggiore l'8 febbraio 2015 in una gara amichevole contro il Panama.\nViene convocato per la Copa Am\u00e9rica Centenario negli Stati Uniti."}
{"id": "5921283", "revid": "729019", "url": "https://it.wikipedia.org/wiki?curid=5921283", "title": "Pattinaggio di velocit\u00e0 agli VIII Giochi olimpici invernali - 1000 m femminile", "text": "La competizione dei 1000 m femminili di pattinaggio di velocit\u00e0 agli VIII Giochi olimpici invernali si \u00e8 svolta il giorno 22 febbraio 1960 sulla pista del \"Olympic Skating Rink\" a Squaw Valley."}
{"id": "5921284", "revid": "767487", "url": "https://it.wikipedia.org/wiki?curid=5921284", "title": "Affetti speciali", "text": "Affetti speciali \u00e8 un film commedia del 1989 diretto da Felice Farina e con protagonisti i Gemelli Ruggeri.\nTrama.\nIvano e Cris, due fratelli che vivono sotto lo stesso tetto, diversi per carattere, ma legati da una profonda stima reciproca, vedono infrangersi la loro vita tranquilla dalla malattia della loro madre.\nQuando la donna entra in coma irreversibile, Ivano e Cris si rivolgono a uno specialista incompetente che far\u00e0 passare ai due fratelli una serie di disagi apparentemente senza fine, strumentalizando la falsa promessa di mantenere in vita la loro madre con l'ausilio di un fantomatico apparecchio medico che produrr\u00e0 ulteriori problemi."}
{"id": "5921285", "revid": "125082922", "url": "https://it.wikipedia.org/wiki?curid=5921285", "title": "Gianni Vezzosi", "text": "Biografia.\nNato a Catania nel 1970, dopo pochi giorni dalla nascita del cantante i genitori si trasferiscono a Milano, dove rimarr\u00e0 fino al compimento del suo tredicesimo anno. Ha otto sorelle e un solo fratello. Dopo essere ritornato a Catania nel 1983, lavora inizialmente assieme al padre, per poi incidere appena maggiorenne nel 1988, \"Complimenti e auguri\", un brano cantato in duetto con Sandra Petruzzelli. Il suo primo album, \"Gocce di musica\", venne registrato invece nel 1990, con il brano \"Attimi\" che ebbe un grande successo. Successivamente il cantante registra svariate canzoni di successo come Attimi, Mio Caro, Quello che volevi (Brano che \u00e8 stato anche su Italia 1 nel programma \u201cEmigratis\u201d di Pio e Amedeo) Non Posso Amare te, Nun te vogl e te pens, A19, La Fine Del Mondo, Miezz\u2019a A\u2019Via, La Figlia del mio amico, Ossessione, L'ago e u Cuttone, Non Saprai mai, O\u2019Killer, che lo portano ad un successo non pi\u00f9 solamente regionale ma nazionale.\nSono tanti poi i brani scritti dal cantautore Catanese, da \u201cTutta a vita cu tte\u201d, fino al grande successo di \u201cLettera a Pap\u00e0\u201d. Pi\u00f9 recentemente invece ha registrato il brano \u201cN\u20198\u201d che racconta tutta la vicenda giudiziaria che ha portato all\u2019arresto nel 2012 il cantante neomelodico \n prima tra tutte \"Nun te voglio e te penso\", che su youtube registra pi\u00f9 di 2 milioni e mezzo di visualizzazioni. Tra le altre abbiamo poi \"La signora vestita di nero\" registrata insieme a Natale Galletta, \"'A 19\" riferita all'omonima autostrada che raggiunge i 5 milioni di visualizzazioni e \"O killer.\" Nel 2011 pubblica insieme a Gianni Celeste il DVD concerto \"Attenti a noi... 2\" con la Seamusica, etichetta discografica di ambedue i cantanti.\nNell'aprile 2020 esce il nuovo pezzo \"Me so purtate a tua figlia\", cantato nuovamente in duetto con Daniele De Martino.\nVicende giudiziarie.\nIl 6 dicembre del 2012, Vezzosi venne arrestato con l'accusa di essere il mandante dell'aggressione di un amico della ex convivente. Nonostante la procura chiese ben due anni e tre mesi di reclusione, dopo aver passato il Natale e il capodanno dietro le sbarre, il presidente della seconda sezione del tribunale ha disposto la fine della detenzione ai domiciliari. Il cantante viene poi definitivamente assolto il 26 giugno del 2014.."}
{"id": "5921288", "revid": "332343", "url": "https://it.wikipedia.org/wiki?curid=5921288", "title": "Torretta di Crucoli", "text": "Torretta di Crucoli \u00e8 una frazione del comune di Crucoli (di cui costituisce il nucleo pi\u00f9 abitato) affacciata sul mar Ionio.\nStoria.\nLe prime testimonianze di Torretta risalgono all'et\u00e0 romana repubblicana, con ritrovamenti archeologici a partire dai secoli V-VIII secolo, che fanno supporre che l'abitato costituisse il nucleo dell'antico insediamento di Paternum lungo la via consolare Traianea Jonica. Oltre a numerose anfore, manifatture in terracotta e tombe, nelle immediate vicinanze di Torretta furono rinvenuti negli anni 1950 i resti di un'imponente villa romana munita di terme. Successivamente furono rinvenute monete, mura ed una rete idrica di epoca romana.\nIl moderno centro abitato della frazione nasce agli inizi del '900, con lo sviluppo del turismo e l'edificazione dei primi condomini presso la zona del lungomare, oltre che della Stazione di Crucoli sulla ferrovia Jonica. Il culmine del turismo a Torretta \u00e8 stato dagli anni 1960 fino alla fine degli anni 2000.\nGeografia fisica.\nTorretta si eleva a 9 metri s.l.m.(quota riferita alla sede della Delegazione municipale). Nonostante il paese sia circondato da colline di media altezza, la costa \u00e8 piuttosto bassa e sabbiosa. A partire dai primi anni 2000, la costa \u00e8 stata caratterizzata da una progressiva erosione, che ha ridotto la larghezza delle spiagge.\nMonumenti e luoghi d'interesse.\nNella frazione \u00e8 presente un edificio della seconda met\u00e0 del XV secolo, chiamato \"La Torretta\", costruita in seguito alle invasioni turche e al saccheggio del 1577, nel periodo in cui Crucoli fu sotto la signoria dei D'Aquino. Essa aveva il compito di proteggere le tenute feudali alla marina e di difendere il luogo nel quale avveniva l'imbarco del grano, che i feudatari vendevano ai mercanti napoletani. Situata sulla strada pubblica costiera, fu utilizzata dagli Amalfitani anche come luogo di accoglienza. La torretta venne saccheggiata dagli abitanti di Rossano anche il 27 febbraio 1764 durante la grave carestia che colp\u00ec il Regno di Napoli.\nNei pressi di Torretta e nelle sue vicinanze sono presenti altri numerosi edifici storici, tra cui la settecentesca Villa Ciuran\u00e0, la Villa Cassia in stile romanico e la Villa Clausi di epoca normanna che \u00e8 stata dichiarata monumento nazionale.\nA Torretta sono presenti due chiese: la prima \u00e8 sulla statale ed \u00e8 intitolata a San Francesco di Paola, la pi\u00f9 antica; la seconda \u00e8 la chiesa dedicata a Maria Madre della Chiesa, ed \u00e8 la pi\u00f9 grande e moderna.\nDi interesse \u00e8 il Museo Archeologico privato \"Melissa Palopoli\" che raccoglie testimonianze fittili e di altro genere dall'Et\u00e0 del Ferro, passando per quella Greca, la civilt\u00e0 degli Enotri e quella dei Brettii.\nNelle immediate vicinanze del centro abitato, sulla SS Jonica tra Torretta e Cariati, \u00e8 presente una tomba Brettia.\nAttivit\u00e0 turistiche.\nA Torretta il turismo \u00e8 basato sul mare, infatti, sul lungomare vi sono diversi \"lidi\". Oltre alle stazioni balneari si trova un luogo dove i bimbi possono giocare.\nDurante la stagione balneare, e particolarmente in agosto, il centro si anima notevolmente, grazie all'apporto sia dei turisti che dei numerosi abitanti trasferitisi in altre citt\u00e0 e all'estero, che per\u00f2 ritornano per le ferie.\nD'interesse la \"Sagra della sardella\", una particolare salsa piccante a base di pesce e di spezie piccanti. Durante gli anni Settanta/Ottanta essa si svolgeva a Torretta in agosto; mentre pi\u00f9 recentemente essa si svolge a Crucoli. In occasione della sagra, il Comune di Torretta normalmente mette in opera un servizio di autobus per quanti dalla marina vogliano raggiungere il paese in collina.\nSport.\nLe realt\u00e0 sportive presenti a Torretta sono l'Asd Volley Fidelis Torretta, la scuola calcio Real Torretta junior, il circolo tennis Sport Torretta, la Federazione italiana Warpedo.\nInfrastrutture e trasporti.\nTorretta di Crucoli \u00e8 attraversata dalla strada statale 106 Jonica e possiede una stazione ferroviaria."}
{"id": "5921298", "revid": "404338", "url": "https://it.wikipedia.org/wiki?curid=5921298", "title": "Arthur B. McDonald", "text": ""}
{"id": "5921300", "revid": "1543377", "url": "https://it.wikipedia.org/wiki?curid=5921300", "title": "Pattinaggio di velocit\u00e0 agli VIII Giochi olimpici invernali - 1500 m femminile", "text": "La competizione dei 1500 m femminili di pattinaggio di velocit\u00e0 agli VIII Giochi olimpici invernali si \u00e8 svolta il giorno 21 febbraio 1960 sulla pista del \"Olympic Skating Rink\" a Squaw Valley."}
{"id": "5921301", "revid": "404338", "url": "https://it.wikipedia.org/wiki?curid=5921301", "title": "Arthur Bruce McDonald", "text": ""}
{"id": "5921306", "revid": "2101433", "url": "https://it.wikipedia.org/wiki?curid=5921306", "title": "Tu te reconna\u00eetras", "text": "Tu te reconna\u00eetras \u00e8 un singolo della cantante francese Anne-Marie David, pubblicato nel 1973 da Epic Records ed estratto dall'omonimo album.\nHa rappresentato il Lussemburgo all'Eurovision Song Contest 1973, vincendo la diciottesima edizione del festival con 129 punti e consegnando al Granducato la sua quarta vittoria all'Eurovision Song Contest.\nComposizione e pubblicazione.\nIl brano \u00e8 stato scritto in francese da Vline Buggy e composto da Claude Morgan ed \u00e8 stato pubblicato nel 1973 dall'etichetta statunitense Epic Records su 45 giri. Successivamente la stessa etichetta ha pubblicato anche una versione in tedesco, una in inglese e un'altra in spagnolo oltre che due versioni in italiano."}
{"id": "5921308", "revid": "132266", "url": "https://it.wikipedia.org/wiki?curid=5921308", "title": "\u00cele de France (nave)", "text": ""}
{"id": "5921310", "revid": "1543377", "url": "https://it.wikipedia.org/wiki?curid=5921310", "title": "Pattinaggio di velocit\u00e0 agli VIII Giochi olimpici invernali - 3000 m femminile", "text": "La competizione dei 3000 m femminili di pattinaggio di velocit\u00e0 agli VIII Giochi olimpici invernali si \u00e8 svolta il giorno 23 febbraio 1960 sulla pista del \"Olympic Skating Rink\" a Squaw Valley."}
{"id": "5921312", "revid": "131145", "url": "https://it.wikipedia.org/wiki?curid=5921312", "title": "Campioni italiani assoluti di atletica leggera indoor - Prove multiple maschili", "text": "Questa pagina raccoglie un elenco di tutti i campioni italiani dell'atletica leggera nelle prove multiple indoor.\nNella storia dei campionati italiani indoor, queste gare si sono disputate sotto diverse forme: nell'edizione del 1973 (la prima con le prove multiple in programma) era presente il pentathlon, che rimase anche dal 1974 al 1979, sebbene con i 1000 metri piani al posto dei 200 metri piani. Quella del 1988 fu l'unica edizione in cui si svolse la gara dell'octathlon, mentre dal 1980 ad oggi (con l'eccezione, appunto, del 1988) la gara presente in programma \u00e8 quella dell'eptathlon con questa successione di gare: 60 metri piani, salto in lungo, getto del peso, salto in alto, 60 metri ostacoli, salto con l'asta e 1000 metri piani.\nNel 1978 le prove multiple non furono comprese tra le gare dei campionati italiani assoluti di atletica leggera indoor. Dal 1981 \u00e8 in vigore la tabella internazionale per l'assegnazione dei punteggi, che ha sostituito la tabella italiana in uso fino al 1990."}
{"id": "5921314", "revid": "767487", "url": "https://it.wikipedia.org/wiki?curid=5921314", "title": "Brave and Bold (film 1912)", "text": "Brave and Bold \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 15 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Did Mother Get Her Wish?\".\nNon si conoscono copie ancora esistenti della pellicola che viene considerata presumibilmente perduta."}
{"id": "5921332", "revid": "123403396", "url": "https://it.wikipedia.org/wiki?curid=5921332", "title": "Museo archeologico nazionale concordiese", "text": "Il Museo archeologico nazionale concordiese (conosciuto anche come museo nazionale concordiese o museo archeologico concordiese) \u00e8 un museo archeologico situato a Portogruaro, nella citt\u00e0 metropolitana di Venezia: conserva gli importanti reperti rinvenuti nella zona di Concordia Sagittaria.\nInaugurato nel 1888, dopo appena 22 anni dall'annessione del Veneto al Regno d'Italia, \u00e8 uno dei pi\u00f9 antichi musei statali italiani e il primo tra questi fondato nel Veneto.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale del Veneto, nel dicembre 2019 divenuto Direzione regionale Musei.\nStoria.\nDalla fine del XVIII secolo la famiglia Muschietti di Portogruaro inizi\u00f2 a collezionare reperti archeologici rinvenuti nella zona. Nella seconda met\u00e0 dell'Ottocento la collezione fu lasciata in eredit\u00e0 all'amministrazione comunale di Portogruaro, che la conserv\u00f2 inizialmente presso la sede municipale.\nNel 1873 furono rinvenuti molti reperti archeologici nella vicina Concordia Sagittaria (anticamente chiamata \"Iulia Concordia\") ed in particolare, durante la campagna di scavo negli anni 1880-1882, nel cosiddetto \"sepolcreto dei militi\". La Soprintendenza decise allora di creare un museo per riunire tutti i reperti rinvenuti e conservati temporaneamente presso il municipio di Concordia Sagittaria e nel seminario e nella casa Muschietti a Portogruaro. Il consiglio comunale di Portogruaro decise cos\u00ec di acquisire un terreno di propriet\u00e0 del Seminario vescovile, su cui fu costruito il Museo Concordiese grazie ad un finanziamento del Ministero dei Beni Culturali.\nLa prima pietra del museo fu posta nel 1885 e il 28 ottobre 1888 si celebr\u00f2 l'inaugurazione ufficiale. Il primo direttore del museo fu l'avvocato portogruarese Dario Bertolini, appassionato di archeologia e primo direttore degli scavi. Al posto di Concordia, il museo venne edificato a Portogruaro, pi\u00f9 facile da raggiungere grazie alla presenza della ferrovia.\nNel 1986, dopo i lavori di restauro e riammodernamento, il Museo venne riaperto al pubblico.\nIn tempi pi\u00f9 recenti \u00e8 stato creato anche un museo civico a Concordia Sagittaria, che si inserisce nel percorso archeologico concordiese.\nStruttura.\nL'edificio a due piani del museo fu progettato dall'ingegnere Antonio Bon a forma di basilica paleocristiana, al fine di richiamare gli antichi edifici dei primi insediamenti di Concordia Sagittaria.\nIl piano terra \u00e8 costituito da una grande sala divisa in tre navate, a cui si accede da un atrio, nella quale sono esposti vari reperti architettonici, stele funerarie, ritratti e materiale epigrafico, raccolti ed esposti in base a criteri antiquari tipici della fine del XIX secolo. Nel pavimento della navata sono presenti tre mosaici, di cui il pi\u00f9 importante raffigura le Tre Grazie, mentre i restanti due hanno stili geometrici. Nella sala laterale, a destra dell'entrata, vi sono oggetti decorati provenienti da Concordia Sagittaria e dintorni.\nAl primo piano sono raccolti i reperti preromani e romani donati dai collezionisti locali e quelli scavati da Dario Bertolini alla fine dell'Ottocento, tra cui alcune raffigurazioni in bronzo. Nelle ulteriori vetrine sono poi esposti diversi oggetti di uso comune, come lucerne, vetri e monili."}
{"id": "5921355", "revid": "782150", "url": "https://it.wikipedia.org/wiki?curid=5921355", "title": "Sar\u00f2 io la tua Fortuna", "text": "Sar\u00f2 io la tua Fortuna \u00e8 un romanzo storico del 2015 di Loredana Frescura.\nTrama.\nItalia, anni della Prima Guerra Mondiale; visto che sa leggere e scrivere, i soldati chiedono a Rigo di scrivere per loro lettere da recapitare alle loro famiglie. Alla morte di Toni, Rigo decide di scappare dall'esercito insieme a Fortuna, andando incontro a un tremendo segreto sul passato di Toni."}
{"id": "5921380", "revid": "1613450", "url": "https://it.wikipedia.org/wiki?curid=5921380", "title": "Tombe dei sovrani di Russia", "text": "Questo \u00e8 l'elenco dei luoghi di sepoltura dei sovrani di Russia.\nN.B.: Gli anni indicati tra parentesi posti immediatamente sotto il nome del sovrano sono le date di nascita e di morte del sovrano. Gli anni indicati sotto l'immagine della corona sono invece gli anni di regno."}
{"id": "5921381", "revid": "119199058", "url": "https://it.wikipedia.org/wiki?curid=5921381", "title": "Charles Scribner's Sons", "text": "La Charles Scribner's Sons, anche Scribner's o Scribner, \u00e8 una casa editrice statunitense con sede a New York, nota per la pubblicazione di autori statunitensi come Ernest Hemingway, F. Scott Fitzgerald, Kurt Vonnegut, Marjorie Kinnan Rawlings, Stephen King, Robert A. Heinlein, Thomas Wolfe, George Santayana, John Clellon Holmes, Don DeLillo e Edith Wharton.\nHa pubblicato lo \"Scribner's Magazine\" per molti anni.\nPi\u00f9 recentemente vari titoli e autori del suo catalogo hanno ottenuto riconoscimenti come il Premio Pulitzer e il National Book Award.\nNel 1978 la societ\u00e0 si \u00e8 fusa con Atheneum Books dando vita a The Scribner Book Companies, che a sua volta \u00e8 stata assorbita dalla Macmillan Publishers nel 1984.\nSimon &amp; Schuster ha acquistato Macmillan nel 1994. Da questo momento solo le operazioni riguardanti il commercio librario e le opere di consultazione continuano a portare l'originale nome di famiglia.\nLa precedente sigla editoriale, ora semplicemente Scribner, \u00e8 stata mantenuta da Simon &amp; Schuster, mentre il dipartimento consultazione \u00e8 divenuto propriet\u00e0 dell'editore Gale a partire dal 1999."}
{"id": "5921408", "revid": "12458", "url": "https://it.wikipedia.org/wiki?curid=5921408", "title": "Scribner", "text": "Scribner \u00e8 un comune degli Stati Uniti d'America, situato nello Stato del Nebraska, nella contea di Dodge."}
{"id": "5921409", "revid": "192549", "url": "https://it.wikipedia.org/wiki?curid=5921409", "title": "Scribner's", "text": ""}
{"id": "5921416", "revid": "287204", "url": "https://it.wikipedia.org/wiki?curid=5921416", "title": "Westchester Knicks 2015-2016", "text": "La stagione 2015-16 dei Westchester Knicks fu la 2\u00aa nella NBA D-League per la franchigia.\nI Westchester Knicks arrivarono secondi nella \"Atlantic Division\" con un record di 28-22. Nei play-off persero la semifinale di conference con i Sioux Falls Skyforce (2-0)."}
{"id": "5921423", "revid": "767487", "url": "https://it.wikipedia.org/wiki?curid=5921423", "title": "Rickettsia typhi", "text": "La Rickettsia typhi (in precedenza denominata Rickettsia mooseri) \u00e8 un batterio Gram negativo, intracellulare, agente eziologico del tifo murino."}
{"id": "5921437", "revid": "1305772", "url": "https://it.wikipedia.org/wiki?curid=5921437", "title": "Can't Sleep Love", "text": "Can't Sleep Love \u00e8 una canzone del gruppo americano a cappella Pentatonix, primo singolo estratto il 4 settembre 2015 dal loro album eponimo \"Pentatonix\". \u00c8 stata scritta dai Pentatonix stessi insieme a Elof Loevl, Kevin Figueiredo, Teddy Pe\u00f1a e William Wells ed \u00e8 stata prodotta dallo stesso gruppo. Una seconda versione della canzone, insieme alla rapper americana Tink, \u00e8 stata pubblicata il 18 settembre 2015.\nVideo.\nIl videoclip per \"Can't Sleep Love\" \u00e8 stato pubblicato il 4 settembre 2015, mentre il video della versione con Tink \u00e8 stato pubblicato il 18 settembre. Esso mostra i membri dei Pentatonix che cantano in varie stanze con motivi elaborati sulle pareti insieme a dei ballerini con il corpo dipinto in modo da combaciare il motivo sulle pareti.\nPerformances live.\nI Pentatonix hanno cantato \"Can't Sleep Love\" al \"Tonight Show Starring Jimmy Fallon,\" il 16 ottobre 2015."}
{"id": "5921441", "revid": "547034", "url": "https://it.wikipedia.org/wiki?curid=5921441", "title": "Rickettsia rickettsii", "text": "La Rickettsia rickettsii \u00e8 un batterio Gram negativo, intracellulare, agente eziologico della febbre maculosa delle Montagne Rocciose."}
{"id": "5921446", "revid": "767487", "url": "https://it.wikipedia.org/wiki?curid=5921446", "title": "Rickettsia conorii", "text": "La Rickettsia conorii \u00e8 un batterio Gram negativo, intracellulare, agente eziologico della febbre bottonosa mediterranea."}
{"id": "5921451", "revid": "729019", "url": "https://it.wikipedia.org/wiki?curid=5921451", "title": "Stazione di Santa Filomena", "text": "La stazione di Santa Filomena era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio del quartiere pescarese di Santa Filomena.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino al 20 giugno 1963. Abbandonato per anni, il fabbricato viaggiatori ancora esistente in via Nazionale Adriatica nord 486, \u00e8 stato ristrutturato dal comune di Pescara ed \u00e8 divenuto una cooperativa sociale."}
{"id": "5921453", "revid": "339392", "url": "https://it.wikipedia.org/wiki?curid=5921453", "title": "Swiss Open", "text": ""}
{"id": "5921461", "revid": "1543377", "url": "https://it.wikipedia.org/wiki?curid=5921461", "title": "Keith Wright", "text": ""}
{"id": "5921484", "revid": "247222", "url": "https://it.wikipedia.org/wiki?curid=5921484", "title": "Sensazioni precise", "text": "Sensazioni precise \u00e8 un album del cantautore italiano Filipponio, pubblicato dall'etichetta discografica Cetra nel 1980.\nIl disco contiene 10 brani, sui quali compare la firma dell'interprete insieme ad altri noti autori, fra i quali Maria Antonietta Sisini, Dario Farina e Maurizio Piccoli, mentre gli arrangiamenti sono di Pino Presti.\nDal lavoro, prodotto da Federico Monti Arduini, viene tratto il singolo \"Partire oltre amore/Tu che fai, rimani?\"."}
{"id": "5921487", "revid": "729019", "url": "https://it.wikipedia.org/wiki?curid=5921487", "title": "Stazione di Villa Verrocchio", "text": "La stazione di Villa Verrocchio era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; situata all'incrocio fra corso Umberto I e via Marinelli, era a servizio del quartiere di Montesilvano Villa Verrocchio.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne demolita."}
{"id": "5921488", "revid": "1782831", "url": "https://it.wikipedia.org/wiki?curid=5921488", "title": "Giuseppe Biagi (pittore)", "text": "Biografia.\nFrequenta dapprima il liceo artistico di Carrara per poi studiare Lettere all'Universit\u00e0 di Pisa.\nDopo una prima produzione informale aderisce, nel 1981, al \"Gruppo Narciso Arte\" fondato dal critico Giorgio Di Genova e comprendente, tra gli altri, Michele Cossyro, Giuseppe Rogolino e Luca Maria Patella.\nDue anni dopo fa parte del gruppo della Metacosa con Giuseppe Bartolini, Gianfranco Ferroni, Bernardino Luino, Sandro Luporini, Lino Mannocci e Giorgio Tonelli. Il gruppo espose per la prima volta a Villa Paolina a Viareggio nel 1983 sotto la cura del critico Roberto Tassi che ne segu\u00ec l'attivit\u00e0 anche nelle successive esposizioni.\nImportanti le personali come \"Opere recenti\" del 1988 presso lo Studio Steffanoni di Milano curata da Roberto Tassi e Vittorio Sgarbi, \"Opere recenti\" del 1990 presso la Galleria Forni di Bologna e la personale curata da Flaminio Gualdoni alla Galleria Il Polittico di Roma. Tra le collettive \"Narcissus\" (1982) Palazzo delle Esposizioni di Roma, \"Obiettivo immagine\" (1983) Galleria Davico, Torino e \"Quinta triennale dell'incisione\" (1986) Palazzo della Permanente, Milano.\nNel 1996 partecipa all\u2019\"Esposizione Nazionale Quadriennale d'Arte di Roma\", presso il Palazzo delle Esposizioni di Roma e una sua opera viene acquistata dalla Camera dei Deputati di Montecitorio, Roma.\nNel 2004, sotto la curatela di Philippe Daverio, il gruppo della Metacosa si riunisce nella collettiva \"Fenomenologia della Metacosa - 7 artisti nel 1979 a Milano e 25 anni dopo\" allo Spazio Oberdan di Milano.\nNel 2007 partecipa alla mostra \"Arte italiana. 1968-2007. Pittura\" tenutasi a Palazzo Reale di Milano e curata da Maurizio Sciaccaluga, mentre nel 2011 \u00e8 invitato da Mina Gregori al Padiglione Italia in occasione della 54\u00aa Biennale di Venezia curata da Vittorio Sgarbi.\nNel 2013 espone nella collettiva organizzata da Porsche \"Cofani d'autore\" al Museo del parco di Portofino e a Forte dei Marmi, insieme a Bruno Ceccobelli, Gillo Dorfles, Marco Lodola e Ben Vautier.\nSue opere si trovano presso musei pubblici come la Camera dei deputati di Roma, Galleria d'arte moderna e contemporanea Lorenzo Viani - GAMC di Viareggio, MAGI '900 - Museo delle eccellenze artistiche e storiche di Bologna e Museo Epicentro di Barcellona Pozzo di Gotto, Messina\nSi sono occupati di lui, fra gli altri, Philippe Daverio, Giorgio Di Genova, Marco Goldin, Mina Gregori, Flaminio Gualdoni, Alessandro Riva, Ruggero Savinio, Maurizio Sciaccaluga, Vittorio Sgarbi, Giorgio Soavi, Roberto Tassi e Marco Vallora."}
{"id": "5921489", "revid": "1347902", "url": "https://it.wikipedia.org/wiki?curid=5921489", "title": "Uralma\u0161", "text": "Uralma\u0161 (), \u00e8 il nome abbreviato con cui \u00e8 noto il grande complesso industriale russo della Ural'skij zavod t\u00e2\u017e\u00eblogo ma\u0161inostroeni\u00e2, (, in sigla UZTM), denominazione ufficiale che pu\u00f2 essere tradotta come \"Impianto di costruzione di macchinari pesanti degli Urali\".\nCostruita e attivata a Sverdlovsk, negli Urali, nel 1933 nel corso del secondo piano quinquennale dell'Unione Sovietica come centro principale per la produzione di macchinari pesanti per l'industria da impiegare a loro volta per l'attivazione di altre fabbriche previste dalla pianificazione, divenne e rimase un simbolo dello sviluppo economico sovietico e il principale centro metalmeccanico del paese. Durante la seconda guerra mondiale si convert\u00ec alla produzione di mezzi corazzati dando un importante contributo allo sforzo bellico sovietico. Soprannominata la \"madre delle fabbriche\", era il pi\u00f9 grande impianto produttivo dell'Unione Sovietica, e impiegava 38.000 dipendenti.\nAttualmente la Uralma\u0161 rimane uno dei pi\u00f9 importanti centri manifatturieri della Federazione russa e negli stabilimenti di Ekaterinburg (la vecchia Sverdlovsk) si costruiscono macchinari pesanti, impianti industriali, perforatrici giganti, veicoli a motore e altre produzioni metallurgiche e siderurgiche.\nLa fabbrica dal 1996 ha fatto parte del nuovo grande gruppo multinazionale OMZ (\"Ob\u02baedinennye ma\u0161inostroitel'nye zavody\") che \u00e8 attivo esclusivamente nell'industria pesante, producendo una vasta gamma di componenti industriali per l'industria petrolchimica, mineraria e nucleare, tra cui i reattori VVER. Dall'autunno 2015 l'Uralma\u0161 non fa pi\u00f9 parte del gruppo OMZ ed \u00e8 passata sotto il controllo del fondo finanziario \"Gazprombank\".\nStoria.\nCostruzione della fabbrica e inizio della produzione.\nNel quadro del programma di sviluppo produttivo accelerato previsto dalla dirigenza dell'Unione Sovietica negli anni venti, nel 1928 l'Istituto statale per i nuovi piani industriali di Leningrado present\u00f2 un progetto per la costruzione di una grande fabbrica di macchinari pesanti negli Urali che avrebbe dovuto assumere il ruolo di centro di sviluppo principale per l'intera regione e fornire la base industriale per la creazione di una nuova area produttiva alternativa ai tradizionali poli manifatturieri russi. Il progetto dava grande importanza alla sostenibilit\u00e0 economica del piano produttivo e prendeva in considerazione i risultati raggiunti dai paesi dell'Europa occidentale e dagli Stati Uniti nei settori della metallurgia, della siderurgia e della meccanica. Inoltre per disporre di lavoratori addetti agli impianti altamente qualificati e adeguatamente preparati, i piani prevedevano la costruzione insieme alla fabbrica di un centro di formazione specifica per gli addetti. Era previsto inoltre di sfruttare l'apporto progettuale di ingegneri stranieri e, come nel caso di altre grandi fabbriche in costruzione, di installare macchinari moderni provenienti dall'occidente.\nLa costruzione della Uralma\u0161 ebbe inizio nel 1933 secondo i programmi di sviluppo del secondo piano quinquennale dell'Unione Sovietica, che prevedevano una gigantesca crescita dell'industrializzazione del paese. Il grande stabilimento avrebbe dovuto costituire in pratica una \"fabbrica delle fabbriche\", producendo i macchinari e le strutture necessarie alla costruzione e funzionamento di altri impianti e centri minerari dell'Unione. Dall'inizio della sua attivit\u00e0 fino alla seconda guerra mondiale, la Uralma\u0161 si impegn\u00f2 nella fabbricazione di prodotti diversificati della meccanica pesante: macchinari per altoforni, macchine utensili, presse giganti, prodotti laminati, presse idrauliche, gru e macchine movimento terra, perforatrici; questi prodotti furono fondamentali per la creazione e il funzionamento delle miniere e di altri stabilimenti metallurgici e meccanici che consentirono negli anni trenta l'industrializzazione in tempi rapidi degli Urali e della Siberia. La produzione non si effettuava in serie ma le attrezzature industriali venivano progettate e prodotte sulla base delle richieste effettive dei piani produttivi. Alla fine degli anni 30, la Uralma\u0161 inizi\u00f2 anche la produzione nel settore degli armamenti con la fabbricazione dei moderni obici da 122 mm modello M-30 progettati da F\u00ebdor Petrovi\u010d Petrov.\nNella Grande Guerra Patriottica.\nLa seconda guerra mondiale provoc\u00f2 conseguenze drammatiche per l'Unione Sovietica; gran parte dell'apparato produttivo dovette passare alla lavorazione e produzione in massa di armamenti ed equipaggiamenti per le forze armate, e l'Uralma\u0161 divenne subito una delle fabbriche pi\u00f9 importanti del complesso militare-industriale dello stato sovietico, anche a causa dell'immediata perdita delle regioni occidentali industrializzate dopo l'invasione tedesca. In particolare, dopo la distruzione della fabbrica di trattori di Stalingrado, dall'ottobre 1942 la Uralma\u0161 pass\u00f2 a produrre mezzi corazzati.\nDurante la guerra negli impianti dell'Uralma\u0161 di Sverdlovsk furono prodotti in particolare:\nI cannoni d'assalto prodotti dalla fabbrica negli Urali erano costruiti sullo scafo del carro T-34 e si dimostrarono efficaci e potenti sui campi di battaglia del Fronte orientale, combinando la manovrabilit\u00e0 dei carri T-34 con la potenza di fuoco dei pezzi d'artiglieria. Nel complesso l'attivit\u00e0 produttiva della Uralma\u0161 durante la \"Grande Guerra Patriottica\" ebbe grande importanza e contribu\u00ec in modo decisivo allo sforzo bellico dell'Unione Sovietica.\nUralma\u0161 dal 1945 al 1992.\nA partire dal 1945, dopo la sofferta vittoria nella guerra mondiale, la dirigenza sovietica decise di modernizzare e sviluppare ulteriormente gli stabilimenti Uralma\u0161 di Sverdlovsk. La produzione venne continuamente potenziata e gli impianti iniziarono la fabbricazione di nuovi macchinari: pale meccaniche, macchine per lo sfruttamento petrolifero, frammentatori. Negli anni 50 l'Uralma\u0161 ricevette l'incarico di produrre differenti tipi di presse idrauliche di grande potenza da impiegare nei programmi aero-spaziali dell'Unione Sovietica in fase di grande sviluppo in quel periodo.\nFin dal 1949 inoltre Uralma\u0161 aveva iniziato a produrre grandi escavatori pesanti per impiego in centri minerari; negli anni 60 la fabbrica progett\u00f2 e costru\u00ec queste macchine per i nuovi siti di produzione in Siberia ed Estremo Oriente; in questo periodo oltre un terzo della produzione estrattiva di carbone era ottenuta con l'impiego degli escavatori pesanti fabbricati a Sverdlovsk.\nUralma\u0161 ha prodotto anche le perforatrici giganti che furono di fondamentale importanza per lo sviluppo della produzione sovietica di petrolio e gas minerale; questi macchinari vennero impiegati con successo anche nelle disagiate e desolate regioni della Siberia occidentale. Le perforatrici speciali ultrapesanti progettate e prodotte dalla fabbrica hanno avuto anche un importante impiego nella ricerca scientifica: nel Pozzo superprofondo di Kola i modelli Uralma\u0161 4E e Uralma\u0161 della serie 15000 resero possibile raggiungere la profondit\u00e0 di 13 chilometri nel sottosuolo e di ottenere per la prima volta campioni di rocce vecchie pi\u00f9 di 3 miliardi di anni. Gli stabilimenti di Sverdlovsk hanno prodotto anche i macchinari necessari per gli impianti petroliferi off-shore.\nGli impianti Uralma\u0161 erano una delle fabbriche pi\u00f9 famose e prestigiose dell'Unione Sovietica e rappresentavano uno dei centri produttivi simbolici dell'economia sovietica; tuttavia anche in questi centri operai privilegiati dell'apparato produttiva erano presente le difficolt\u00e0 di approvvigionamento e di rifornimento di beni e prodotti tipici del sistema economico socialista. Non mancarono critiche contro i dirigenti politici anche da parte delle maestranze operaie; nel 1962 il segretario generale Nikita Sergeevi\u010d Chru\u0161\u010d\u0451v in visita alla fabbrica ricevette una serie di critiche e ci furono manifestazioni di protesta per la penuria di prodotti alimentari.\nNonostante questi problemi sociali e difficolt\u00e0 di sviluppo tecnologico, la Uralma\u0161 rimase per tutto il periodo sovietico un centro produttivo metalmeccanico fondamentale; fin dagli anni 60 nella fabbrica lavoravano oltre 30.000 operai che aumentarono ulteriormente negli anni 70; al momento della fine dell'Unione Sovietica i lavoratori in attivit\u00e0 erano ancora molte decine di migliaia.\nDal 1992 nella Federazione russa.\nLa fine dell'economia socialista e dell'Unione Sovietiche ha avuto pesanti conseguenze sull'Uralma\u0161 che nel dicembre 1992 \u00e8 stata trasformata in societ\u00e0 anonima; l'arresto delle grandi commesse statali e la fine della pianificazione hanno provocato una grave crisi produttiva e finanziaria e l'azienda si \u00e8 trovata vicina al fallimento a met\u00e0 degli anni 90. In questa fase inoltre gruppi criminali locali hanno assunto una forte influenza ed \u00e8 sorta una cosiddetta \"mafia di Uralma\u0161\" (O \"gang di Uralma\u0161\"), dal nome del quartiere di maggiore potere, che \u00e8 diventato il principale gruppo mafioso di Ekaterinenburg dopo una sanguinosa guerra tra bande rivali che si \u00e8 sviluppata soprattutto negli anni 1992-1993. La \"gang di Uralma\u0161\" si diffuse anche all'interno della fabbrica e di numerose altre aziende che controllavano le catene di distribuzione di prodotti e materiali; nel 2000 il direttore dello stabilimento Oleg Belonenko che cercava di ridurre l'influenza della mafia locale, \u00e8 stato assassinato.\nUralma\u0161 \u00e8 entrata a far parte nel 1996 del gruppo OMZ (\"Ob\u02baedinennye ma\u0161inostroitel'nye zavody\"), uno dei pi\u00f9 grandi conglomerati industriali della Federazione russa nel settore della meccanica, dell'ingegneria e della metallurgia, fondato e guidato inizialmente da Kacha Bendokidze. Negli anni seguenti sono continuate una serie di ristrutturazioni industriali e finanziarie che hanno coinvolto la Uralma\u0161: nel 2005 la Gazprom \u00e8 entrata a far parte dell'assetto proprietario dell'OMZ, mentre nel 2007 il gruppo OMZ e la Metalloinvest hanno concluso un accordo per la costituzione di un complesso manifatturiero integrato, nel quale \u00e8 entrata anche la Uralma\u0161, predominante nella produzione di attrezzature metallurgiche con una quota del mercato russo di oltre il 40%. Infine nell'autunno 2015 la Uralma\u0161 \u00e8 uscita dal gruppo OMZ ed \u00e8 passata sotto il controllo finanziario della Gazprombank.\nIl primo direttore della fabbrica fu A. P. Bannikov, mentre negli ultimi anni, dal 2009, lo stabilimento \u00e8 stato guidato da Oleg Dan\u010dek che tuttavia si \u00e8 dimesso nel marzo 2016 insieme al vice-direttore generale del settore ingegneristico Boris Belman; il nuovo dirigente della Uralma\u0161 \u00e8 Sergej Olegovi\u010d Sokolov.\nAttualmente la Uralma\u0161, nonostante le grandi difficolt\u00e0 sorte dopo la dissoluzione dell'Unione Sovietica, \u00e8 ancora un grande complesso metalmeccanico che impiega circa 14.000 persone; essa \u00e8 specializzata soprattutto nella fabbricazione di macchinari per l'estrazione di petrolio e gas, per la metallurgia e per altre attivit\u00e0 minerarie ed energetiche.\nFin dalla sua fondazione la Uralma\u0161 divenne l'elemento economico-sociale e anche culturale principale della citt\u00e0 di Sverdlovsk e svolse anche una funzione ricreativa, essendo strettamente collegata anche con la locale squadra di calcio che prese infatti il nome di \"Komanda Uralma\u0161zavoda\" e poi di \"Uralma\u0161\"; attualmente la societ\u00e0 calcistica di Ekaterinenburg mantiene i suoi legami con la fabbrica pur avendo cambiato denominazione in Futbol'nyj Klub Ural."}
{"id": "5921490", "revid": "729019", "url": "https://it.wikipedia.org/wiki?curid=5921490", "title": "Stazione di Montesilvano Spiaggia", "text": "La stazione di Montesilvano Spiaggia era una stazione ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; situata alla fine di via Michetti, era a servizio del comune di Montesilvano."}
{"id": "5921492", "revid": "183694", "url": "https://it.wikipedia.org/wiki?curid=5921492", "title": "Patrik Schumacher", "text": "Fondatore della disciplina da lui chiamata \"parametricismo\", \u00e8 dal 2016 il nuovo direttore dello studio \"Zaha Hadid Architects\".\nBiografia.\nSchumacher ha studiato architettura all'Universit\u00e0 di Stoccarda e alla Southbank University di Londra, laureandosi a Stoccarda nel 1990. Si \u00e8 laureato anche in filosofia, all'Universit\u00e0 di Bonn. Nel 1999 ha conseguito un dottorato di ricerca in Scienze Culturali all'Universit\u00e0 di Klagenfurt am W\u00f6rthersee. \u00c8 entrato a far parte dello studio Hadid nel 1988, diventando nel corso degli anni direttore e Senior Designer, affiancando Zaha Hadid in tutti i progetti dello studio. Ha insegnato in diverse scuole di architettura sin dal 1992 ed attualmente \u00e8 docente di ruolo all'universit\u00e0 di Innsbruck. Tra i suoi progetti completati in collaborazione con Hadid figurano la Vitra Fire Station ed il BMW Central Building in Germania e il MAXXI a Roma. \nPatrik Schumacher \u00e8 dal 1996 membro del Royal Institute of British Architects (RIBA) e dal 2011 membro dell'Accademia delle Arti di Berlino, per la sezione dedicata all'architettura.\nDopo la morte di Zaha Hadid ha preso le redini dello studio \"Zaha Hadid Architects\".\nIl Parametricismo.\nSchumacher ha scritto numerose pubblicazioni e tiene conferenze in tutto il mondo sul \"parametricismo\", termine coniato da lui e per la prima volta introdotto nel 2008, in un articolo pubblicato nel catalogo della Biennale di Architettura di Venezia. Il concetto si basa sul principio di realizzare un'architettura attraverso principi deducibili dal mondo naturale. Il concetto \u00e8 simile a quello dell'architettura organica ma superato grazie ai computer che consentono la realizzazione di forme molto pi\u00f9 complesse del passato."}
{"id": "5921494", "revid": "415140", "url": "https://it.wikipedia.org/wiki?curid=5921494", "title": "Uralmash", "text": ""}
{"id": "5921499", "revid": "125943185", "url": "https://it.wikipedia.org/wiki?curid=5921499", "title": "Aurum (liquore)", "text": "L\u2019Aurum \u00e8 un liquore con una gradazione di 40\u00b0, a base di brandy ed infuso di arance. \u00c8 una specialit\u00e0 di Pescara.\nLa storica distilleria era presso il Kursaal Pomilio, oggi museo \"Aurum - La fabbrica delle idee\".\nCaratteristiche.\nSi abbina molto bene ai dolci, specialmente con il parrozzo, altra specialit\u00e0 di Pescara. Oltre che come bevanda, viene utilizzato anche come ingrediente per i dolci e per bagnare le fette di pan di spagna da usare per fare le torte, o per affogare vari tipi di gelato.\nStoria.\nIl nome del liquore venne scelto dal fondatore della fabbrica Amedeo Pomilio, su suggerimento dell'amico poeta Gabriele D'Annunzio ai primi del Novecento, in riferimento alle origini romane attribuite alla ricetta. La parola deriva dal gioco delle parole latine \"aurum\", che significa oro, ed \"aurantium\", l'arancio.\nLa produzione industriale del liquore \u00e8 iniziata nel 1925. Negli anni trenta, venne costruito il liquorificio, con una struttura a ferro di cavallo disegnata dall'architetto Giovanni Michelucci, esempio di architettura industriale. Agli inizi degli anni settanta, lo stabilimento produttivo \u00e8 stato trasferito a Citt\u00e0 Sant'Angelo,dal 2013 la produzione \u00e8 stata spostata negli stabilimenti di Saronno per decisione della proprietaria Illva Saronno nonostante la produzione nel territorio abruzzese era in attivo,come si evince da un articolo de ilsaronno.it del 17/5/2013.\nLa distilleria storica di Pescara, dopo anni di abbandono, \u00e8 stata recuperata e adibita a centro convegni culturali. \nArchivio.\nMolti materiali d'archivio e pubblicitari dello stabilimento Aurum e dei liquori da esso prodotti sono conservati presso l'Archivio di stato di Pescara, nel fondo Archivio storico del Comune di Pescara."}
{"id": "5921506", "revid": "117686537", "url": "https://it.wikipedia.org/wiki?curid=5921506", "title": "Palazzo Pomilio", "text": "Palazzo Pomilio, noto come Ex Aurum, \u00e8 uno storico edificio di Pescara un tempo sede della distilleria produttrice del liquore Aurum.\nSi trova nel quartiere Pineta, un quartiere progettato su aree bonificate all'inizio del XX secolo come stazione balneare alto borghese del vecchio comune di Pescara.\nStoria.\nIl palazzo fu concepito nel 1910, originalmente, con il nome Kursaal, a scopo di stabilimento balneare pescarese per famiglie agiate, su progetto di Antonino Liberi. Negli anni Venti prese avvio il progetto della trasformazione della struttura in distilleria con progetto di Giovanni Michelucci, con l'idea di Gabriele D'Annunzio e dei fratelli Ottorino e Umberto Pomilio di creare il liquore Aurum.\nLa fabbrica ha una struttura a ferro di cavallo, con apertura dell'entrata a due braccia. Essendo stata completata negli anni Trenta, risente dell'influsso del fascismo, i cui stili si alternano tra il liberty e il neoclassico tipico dell'arte fascista. La struttura si trova presso la Riserva naturale di interesse provinciale Pineta Dannunziana.\nLa produzione dell'Aurum continu\u00f2 fino agli anni Settanta, quando per la crisi degli anni di piombo, la distilleria fu costretta a chiudere i battenti. La sede dell'Aurum si trasfer\u00ec a Citt\u00e0 Sant'Angelo (poco distante dal capoluogo), e il vecchio edificio cadde in abbandono. Nel 2003 \u00e8 stato recuperato e restaurato, con l'installazione all'interno di un museo dedicato alla storica produzione del liquore che prende il nome di \"Aurum - La fabbrica delle idee\". Durante il periodo di abbandono ha ospitato alcune edizioni di Fuori Uso, e in seguito al suo recupero \u00e8 usato come museo e galleria d'arte contemporanea, nonch\u00e9 come sala convegni. Nel 2015 l'edificio ha ospitato i sorteggi per il calendario di calcio della Serie B 2015-2016, mentre nel 2017 \u00e8 stato sede della presentazione dei calendari di calcio della Serie C 2017-2018.\nDescrizione.\nLa struttura originaria dell'edificio \u00e8 stata progettata da Antonino Liberi, ed a pianta rettangolare, con un loggiato a due ordini di arcate che si estende verso l'entrata. Le arcate sono in stile classico. La funzione originale dell'edificio doveva essere quella di polo culturale nel quartiere della pineta.\nIl palazzo, con l'ampliamento degli anni Trenta progettato da Giovanni Michelucci, si \u00e8 arricchito di un corridoio retrostante a ferro di cavallo, sempre arricchito da due ordini di logge. L'ordine del pianterreno per\u00f2 \u00e8 ad arcate quadrangolari. La parte del palazzo che volge verso il cortile interno ha uno stile architettonico diverso, pi\u00f9 moderno, intonacato di bianco. Spesso tale piazzale \u00e8 usato per concerti.\nArchivio.\nMolti materiali d'archivio e pubblicitari dello stabilimento Aurum e dei liquori da esso prodotti sono conservati presso l'Archivio di stato di Pescara, nel fondo Archivio storico del Comune di Pescara. "}
{"id": "5921508", "revid": "729019", "url": "https://it.wikipedia.org/wiki?curid=5921508", "title": "Stazione di Montesilvano Colle", "text": "La stazione di Montesilvano Colle era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; situata sulla SR 16 bis, era a servizio del quartiere Montesilvano Colle, raggiungibile dalla vicina SP25 b.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne adibita ad abitazione privata."}
{"id": "5921509", "revid": "131145", "url": "https://it.wikipedia.org/wiki?curid=5921509", "title": "Campioni italiani assoluti di atletica leggera indoor - 60 metri piani femminili", "text": "Questa pagina raccoglie un elenco di tutte le campionesse italiane dell'atletica leggera nei 60 metri piani indoor, specialit\u00e0 introdotta nella manifestazione sin dalla sua prima edizione del 1970 e attualmente facente parte del programma dei campionati."}
{"id": "5921535", "revid": "124123", "url": "https://it.wikipedia.org/wiki?curid=5921535", "title": "Paul LeBlanc", "text": "Biografia.\nNato nel Canada francese, da Fid\u00e8le LeBlanc e May Cormier, Paul \u00e8 il secondo di cinque fratelli. Ha cominciato la sua carriera come truccatore cinematografico nel 1979, sul set di \"American Graffiti 2\", ed \u00e8 noto per aver lavorato a film come \"Il ritorno dello Jedi\" (1983), \"Casin\u00f2\" (1995), \"Requiem for a Dream\" (2000), \"Non \u00e8 un paese per vecchi\" (2007) e \"Il cigno nero\" (2010).\nNel 1985, insieme al collega Dick Smith, che lavor\u00f2 con lui al makeup per il film \"Amadeus\" (1984), ha vinto numerosi riconoscimenti, tra cui un premio Oscar al miglior trucco e un BAFTA al migliore trucco. Sempre nel 1985 ha ricevuto lo Special Achievement Genie Award mentre, nel 2003, gli \u00e8 stato conferito il Lifetime Achievement Award dalla Hollywood Makeup Artist and Hair Stylist Guild."}
{"id": "5921558", "revid": "785863", "url": "https://it.wikipedia.org/wiki?curid=5921558", "title": "People and Places", "text": ""}
{"id": "5921559", "revid": "287204", "url": "https://it.wikipedia.org/wiki?curid=5921559", "title": "Sega 3D Classics Collection", "text": " \u00e8 un videogioco pubblicato nel 2015 da SEGA per Nintendo 3DS. La raccolta \u00e8 il seguito di , distribuito nel 2014 esclusivamente in Giappone per la stessa console. Della stessa serie fa parte , pubblicato nel 2016, all'interno di un cofanetto che include le versioni giapponesi dei tre titoli.\nLa raccolta include nove remake di altrettanti videogiochi classici SEGA, \"coin-op\" o distribuiti su Sega Master System. La copertina del gioco \u00e8 disegnata da Ken Sugimori.\nI giochi compresi nella raccolta sono \"Power Drift\", \"Puyo Puyo 2\", \"Fantasy Zone II W\", \"Sonic the Hedgehog\", \"Thunder Blade\", \"Galaxy Force II\", \"Altered Beast\", \"Fantasy Zone II\" e \"Maze Walker\"."}
{"id": "5921560", "revid": "298229", "url": "https://it.wikipedia.org/wiki?curid=5921560", "title": "Campioni italiani assoluti di atletica leggera indoor - 200 metri piani femminili", "text": "Questa pagina raccoglie un elenco di tutte le campionesse italiane dell'atletica leggera nei 200 metri piani indoor, specialit\u00e0 introdotta ai campionati italiani assoluti di atletica leggera indoor nella seconda edizione del 1971. Dal 1972 al 1979 la gara non fu parte del programma, tornandovi nel 1980 e dal 1982 al 2005. Oggi questa gara non \u00e8 pi\u00f9 presente alla manifestazione."}
{"id": "5921562", "revid": "538198", "url": "https://it.wikipedia.org/wiki?curid=5921562", "title": "Circolo Aternino", "text": ""}
{"id": "5921574", "revid": "124123", "url": "https://it.wikipedia.org/wiki?curid=5921574", "title": "William Tackaert", "text": "Carriera.\nProfessionista dal 1979 al 1987, vanta la vittoria di un'edizione dell'E3 Prijs Vlaanderen, nel 1983, e di una della Kuurne-Bruxelles-Kuurne, nel 1985. Nel suo palmar\u00e8s figurano diverse affermazioni in semiclassiche del panorama ciclistico belga e in frazioni di brevi corse a tappe, e podi in importanti corse come Quatre Jours de Dunkerque (terzo nel 1983), Tour du Luxembourg (secondo nel 1984 e nel 1985), Freccia Vallone (secondo nel 1984), Grand Prix Pino Cerami (terzo nel 1984).\nHa preso parte a due edizioni consecutive dei campionati del mondo su strada, nel 1984 e nel 1985."}
{"id": "5921575", "revid": "131145", "url": "https://it.wikipedia.org/wiki?curid=5921575", "title": "Campioni italiani assoluti di atletica leggera indoor - 3000 metri piani femminili", "text": "Questa pagina raccoglie un elenco di tutte le campionesse italiane dell'atletica leggera nei 3000 metri piani indoor, specialit\u00e0 introdotta ai campionati italiani assoluti di atletica leggera indoor nel 1982. Da allora questa specialit\u00e0 continua a far parte del programma della manifestazione, anche se tra il 1984 e il 1994 non fu disputata."}
{"id": "5921582", "revid": "104458", "url": "https://it.wikipedia.org/wiki?curid=5921582", "title": "Poendorf", "text": ""}
{"id": "5921583", "revid": "104458", "url": "https://it.wikipedia.org/wiki?curid=5921583", "title": "Puchkirchen", "text": ""}
{"id": "5921591", "revid": "104458", "url": "https://it.wikipedia.org/wiki?curid=5921591", "title": "Puehret", "text": ""}
{"id": "5921595", "revid": "104458", "url": "https://it.wikipedia.org/wiki?curid=5921595", "title": "Ruestorf", "text": ""}
{"id": "5921603", "revid": "767487", "url": "https://it.wikipedia.org/wiki?curid=5921603", "title": "Il caso Raoul", "text": "Il caso Raoul \u00e8 un film drammatico del 1975, diretto da Maurizio Ponzi.\nTrama.\nBruxelles. Raoul, un bambino dall'indole fragile a causa dell'instabilit\u00e0 familiare in cui \u00e8 cresciuto, subisce un duro colpo emotivo quando scopre di essere stato adottato. Nel tentativo di uscire dello stato di angoscia che lo ha sempre circondato e che andato sempre pi\u00f9 a peggiorare, Raoul si impegna negli studi di recitazione, divenendo infine un attore professionista.\nLa famiglia adottiva di Raoul \u00e8 composta, oltre dai suoi genitori adottivi, anche da Maddalena e Andrea, suoi fratelli; una volta divenuto adulto e dopo essersi legato sentimentalmente a Delia, una collega, Raoul \u00e8 convinto finalmente di aver raggiunto una serena tranquillit\u00e0 mentale poich\u00e9 niente sembra turbarlo fino a quando viene a galla un particolare del suo passato di cui non era a conoscenza.\nRaoul viene a sapere che Andrea non \u00e8 suo fratello, bens\u00ec il suo padre biologico e che per di pi\u00f9 \u00e8 rimasto coinvolto in un incidente; Delia che nel frattempo aveva avuto un figlio da Raoul diviene inspiegabilmente vittima della psicosi che colpisce il suo compagno che arriva addirittura a tentare di farle del male.\nGi\u00e0 sofferente con molta probabilit\u00e0 fin da bambino da una lieve forma di schizofrenia, la razionalit\u00e0 di Raoul viene alienata completamente dallo stravolgimento degli eventi che nel corso del tempo intaccano la sua mente e ci\u00f2 lo porta alla reclusione definitiva in un manicomio, dovendo affidare il suo unico figlio ai genitori adottivi."}
{"id": "5921614", "revid": "767487", "url": "https://it.wikipedia.org/wiki?curid=5921614", "title": "Distretto di Aplao", "text": "Il distretto di Aplao \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 640,04 chilometri quadrati.\nHa per capitale la citt\u00e0 di Aplao e contava 9.015 abitanti al censimento 2005."}
{"id": "5921616", "revid": "110157", "url": "https://it.wikipedia.org/wiki?curid=5921616", "title": "Distretto di Andagua", "text": "Il distretto di Andagua \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 480,74 chilometri quadrati.\nHa per capitale la citt\u00e0 di Andagua e contava 1.251 abitanti al censimento 2005."}
{"id": "5921617", "revid": "110157", "url": "https://it.wikipedia.org/wiki?curid=5921617", "title": "Distretto di Ayo", "text": "Il distretto di Ayo \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 327,97 chilometri quadrati.\nIstituito il 3 aprile 1928, ha per capitale la citt\u00e0 di Ayo; al censimento 2005 contava 392 abitanti."}
{"id": "5921618", "revid": "767487", "url": "https://it.wikipedia.org/wiki?curid=5921618", "title": "Distretto di Chachas", "text": "Il distretto di Chachas \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 1.190,49 chilometri quadrati.\nHa per capitale la citt\u00e0 di Chachas e contava 1.992 abitanti al censimento 2005."}
{"id": "5921619", "revid": "110157", "url": "https://it.wikipedia.org/wiki?curid=5921619", "title": "Distretto di Chilcaymarca", "text": "Il distretto di Chilcaymarca \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 181,37 chilometri quadrati.\nIstituito il 29 ottobre 1923, ha per capitale la citt\u00e0 di Chilcaymarca; al censimento 2005 contava 576 abitanti."}
{"id": "5921620", "revid": "767487", "url": "https://it.wikipedia.org/wiki?curid=5921620", "title": "Distretto di Choco", "text": "Il distretto di Choco \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 904,33 chilometri quadrati.\nIstituito il 2 gennaio 1857, ha per capitale la citt\u00e0 di Choco; al censimento 2005 contava 1.235 abitanti."}
{"id": "5921621", "revid": "80444282", "url": "https://it.wikipedia.org/wiki?curid=5921621", "title": "Pepe Samiter", "text": ""}
{"id": "5921622", "revid": "767487", "url": "https://it.wikipedia.org/wiki?curid=5921622", "title": "Distretto di Huancarqui", "text": "Il distretto di Huancarqui \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 803,65 chilometri quadrati.\nHa per capitale la citt\u00e0 di Huancarqui e contava 1.682 abitanti al censimento 2005."}
{"id": "5921623", "revid": "767487", "url": "https://it.wikipedia.org/wiki?curid=5921623", "title": "Distretto di Machaguay", "text": "Il distretto di Machaguay \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 246,89 chilometri quadrati.\nIstituito il 4 novembre 1889, ha per capitale la citt\u00e0 di Machaguay; al censimento 2005 contava 967 abitanti."}
{"id": "5921624", "revid": "767487", "url": "https://it.wikipedia.org/wiki?curid=5921624", "title": "Distretto di Orcopampa", "text": "Il distretto di Orcopampa \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 724,37 chilometri quadrati.\nHa per capitale la citt\u00e0 di Orcopampa e contava 6.444 abitanti al censimento 2005."}
{"id": "5921625", "revid": "110157", "url": "https://it.wikipedia.org/wiki?curid=5921625", "title": "Distretto di Pampacolca", "text": "Il distretto di Pampacolca \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 205,19 chilometri quadrati.\nHa per capitale la citt\u00e0 di Pampacolca e contava 3.683 abitanti al censimento 2005."}
{"id": "5921626", "revid": "767487", "url": "https://it.wikipedia.org/wiki?curid=5921626", "title": "Distretto di Tip\u00e1n", "text": "Il distretto di Tip\u00e1n \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 57,68 chilometri quadrati.\nIstituito il 13 dicembre 1943, ha per capitale la citt\u00e0 di Tip\u00e1n; al censimento 2005 contava 589 abitanti."}
{"id": "5921631", "revid": "12109", "url": "https://it.wikipedia.org/wiki?curid=5921631", "title": "Incidente di Palomares", "text": "L'incidente di Palomares fu un incidente nucleare occorso nell'omonima localit\u00e0 spagnola di Palomares il 17 gennaio 1966 nel quale l'aeronautica militare degli Stati Uniti perse un'aerocisterna, un bombardiere strategico impegnato in un pattugliamento strategico nell'ambito dell'Operazione Chrome Dome e le quattro armi nucleari che trasportava quest'ultimo.\nL'accaduto.\nIl fatto vide implicati un bombardiere strategico statunitense B-52 ed un'aerocisterna KC-135 (caricata con 110.000 litri di combustibile) che entrarono in collisione 10.000 metri sopra la costa mediterranea, nel cielo della piccola localit\u00e0 andalusa. Il B-52 tornava della frontiera turco-sovietica per la Base Aerea di Seymour Johnson in Goldsboro, Carolina del Nord, e il KC-135 proveniva dalla base aerea di Mor\u00f3n. La manovra era di routine: i B-52 si rifornivano di combustibile all'andata nella base aerea di Saragozza e, al ritorno, in quella di Mor\u00f3n.\nIl B-52 trasportava quattro bombe termonucleari Mark 28 (modello B28RI) da 1,5 megatoni ognuna, lunghe 1,5 metri e larghe 0,5 metri, da 800\u00a0kg ognuna. Due di loro rimasero intatte: una cadde in terra (vicino allo sbocco del fiume Almanzora) e l'altra in mare. Le altre due bombe caddero senza paracadute, una in un terreno privato, l'altra in una catena montuosa vicina. Si produsse la detonazione dell'esplosivo convenzionale che contenevano, quello che, sommato allo scontro violento con il suolo, fece s\u00ec che entrambe le bombe si rompessero in pezzi contaminando radioattivamente il suolo, in maniera analoga ad una bomba sporca. Le tre bombe che caddero in terra furono localizzate in poche ore; quella che precipit\u00f2 in mare venne recuperata 80 giorni dopo, e all'operazione di recupero partecip\u00f2 anche il palombaro della marina militare statunitense Carl Brashear che rimase mutilato ad una gamba."}
{"id": "5921632", "revid": "110157", "url": "https://it.wikipedia.org/wiki?curid=5921632", "title": "Distretto di U\u00f1\u00f3n", "text": "Il distretto di U\u00f1\u00f3n \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 296,93 chilometri quadrati.\nIstituito il 18 giugno 1962, ha per capitale la citt\u00e0 di U\u00f1\u00f3n; al censimento 2005 contava 233 abitanti."}
{"id": "5921633", "revid": "767487", "url": "https://it.wikipedia.org/wiki?curid=5921633", "title": "Distretto di Uraca", "text": "Il distretto di Uraca \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 713,83 chilometri quadrati.\nHa per capitale la citt\u00e0 di Corire e contava 6.553 abitanti al censimento 2005."}
{"id": "5921634", "revid": "110157", "url": "https://it.wikipedia.org/wiki?curid=5921634", "title": "Distretto di Viraco", "text": "Il distretto di Viraco \u00e8 uno dei quattordici distretti della provincia di Castilla, in Per\u00f9. Si trova nella regione di Arequipa e si estende su una superficie di 141 chilometri quadrati.\nHa per capitale la citt\u00e0 di Viraco e contava 1.956 abitanti al censimento 2005."}
{"id": "5921635", "revid": "110157", "url": "https://it.wikipedia.org/wiki?curid=5921635", "title": "Distretto di Acar\u00ed", "text": "Il distretto di Acar\u00ed \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 799,21 chilometri quadrati.\nHa per capitale la citt\u00e0 di Acar\u00ed e contava 3.899 abitanti al censimento 2005."}
{"id": "5921637", "revid": "767487", "url": "https://it.wikipedia.org/wiki?curid=5921637", "title": "Distretto di Atico", "text": "Il distretto di Atico \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 3.146,65 chilometri quadrati.\nIstituito il 9 dicembre 1897, ha per capitale la citt\u00e0 di Atico; al censimento 2005 contava 3.976 abitanti."}
{"id": "5921638", "revid": "110157", "url": "https://it.wikipedia.org/wiki?curid=5921638", "title": "Distretto di Atiquipa", "text": "Il distretto di Atiquipa \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 423,55 chilometri quadrati.\nHa per capitale la citt\u00e0 di Atiquipa e contava 561 abitanti al censimento 2005."}
{"id": "5921639", "revid": "110157", "url": "https://it.wikipedia.org/wiki?curid=5921639", "title": "Distretto di Bella Uni\u00f3n", "text": "Il distretto di Bella Uni\u00f3n \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 1.588,41 chilometri quadrati.\nIstituito il 24 novembre 1955, ha per capitale la citt\u00e0 di Bella Uni\u00f3n; al censimento 2005 contava 2.717 abitanti."}
{"id": "5921640", "revid": "110157", "url": "https://it.wikipedia.org/wiki?curid=5921640", "title": "Distretto di Cahuacho", "text": "Il distretto di Cahuacho \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 1.412,1 chilometri quadrati.\nIstituito il 22 febbraio 1935, ha per capitale la citt\u00e0 di Cahuacho; al censimento 2005 contava 952 abitanti."}
{"id": "5921641", "revid": "767487", "url": "https://it.wikipedia.org/wiki?curid=5921641", "title": "Distretto di Caravel\u00ed", "text": "Il distretto di Caravel\u00ed \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 727,68 chilometri quadrati.\nHa per capitale la citt\u00e0 di Caravel\u00ed e contava 4.088 abitanti al censimento 2005."}
{"id": "5921642", "revid": "834", "url": "https://it.wikipedia.org/wiki?curid=5921642", "title": "Distretto di Chala", "text": "Il distretto di Chala \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 378,38 chilometri quadrati.\nIstituito il 2 gennaio 1857, ha per capitale la citt\u00e0 di Chala; al censimento 2005 contava 3.864 abitanti."}
{"id": "5921643", "revid": "110157", "url": "https://it.wikipedia.org/wiki?curid=5921643", "title": "Distretto di Chaparra", "text": "Il distretto di Chaparra \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 1.473,19 chilometri quadrati.\nHa per capitale la citt\u00e0 di Achanizo e contava 3.354 abitanti al censimento 2005."}
{"id": "5921644", "revid": "110157", "url": "https://it.wikipedia.org/wiki?curid=5921644", "title": "Distretto di Huanuhuanu", "text": "Il distretto di Huanuhuanu \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 708,52 chilometri quadrati.\nIstituito il 2 gennaio 1857, ha per capitale la citt\u00e0 di Tocota; al censimento 2005 contava 1.726 abitanti."}
{"id": "5921645", "revid": "767487", "url": "https://it.wikipedia.org/wiki?curid=5921645", "title": "Distretto di Jaqui", "text": "Il distretto di Jaqui \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 424,73 chilometri quadrati.\nHa per capitale la citt\u00e0 di Jaqui e contava 1.636 abitanti al censimento 2005."}
{"id": "5921646", "revid": "110157", "url": "https://it.wikipedia.org/wiki?curid=5921646", "title": "Distretto di Lomas", "text": "Il distretto di Lomas \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 452,72 chilometri quadrati.\nIstituito il 22 ottobre 1935, ha per capitale la citt\u00e0 di Lomas; al censimento 2005 contava 919 abitanti."}
{"id": "5921647", "revid": "110157", "url": "https://it.wikipedia.org/wiki?curid=5921647", "title": "Distretto di Quicacha", "text": "Il distretto di Quicacha \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 1.048,42 chilometri quadrati.\nHa per capitale la citt\u00e0 di Quicacha e contava 1.980 abitanti al censimento 2005."}
{"id": "5921648", "revid": "767487", "url": "https://it.wikipedia.org/wiki?curid=5921648", "title": "Distretto di Yauca", "text": "Il distretto di Yauca \u00e8 uno dei tredici distretti della provincia di Caravel\u00ed, in Per\u00f9. Si trova nella regione di Arequipa e si estende su una superficie di 556,3 chilometri quadrati.\nIstituito il 2 gennaio 1857, ha per capitale la citt\u00e0 di Ya\u00faca; al censimento 2005 contava 1.805 abitanti."}
{"id": "5921649", "revid": "767487", "url": "https://it.wikipedia.org/wiki?curid=5921649", "title": "Distretto di Caman\u00e1", "text": "Il distretto di Caman\u00e1 \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 11,67 chilometri quadrati.\nHa per capitale la citt\u00e0 di Caman\u00e1 e contava 14.043 abitanti al censimento del 2005."}
{"id": "5921650", "revid": "110157", "url": "https://it.wikipedia.org/wiki?curid=5921650", "title": "Distretto di Mariano Nicol\u00e1s Valc\u00e1rcel", "text": "Il distretto di Mariano Nicol\u00e1s Valc\u00e1rcel \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 557,74 chilometri quadrati.\nIstituito il 3 novembre 1944, ha per capitale la citt\u00e0 di Urasqui; al censimento del 2005 contava 2.625 abitanti."}
{"id": "5921652", "revid": "767487", "url": "https://it.wikipedia.org/wiki?curid=5921652", "title": "Distretto di Mariscal C\u00e1ceres (Arequipa)", "text": "Il distretto di Mariscal C\u00e1ceres \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 579,31 chilometri quadrati.\nIstituito il 3 novembre 1944, ha per capitale la citt\u00e0 di San Jos\u00e9; al censimento del 2005 contava 5.381 abitanti."}
{"id": "5921654", "revid": "767487", "url": "https://it.wikipedia.org/wiki?curid=5921654", "title": "Distretto di Nicol\u00e1s de Pi\u00e9rola", "text": "Il distretto di Nicol\u00e1s de Pi\u00e9rola \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 391,84 chilometri quadrati.\nIstituito il 3 novembre 1944, ha per capitale la citt\u00e0 di San Gregorio; al censimento del 2005 contava 6.508 abitanti."}
{"id": "5921655", "revid": "110157", "url": "https://it.wikipedia.org/wiki?curid=5921655", "title": "Distretto di Oco\u00f1a", "text": "Il distretto di Oco\u00f1a \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 1.415,1 chilometri quadrati.\nIstituito il 2 gennaio 1857, ha per capitale la citt\u00e0 di Oco\u00f1a; al censimento del 2005 contava 4.564 abitanti."}
{"id": "5921656", "revid": "767487", "url": "https://it.wikipedia.org/wiki?curid=5921656", "title": "Distretto di Quilca", "text": "Il distretto di Quilca \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 912,5 chilometri quadrati.\nIstituito il 2 gennaio 1857, ha per capitale la citt\u00e0 di Quilca; al censimento del 2005 contava 698 abitanti."}
{"id": "5921657", "revid": "110157", "url": "https://it.wikipedia.org/wiki?curid=5921657", "title": "Distretto di Samuel Pastor", "text": "Il distretto di Samuel Pastor \u00e8 uno dei tredici distretti della provincia di Caman\u00e1, in Per\u00f9. Si trova nella regione di Arequipa e si estende su una superficie di 113,4 chilometri quadrati.\nIstituito il 3 novembre 1944, ha per capitale la citt\u00e0 di La Pampa; al censimento del 2005 contava 13.264 abitanti."}
{"id": "5921663", "revid": "31886", "url": "https://it.wikipedia.org/wiki?curid=5921663", "title": "Osmani Garc\u00eda", "text": "Biografia.\nHa partecipato al Festival Nazionale di Cuba all'et\u00e0 di 19 anni, e ha poi cofondato nel 2001 il gruppo \"El Duo de Cristal\". Prodotto inizialmente dalla casa discografica del produttore svizzero Massimo Scolari con l'etichetta \"Around The Music\". Nel 2006 entra a far parte del gruppo Los Van Van e ha cantato al Festival Internazionale di Cali in Colombia, con Maelo Ruiz. Nel marzo del 2012 ha condotto il suo primo tour in 14 citt\u00e0 degli Stati Uniti d'America. La sua popolarit\u00e0 \u00e8 dovuta soprattutto al singolo \"El taxi\", dove ha duettato con Pitbull, brano che ha totalizzato circa mezzo miliardo di visualizzazioni su YouTube, risultando cos\u00ec il giovane cantante cubano pi\u00f9 ascoltato di sempre\nControversie.\nLa canzone \"Chupi Chupi\" \u00e8 stata denunciata nel novembre del 2013 dal Ministro della Cultura di Cuba, Abel Prieto e dal presidente della Musica Cubana, Orland Vistelas. \nL'esperta di musica e arte Mar\u00eda C\u00f3rdova ha criticato la canzone cubana sul quotidiano Granma, nell'articolo \"La vulgaridad en nuestra m\u00fasica: \u00bfUna elecci\u00f3n del pueblo cubano?\" (\"La volgarit\u00e0 nella nostra musica: una scelta del popolo cubano?\")"}
{"id": "5921667", "revid": "74801", "url": "https://it.wikipedia.org/wiki?curid=5921667", "title": "Diga di Medau Zirimilis", "text": "La diga di Medau Zirimilis \u00e8 uno sbarramento artificiale situato nell'omonima localit\u00e0, in territorio di Siliqua, provincia del Sud Sardegna. Realizzata sul rio Casteddu per scopi agricoli e idropotabili genera, associato ad un altro sbarramento minore, l'omonimo lago.\nLa diga, edificata tra il 1981 e il 1990 su progetto dell'ingegnere Giorgio Pietrangeli, \u00e8 del tipo in materiali sciolti con manto di tenuta di materiali artificiali. Ha un'altezza, calcolata tra quota coronamento e punto pi\u00f9 basso del piano di fondazione, di 53 metri e sviluppa un coronamento di 456,10 metri a 151 metri s.l.m.\nAlla quota di massimo invaso, prevista a , il bacino generato dalla diga ha una superficie dello specchio liquido di circa mentre il suo volume totale \u00e8 calcolato in 18,60 milioni di m\u00b3. La superficie del bacino imbrifero direttamente sotteso risulta pari a .\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5921668", "revid": "767487", "url": "https://it.wikipedia.org/wiki?curid=5921668", "title": "Diga del Torrei", "text": "La diga del Torrei \u00e8 uno sbarramento artificiale situato in localit\u00e0 Crabosu, nel territorio dei comuni di Tiana e Tonara, provincia di Nuoro. Realizzata sul fiume Torrei per scopi agricoli e idropotabili genera il lago omonimo.\nLa diga, edificata tra il 1970 e il 1976 su progetto degli ingegneri Sante Serafini e Fabio Cruciani, \u00e8 del tipo murario a gravit\u00e0 ordinaria. Ha un'altezza di 47 metri, calcolata tra quota coronamento e punto pi\u00f9 basso del piano di fondazione, e sviluppa un coronamento di 173 metri a 871 metri s.l.m.\nAlla quota di massimo invaso, prevista a m 869,65 s.l.m., il bacino generato dalla diga ha una superficie dello specchio liquido di circa 0,108\u00a0km\u00b2 mentre il suo volume totale \u00e8 calcolato in 1,20 milioni di m\u00b3. La superficie del bacino imbrifero direttamente sotteso risulta pari a 10,50\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5921669", "revid": "256896", "url": "https://it.wikipedia.org/wiki?curid=5921669", "title": "Diga di Maccheronis", "text": "La diga di Maccheronis \u00e8 uno sbarramento artificiale situato ai piedi della montagna omonima, in territorio di Torp\u00e8, provincia di Nuoro. Realizzata per scopi agricoli e idropotabili genera il lago di Posada.\nLa diga, edificata tra il 1956 e il 1960 su progetto dell'ingegnere R. Boschini, \u00e8 del tipo a gravit\u00e0 ordinaria in calcestruzzo. Ha un'altezza di 31 metri, calcolata tra quota coronamento e punto pi\u00f9 basso del piano di fondazione, e sviluppa un coronamento di 338,55 metri a 48,04 metri s.l.m.\nAlla quota di massimo invaso, prevista a m 46.50 s.l.m., il bacino generato dalla diga ha una superficie dello specchio liquido di circa 3,75\u00a0km\u00b2 mentre il suo volume totale \u00e8 calcolato in 25 milioni di m\u00b3.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5921670", "revid": "767487", "url": "https://it.wikipedia.org/wiki?curid=5921670", "title": "Diga del Leni", "text": "La diga del Leni \u00e8 uno sbarramento artificiale situato in territorio di Villacidro, provincia del Sud Sardegna. Realizzata per scopi agricoli e idropotabili sull'omonimo corso d'acqua, genera il lago di Montimannu.\nLa diga, edificata tra il 1976 e il 1987 su progetto degli ingegneri Giuseppe Manca, Roberto Binaghi e Federico Castia e collaudata il 30 gennaio 2005, \u00e8 del tipo in materiali sciolti con manto di tenuta di materiali artificiali. Ha un'altezza di 54,90 metri, calcolata tra quota coronamento e punto pi\u00f9 basso del piano di fondazione, e sviluppa un coronamento di 660 metri a 252,50 metri s.l.m.\nAlla quota di massimo invaso, prevista a m 250,57 s.l.m., il bacino generato dalla diga ha una superficie dello specchio liquido di circa 1,450\u00a0km\u00b2 mentre il suo volume totale \u00e8 calcolato in 28,90 milioni di m\u00b3. La superficie del bacino imbrifero direttamente sotteso risulta pari a 74\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5921671", "revid": "767487", "url": "https://it.wikipedia.org/wiki?curid=5921671", "title": "Diga del Coxinas", "text": "La diga del Coxinas \u00e8 uno sbarramento artificiale situato in territorio di Villacidro, provincia del Sud Sardegna. \u00c8 realizzata per scopi agricoli e idropotabili sull'omonimo corso d'acqua.\nLa diga, edificata tra il 1966 e il 1967 su progetto degli ingegneri Roberto Binaghi e Francesco Matta, \u00e8 di tipo murario a gravit\u00e0 ordinaria. Ha un'altezza di 22,30 metri calcolata tra quota coronamento e punto pi\u00f9 basso del piano di fondazione.\nAlla quota di massimo invaso, prevista a m 505 s.l.m. il suo volume \u00e8 di 0,192 milioni di m\u00b3.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5921683", "revid": "1263912", "url": "https://it.wikipedia.org/wiki?curid=5921683", "title": "Mazara Calcio", "text": ""}
{"id": "5921688", "revid": "2131089", "url": "https://it.wikipedia.org/wiki?curid=5921688", "title": "Coppa Italia Dilettanti Lombardia", "text": "La Coppa Italia Dilettanti Lombardia \u00e8 il massimo torneo ad elezione diretta della regione Lombardia. Istituito nel 1991-1992, consente al vincitore di partecipare alla fase nazionale della Coppa Italia Dilettanti: la vincitrice viene promossa in Serie D.\nFormula.\nI club di Eccellenza Lombardia vengono divisi in sedici gironi da tre o quattro squadre; ogni squadra gioca una sola volta contro le altre, in casa o in trasferta; sono assegnati tre punti per la vittoria, uno per il pareggio e zero per la sconfitta; passano al secondo turno le prime classificate di ogni girone.\nLe sedici vincitrici accedono agli ottavi ad eliminazione diretta con partite di sola andata.\nLe otto vincitrici si qualificano per i quarti, sempre ad eliminazione diretta con partite di sola andata.\nLe quattro vincitrici passano in semifinale che si giocano in gare d'andata e ritorno.\nLa finale si gioca in gara unica in campo neutro."}
{"id": "5921699", "revid": "767487", "url": "https://it.wikipedia.org/wiki?curid=5921699", "title": "Un padre, una figlia", "text": "Un padre, una figlia (\"Bacalaureat\") \u00e8 un film del 2016 diretto da Cristian Mungiu.\nTrama.\nUna piccola citt\u00e0 di provincia, Nord-Est della Romania, in Transilvania. Romeo, un bravo medico ripone tutte le sue aspettative sulla figlia Eliza che \u00e8 una brava studentessa e spera per lei una borsa di studio che le permetta di studiare presso una universit\u00e0 di Londra; in realt\u00e0 Romeo spera che la figlia abbia un futuro in quella citt\u00e0 e non faccia come lui e la moglie che, riusciti ad andare all'estero, sono tornati dopo la caduta della dittatura speranzosi di un cambiamento che non \u00e8 mai avvenuto; lui vuole che la figlia vada oltre gli errori commessi da lui. Romeo \u00e8 un uomo tutto d'un pezzo, con valori antichi anche se \u00e8 costretto a cercare affetto fra le braccia di una donna che non \u00e8 sua moglie. Per\u00f2, quando il rendimento scolastico di Eliza viene messo a repentaglio da un evento fortuito, Romeo \u00e8 costretto a rinunciare completamente ai suoi principi, andando a chiedere aiuto, scendendo a compromessi, con delle persone potenti della sua citt\u00e0, per consentire alla figlia di prendere la tanto desiderata borsa di studio che, senza l'aiuto di quelle persone notabili, non avrebbe potuto conseguire.\nDistribuzione.\nLa pellicola ha partecipato in concorso al Festival di Cannes 2016."}
{"id": "5921737", "revid": "767487", "url": "https://it.wikipedia.org/wiki?curid=5921737", "title": "Trilogy (film)", "text": "Trilogy \u00e8 un film del 1969 diretto da Frank Perry."}
{"id": "5921752", "revid": "92723", "url": "https://it.wikipedia.org/wiki?curid=5921752", "title": "Campionato mondiale di scherma 2016", "text": "Il Campionato mondiale di scherma 2016 \u00e8 stata la 63\u00aa edizione della manifestazione. Si \u00e8 svolta a Rio de Janeiro in Brasile, il 26 e il 27 aprile 2016.\nSi sono disputate solo le gare di sciabola maschile a squadre e di fioretto femminile a squadre, in quanto non previste nel programma delle Olimpiadi di Rio 2016."}
{"id": "5921755", "revid": "400694", "url": "https://it.wikipedia.org/wiki?curid=5921755", "title": "Corona di Scanderbeg", "text": ""}
{"id": "5921757", "revid": "80339", "url": "https://it.wikipedia.org/wiki?curid=5921757", "title": "Uglegorsk (Oblast' dell'Amur)", "text": ""}
{"id": "5921762", "revid": "46291", "url": "https://it.wikipedia.org/wiki?curid=5921762", "title": "Pritchardia", "text": "Pritchardia \u00e8 un genere di palme della sottofamiglia Coryphoideae.\nTassonomia.\nComprende le seguenti specie:\nDistribuzione e habitat.\nLe specie di questo genere sono concentrate principalmente nelle isole Hawaii ed in altre isole dell'oceano Pacifico sud-occidentale e centrale (isole Cook, Figi, Samoa, Tonga, Tuamotu)."}
{"id": "5921766", "revid": "1711941", "url": "https://it.wikipedia.org/wiki?curid=5921766", "title": "Irfan Shahid", "text": "Studioso orientalista, Shahid \u00e8 Professore Emerito nella Georgetown University, dove ha ricoperto a lungo la cattedra di Lingua araba e di Islamistica (Oman Professor of Arabic and Islamic Literature) dal 1982 fino all'et\u00e0 del suo ritiro per raggiunti limiti di et\u00e0. &lt;br&gt;\nDal 2012 Shahid \u00e8 anche membro della \"Medieval Academy of America\"\nBiografia.\nNato nella Palestina mandataria, Shahid era un Arabo cristiano. Lasci\u00f2 la sua patria nel 1946 per studiare nell'Universit\u00e0 di Oxford (St John's College), in cui segu\u00ec i corsi di \"Storia greco-romana\", frequentando anche le lezioni tenute da A. N. Sherwin-White.\nConsegu\u00ec il Ph.D. in Lingua araba e Islamistica nella Princeton University, discutendo una tesi dal titolo \u201cEarly Islam and Poetry\u201d. Le ricerche di Shahid si sono concentrate lungo tre assi principali: il mondo greco-romano - specialmente il mondo bizantino - e l'incontro/scontro tra quest'ultimo e il mondo arabo-islamico nel periodo antico e medievale; infine il campo degli studi sulla cultura islamica, particolarmente sul Corano, la letteratura araba e la poesia araba classica e medievale."}
{"id": "5921776", "revid": "367445", "url": "https://it.wikipedia.org/wiki?curid=5921776", "title": "Sar\u00f2 io la tua fortuna", "text": ""}
{"id": "5921778", "revid": "198277", "url": "https://it.wikipedia.org/wiki?curid=5921778", "title": "Polisportiva Calcio Ternana 1988-1989", "text": "Questa voce raccoglie le informazioni riguardanti la Polisportiva Calcio Ternana nelle competizioni ufficiali della stagione 1988-1989.\nStagione.\nNella stagione 1988-1989 la Ternana \u00e8 una nuova societ\u00e0, si chiama \"Polisportiva Calcio Ternana\" e ha una nuova dirigenza: il neopresidente \u00e8 il commendatore Gaspare Gambino, che affida al tecnico Claudio Tobia il ruolo di allenatore.\nLa squadra disputa il girone C della Serie C2, ottenendo con 48 punti il primo posto della classifica, a pari merito con la e il . Le promozioni previste sono due, per cui viene stilata una classifica avulsa in base al maggior numero di punti e alla miglior differenza reti a parit\u00e0 di punti, conseguiti negli scontri diretti fra le tre squadre in questione; in vist\u00f9 di ci\u00f2 i pugliesi vengono promossi direttamente come primi classificati.\nPer la seconda promozione viene quindi stabilito uno spareggio tra gli umbri e gli abruzzesi, che si disputa l'11 giugno 1989 sul neutro di Cesena, con diecimila tifosi rossoverdi presenti sugli spalti della \"Fiorita\", e che, con la partita inchiodata sullo 0-0 al termine dei tempi supplementari, vede infine la vittoria della Ternana 3-1 dopo i tiri di rigore: in questo modo gli umbri risalgono dopo tre stagioni risale in Serie C1. Tra le \"Fere\" si sono distinti come protagonisti della promozione i centrocampisti Paolo Doto, autore di 13 reti, e Arcangelo Sciannimanico con 10 centri, oltrech\u00e9 la punta Salvatore Garritano autore di 9 reti.\nIn precedenza nella Coppa Italia di Serie C la Ternana, durante la fase di qualificazione ai sedicesimi di finale, si era piazzata al terzo e ultimo posto in un girone eliminatorio che comprendeva i corregionali e ."}
{"id": "5921786", "revid": "287204", "url": "https://it.wikipedia.org/wiki?curid=5921786", "title": "Osmani Garcia", "text": ""}
{"id": "5921795", "revid": "767487", "url": "https://it.wikipedia.org/wiki?curid=5921795", "title": "Paolo Ciclitira", "text": "Carriera.\nCresciuto nella Triestina, giocava come ala o centravanti. Ha disputato tre stagioni con il Monfalcone, poi la stagione 1966-1967 all'Udinese, ritorn\u00f2 al Monfalcone per due stagioni e poi la Serie B al Como, con la cui maglia ha esordito in Serie B a Mantova il 14 settembre 1969, partita sospesa per la forte pioggia, quindi il vero esordio in Como-Catania (0-2) il 21 settembre 1969, poi la Triestina, la squadra alabardata nella quale era cresciuto."}
{"id": "5921801", "revid": "228587", "url": "https://it.wikipedia.org/wiki?curid=5921801", "title": "Georg Anton Friedrich Ast", "text": "\u00c8 principalmente conosciuto come specialista di Platone, un autore che studi\u00f2 per 25 anni pubblicando:\nBiografia.\nFrequent\u00f2 il \"Gimnasium\" di Gotha dove ricevette un ottimo insegnamento da docenti di greco e latino. Si iscrisse nel 1798 all'universit\u00e0 di Jena dove conobbe Friedrich Schlegel e altri rappresentanti della cultura romantica. Dopo la laurea nel 1802 fu assistente professore di filologia e filosofia a Jena. Dal 1805 al 1826 insegn\u00f2 estetica nell'universit\u00e0 di Landshut dove scrisse le opere relative ai Dialoghi platonici e da dove venne trasferito all'universit\u00e0 di Monaco dove rimase sino all'anno della morte. Fece parte dell'Accademia Bavarese delle Scienze.\nAd Ast si deve una prima elaborazione del cosiddetto circolo ermeneutico per il quale si esplica un movimento circolare della interpretazione che consiste nel muovere dalle parti che compongono il testo da interpretare al tutto e, viceversa, dal tutto alle parti.\nAst era convinto che la storia della filosofia \u00e8 da considerarsi come parte della storia universale per cui cerc\u00f2 gli inizi della filosofia non tanto nei filosofi greci quanto nell'antico Oriente."}
{"id": "5921802", "revid": "63756", "url": "https://it.wikipedia.org/wiki?curid=5921802", "title": "Prinzregententorte", "text": ""}
{"id": "5921804", "revid": "599013", "url": "https://it.wikipedia.org/wiki?curid=5921804", "title": "Cesare Taroni", "text": "Carriera.\nHa disputato le prime due stagioni della storia del Como: la prima nel campionato di Promozione, la seconda in Prima Categoria, ovvero la massima serie del tempo, nel ruolo di ala sinistra."}
{"id": "5921810", "revid": "599013", "url": "https://it.wikipedia.org/wiki?curid=5921810", "title": "Hussein Dey", "text": ""}
{"id": "5921814", "revid": "767487", "url": "https://it.wikipedia.org/wiki?curid=5921814", "title": "Matt Kramer", "text": "Kramer ha cantato nei primi due album del gruppo, \"Saigon Kick\" e \"The Lizard\", quest'ultimo contenente la ballata acustica \"Love Is on the Way\" con cui la band ha raggiunto il grande successo.\nNel 2003 ha pubblicato il suo primo album da solista intitolato \"War &amp; Peas\".\nHa anche scritto un acclamato libro di poesie intitolato \"An American Profit\"."}
{"id": "5921831", "revid": "80447413", "url": "https://it.wikipedia.org/wiki?curid=5921831", "title": "Giovanni Strata", "text": ""}
{"id": "5921832", "revid": "767487", "url": "https://it.wikipedia.org/wiki?curid=5921832", "title": "The Hit List - Lista di morte", "text": "The Hit List - Lista di morte (\"The Hit List\") \u00e8 un film statunitense del 2011 diretto da William Kaufman.\nTrama.\nAllan Campbell dopo aver appreso che non ricever\u00e0 alcuna promozione al lavoro, tornando a casa scopre il tradimento della moglie. Dopo una discussione con lei, decide di trascorrere la notte in albergo, ma prima decide di andare a bere in un bar. Nel locale incontra Jonas. I due cominciano a parlare e Jonas sostiene di essere un killer professionista e chiede a Allan una lista di 5 persone che vuole vengano uccise. In un primo momento non crede alle parole del nuovo amico, ma poi compila una lista coi nomi delle persone che gli avevano rovinato la giornata.\nIl giorno seguente Allan scopre che il quinto della lista \u00e8 assassinato nella notte. Successivamente, durante l'interrogatorio dalla polizia, apprende che anche il quarto \u00e8 stato assassinato, comprendendo il pericolo cerca di scappare ma viene preso in ostaggio da Jonas e partecipa all'omicidio del terzo della lista. Comprendendo che anche la moglie Sydney \u00e8 in pericolo, cerca di scappare e vi riesce, mentre Jonas uccide il secondo in lista. Giunta la sera, alla stazione di polizia arriva Jonas per completare la lista, in quanto Sydney era stata portata l\u00ec per evitarne la fuga. Successivamente a un conflitto a fuoco con i poliziotti, Allan uccide Jonas impedendo cos\u00ec che la lista venga completata."}
{"id": "5921833", "revid": "125657560", "url": "https://it.wikipedia.org/wiki?curid=5921833", "title": "Giovanni Strada", "text": "Biografia.\nGiovanni Strada, o Strata, proveniva da un'illustre famiglia di Imola.\nIl 15 febbraio 1406 divenne vescovo di Comacchio, carica che tenne fino al 27 aprile 1418, quando fu nominato vescovo di Forl\u00ec, scambiando la sede con Alberto Buoncristiani. Mantenne tale carica fino alla morte.\nLa lapide in San Nicol\u00f2.\nUna lapide posta a suo ricordo nella Chiesa dei Santi Nicol\u00f2 e Domenico di Imola recita: \"D.O.M. / Joannes Strata Civis primarius Imolen. a / Sanctissimo Pontif. Gregorio XII. Episcopus / Foroliviensis creatus et a Nicolao Episcopo / Spoletano inter Sacri Ordinis Antistites / celebri pompa inauguratus, tanta modestia / Oves suas rexit, ut nulli nocuus esset: et dum / Christiana Respub. bellis fluctuaret, totam / Flaminiam provinciam in fide continuit\": \"A Dio Ottimo Massimo. Giovanni Strada primario Cittadino di Imola fu nominato vescovo di Forl\u00ec dal Santissimo Pontefice Gregorio XII e dal vescovo di Spoleto Nicola fra i maggiori rappresentanti del Sacro Ordine con una solenne cerimonia, govern\u00f2 le sue pecore con tanta mitezza da non recar danno ad alcuno: e mentre la Cristianit\u00e0 era scossa dalle guerre, mantenne nella fede l'intera provincia della Flaminia\".\nGli si attribuisce quindi il merito di aver mantenuto nella fede tutta la Romagna (\"Flaminia\" nel testo) in un periodo di guerre in tutto il mondo cristiano."}
{"id": "5921836", "revid": "599013", "url": "https://it.wikipedia.org/wiki?curid=5921836", "title": "R\u00f3bert Petrovick\u00fd", "text": "Carriera.\nClub.\nDopo gli esordi nell'extraliga cecoslovacca con il Dukla Tren\u010d\u00edn, coronati dalla vittoria del titolo nel 1991-92 con Petrovick\u00fd eletto miglior giocatore dei play-off, fu scelto dagli Hartford Whalers al draft 1992 al primo giro, come nona scelta assoluta. Rimarr\u00e0 in Nord America fino al 2001, vestendo in NHL le maglie dei Whalers (1992-1995), dei Dallas Stars (1995-1996), dei St. Louis Blues (1996-1998), dei Tampa Bay Lightning (1998-2000) e dei New York Islanders (2000-2001), oltre che dei rispettivi \"farm team\" in AHL (Springfield Falcons e Worcester IceCats) e IHL (Detroit Vipers, Michigan K-Wings, Grand Rapids Griffins e Chicago Wolves).\nDal 2001 al 2016 \u00e8 tornato a giocare in Europa. Dapprima in Elitserien con il MODO Hockey, per la parte finale ed i playoff della stagione 2000-2001, poi in Lega Nazionale A, con HCAP (2001-2003), SCL Tigers (2003-2004) e ZSC Lions (2004-2007).\nNegli anni successivi si divise tra l'extraliga ceca (HC Vitkovice, HC Kometa Brno e HC Slavia Praga), l'HockeyAllsvenskan (Leksands IF), la SM-liiga (KalPa), la Kontinental Hockey League (Dinamo Riga) e l'extraliga slovacca (HK Dukla Trencin).\nNazionale.\nHa vestito le maglie di (con cui vinse il campionato europeo di categoria nel 1991) e .\nDopo la nascita della Slovacchia ha regolarmente vestito la maglia della nazionale, disputando tre edizioni dei giochi olimpici invernali (, e , quando fu tedoforo), una della Pool B dei mondiali (1995 e quattro dei mondiali \"\u00e9lite\" (1996, 2001, 2002 e 2008). In nazionale il punto pi\u00f9 alto fu la vittoria del mondiale del 2002.\nVita privata.\nAnche il fratello minore Ronald ha giocato in NHL e nella nazionale della .\nLa moglie ceca Sarka \u00e8 figlia dell'ex giocatore ed in seguito allenatore Vladimir Vujtek, Sr. e sorella dell'omonimo giocatore Vladimir Vujtek, Jr.."}
{"id": "5921837", "revid": "287204", "url": "https://it.wikipedia.org/wiki?curid=5921837", "title": "Robert Petrovicky", "text": ""}
{"id": "5921854", "revid": "8660", "url": "https://it.wikipedia.org/wiki?curid=5921854", "title": "Monthey Rhinos", "text": "I Monthey Rhinos sono una squadra svizzera di football americano di Monthey militante in NSFL fondata nel 1987.\nHanno vinto due volte la Lega C e quattro volte il Torneo NSFL Flag \u00c9lite."}
{"id": "5921857", "revid": "729019", "url": "https://it.wikipedia.org/wiki?curid=5921857", "title": "Elicottero sperimentale di Forlanini", "text": "L'elicottero sperimentale di Enrico Forlanini \u00e8 un aeromobile costituito da una motrice a vapore e da due eliche ad asse verticale controrotanti, in tela e bamb\u00f9. Progettato dall'ingegner Enrico Forlanini, \u00e8 considerato il primo mezzo motorizzato pi\u00f9 pesante dell'aria a essersi alzato in volo. Obiettivo dell'apparato sperimentale era di dimostrare la possibilit\u00e0 di far volare oggetti senza l'ausilio di palloni a gas.\nStoria.\nQuesto apparecchio sperimentale, precursore degli attuali elicotteri, si inserisce nel corso di una lunga serie di esperimenti condotti da Forlanini parallelamente all'approfondimento degli studi sul volo. A partire dal 1871, i primi studi vennero cominciati alle officine del Genio militare di Casale Monferrato, dove Forlanini effettu\u00f2 anche le prime sperimentazioni sul rendimento di vari modelli di elica. Dal 1875, la sua attenzione inizi\u00f2 ad essere concentrata sullo sviluppo del motore, per il quale Forlanini prefer\u00ec orientarsi verso la propulsione a vapore, in grado di offrire prestazioni di potenza nettamente superiori ai motori a scoppio allora disponibili.\nQuesto apparecchio venne provato per la prima volta nei pressi di Alessandria e successivamente presentato in una dimostrazione pubblica, organizzata nel luglio 1877 nei giardini pubblici di Milano, quando si elev\u00f2 fino a 13 metri di altezza, rimanendo in volo per una ventina di secondi. Fu la prima macchina pi\u00f9 pesante dell'aria in grado di volare. Nonostante questo risultato, tuttavia, non vi fu un'immediata ripercussione pratica dell'esperimento di Forlanini, che continu\u00f2 comunque a dedicarsi allo sviluppo della propria macchina anche negli anni a seguire.\nTecnica.\nStruttura.\nL'apparecchio \u00e8 costituito da due eliche coassiali sovrapposte, di bamb\u00f9 con falde coperte in seta, di diametri e passi diversi opportunamente calcolati che, girando in senso opposto con velocit\u00e0 tali da determinare eguali ed opposti momenti di rotazione, danno luogo ad una spinta verso l'alto maggiore del peso completo dell'elicottero (4,5 kg).\nDelle due eliche, l'inferiore \u00e8 solidale con l'incastellatura a traliccio in lamierino d'acciaio costituente il corpo dell'apparecchio e la superiore \u00e8 girevole attorno ad un asse solidale con l'incastellatura stessa nella sua parte superiore. Il movimento dell'elica superiore \u00e8 trasmesso, tramite una coppia di ingranaggi conici.\nMotore.\nLa caldaia, costituita da una sfera in rame di 12 cm di diametro accumula vapore prima del volo, mediante un fornello ad alcool esterno all'apparecchio. Raggiunta la pressione ottimale 14 atm il vapore viene lasciato libero di espandere nei 2 cilindri paralleli, azionando il meccanismo in grado di mettere in controrotazione la coppia di eliche e di far sollevare nell'aria l'intera macchina."}
{"id": "5921858", "revid": "834", "url": "https://it.wikipedia.org/wiki?curid=5921858", "title": "The Body in the Library", "text": ""}
{"id": "5921860", "revid": "124720971", "url": "https://it.wikipedia.org/wiki?curid=5921860", "title": "Vaassen", "text": "Vaassen (in basso sassone: \"Voassen\") \u00e8 una localit\u00e0 di circa 12.000 abitanti del centro dei Paesi Bassi, facente parte della provincia della Gheldria e situata nella regione di Veluwe. Dal punto di vista amministrativo, si tratta di un-ex-comune, dal 1818 accorpato alla municipalit\u00e0 di Epe.\nGeografia fisica.\nCollocazione.\nVaassen si trova nella parte settentrionale della provincia della Gheldria, tra Aperldoorn ed Epe (rispettivamente a nord della prima e a sud della seconda).\nSociet\u00e0.\nEvoluzione demografica.\nAl censimento del 1\u00ba gennaio 2013, Vaassen contava una popolazione pari a 12.507.\nStoria.\nI primi insediamenti in zona risalgono probabilmente gi\u00e0 all'epoca preistorica, come testimoniano alcuni campi celtici.\nLa localit\u00e0 \u00e8 tuttavia menzionata per la prima volta come \"Fasna\" nel \"Codex Laureshamnensis\", redatto tra l'891 e l'892 nel monastero di Lorsch.\nTra la seconda met\u00e0 e la fine del XV secolo, fu costruita una chiesa e a partire dal 1610 si hanno notizie delle prime prediche da parte di pastori protestanti a Vaassen.\nIl 2 settembre 1887, fu costruita la stazione ferroviaria, che cadde in disuso l'8 dicembre 1950.\nMonumenti e luoghi d'interesse.\nVaassen conta 22 edifici classificati come rijksmonumenten e 18 edifici classificati come gemeentelijke monumenten.\nDe Cannenburch.\nTra i principali edifici di Vaassen, figura il castello De Cannenburch, menzionato per la prima volta nel 1365 e che fu nel 1543 la residenza di Marten van Rossem.\nChiesa parrocchiale.\nAltro edificio storico \u00e8 la chiesa parrocchiale, che conserva la torre originaria del XV secolo e presenta una navata risalente al 1853.\nChiesa di San Martino.\nAltro edificio religioso di Vaassen \u00e8 la chiesa di San Martino, eretta nel 1917.\nDaam's Molen.\nAltro edificio d'interesse \u00e8 il Daam's Molen, un mulino a vento risalente al 1870."}
{"id": "5921863", "revid": "834", "url": "https://it.wikipedia.org/wiki?curid=5921863", "title": "Sleeping Murder", "text": ""}
{"id": "5921885", "revid": "757396", "url": "https://it.wikipedia.org/wiki?curid=5921885", "title": "New Basket Brindisi 2015-2016", "text": "Questa voce raccoglie le informazioni riguardanti la New Basket Brindisi nelle competizioni ufficiali della stagione 2015-2016.\nStagione.\nLa stagione 2015-16 della New Basket Brindisi, sponsorizzata Enel, \u00e8 la 5\u00aa in Serie A. Sebbene non sia qualificata di diritto, ottiene dalla ULEB una \"wild card\" per la partecipazione all'Eurocup, seconda competizione europea dopo l'Eurolega. Chiude la stagione regolare al 10\u00ba posto con 13V e 17P, 2320 punti fatti e 2351 subiti.\nRoster.\nBudget complessivo = 3.241K \u20ac \"(Bilancio depositato presso la CCIAA di Brindisi)\""}
{"id": "5921905", "revid": "1776051", "url": "https://it.wikipedia.org/wiki?curid=5921905", "title": "Bastards (Saigon Kick)", "text": "Bastards \u00e8 il quinto album in studio del gruppo musicale statunitense Saigon Kick, pubblicato nel 1999 esclusivamente per il mercato asiatico."}
{"id": "5921907", "revid": "123009208", "url": "https://it.wikipedia.org/wiki?curid=5921907", "title": "Agresto", "text": "L'agresto \u00e8 un condimento acidulo ottenuto dalla cottura del mosto di uva acerba e dall'aggiunta di aceto e di spezie. Condimento e base per diversi tipi di salse, l'agresto fu diffuso in epoca medievale e d'uso generale nella cucina rinascimentale.\nStoria.\nNoto sin dall'antichit\u00e0, esso ha perdurato nell'uso quotidiano per secoli per arrivare fino ad oggi con modificazioni varie. Le sue radici sono infatti da rintracciare nell\u2019usanza della cottura del mosto, praticata dagli antichi romani che lo chiamavano \"omphacium\". Staccavano gli acini di uve di varie qualit\u00e0 (la aminnea, la psitia e la thasia) a met\u00e0 luglio, li pigiavano e versavano il succo in contenitori di rame che venivano coperti con canovacci ed esposti al sole. Di notte i recipienti venivano ritirati e il liquido rimestato per recuperare la parte condensata. Virgilio e Lucio Columella descrivono come il mosto cotto veniva raffreddato e conservato in botti per essere consumato dopo un anno. Rispolverato in cucina dagli arabi l'agresto \u00e8 presente come condimento in era medievale (soprattutto in Francia) con vari metodi di produzione: da \u201cuva liquida\u201d (cio\u00e8 spremuto da uva acerba fresca), da \u201cuva secca\u201d (fatta appassire al sole), \u201cagresto duro al fuoco\u201d (cotto dopo la spremitura). Il gusto acido di questo preparato, torn\u00f2 di gran moda presso le corti dell\u2019Italia tardomedievale. L\u2019\"agresto\", che allora veniva prodotto soprattutto nella Pianura Padana, era utilizzato non solo per la preparazione di salse, ma anche per produrre bevande fresche estive mescolandolo al succo d\u2019uva e al miele.\nA partire dal Rinascimento il gusto per l\u2019agrodolce delle corti signorili cominci\u00f2 a preferirgli il meno acido aceto balsamico, che fino a quel momento era stato relegato al consumo delle classi pi\u00f9 umili. Questa tendenza fu sostenuta soprattutto dagli Estensi, ai quali si deve l\u2019affermarsi della cultura dell\u2019aceto balsamico nelle province di Modena e Reggio Emilia. \nL'uso e il gusto dell\u2019agresto \u00e8 oggi quasi completamente perduto con l'eccezione di poche famiglie di agricoltori che, soprattutto a San Miniato (Pisa), hanno tramandato la ricetta di generazione in generazione. Secondo i dati dell\u2019ARSIA (Agenzia regionale per lo sviluppo e l\u2019innovazione del settore agricolo e forestale), la produzione di agresto si attesta oggi a 4 quintali all\u2019anno, di cui il 50% destinati al consumo locale, il 20% al resto d\u2019Italia e un 30% all\u2019export. Altre ancora pi\u00f9 piccole produzioni esistono anche in altre parti d\u2019Italia, ad esempio a Serra de\u2019Conti (Ancona).\nNel 2009, l'agresto di San Miniato \u00e8 stato riconosciuto prodotto agroalimentare tradizionale della Regione Toscana.\nPreparazione.\nLa nascita dell\u2019agresto si deve probabilmente all\u2019esigenza pratica di non sprecare l\u2019uva raccolta compresa quella rimasta acerba. Ed \u00e8 quest'ultima che dopo essere stata lasciata appassire per circa 20 giorni, veniva trattata con estrema delicatezza, tanto che si racconta che i contadini una volta, quando la pestavano a piedi nudi, lo facevano sostenendosi ad un bastone per non esercitare troppa pressione. Il mosto ottenuto veniva travasato in grosse pentole e ne provocavano l\u2019addensamento per ebollizione trasformandolo in una sorta di sciroppo. Veniva poi aromatizzato con l'aggiunta di dragoncello, cannella, aglio, cipolla e miele per l'ultimo quarto d'ora di cottura, si aggiungeva quindi dell'aceto di uva cui seguiva l\u2019eventuale invecchiamento in botte. Oggi giorno la procedura \u00e8 simile ma meccanizzata. \nUsi.\nSi pu\u00f2 usare come ingrediente per salse o direttamente soprattutto su carne e pesce, ma anche su verdure grigliate. L'Artusi lo cita nella ricetta del piccione in umido."}
{"id": "5921909", "revid": "729019", "url": "https://it.wikipedia.org/wiki?curid=5921909", "title": "CAMS 31", "text": "Il CAMS 31 fu un idrocaccia (\"idrovolante da caccia\") \"a scafo\" sviluppato dall'azienda aeronautica francese Chantiers A\u00e9ro-Maritimes de la Seine (CAMS) nei primi anni venti e rimasto allo stadio di prototipo.\nStoria del progetto.\nLa necessit\u00e0 della neofondata CAMS, costituita nel 1920 dall'imprenditore milanese Domenico Lorenzo Santoni, di espandere la propria clientela nel mercato dell'aviazione militare, esort\u00f2 l'ingegnere Raffaele Conflenti, da poco insediatosi a capo dell'ufficio tecnico, ad avviare lo sviluppo di un nuovo modello di idrocaccia monoposto basandosi sull'esperienza e sul progetto del precedente CAMS 30 biposto ma dalle dimensioni ridotte.\nIl risultato fu il CAMS 31, un velivolo dall'impostazione, per l'epoca, convenzionale: un idrovolante a scafo centrale realizzato interamente in legno, caratterizzato dalla configurazione spingente del gruppo motoelica, dalla velatura biplana, con piani alari dalla medesima apertura, entrambi dotati di alettoni, collegati tra loro da una doppia coppia per lato di montanti interalari rinforzati da tiranti in cavetto d'acciaio, e con quello inferiore che all'intradosso aveva collegati i due galleggianti equilibratori.\nL'unico abitacolo, aperto e destinato al pilota, era posizionato nello scafo davanti all'ala inferiore, mentre il motore, racchiuso in una gondola ai cui lati erano collocati i due radiatori anulari, era sospeso tra i due piani alari.\nIl prototipo, in seguito indicato come CAMS 31 Type 22, venne costruito negli stabilimenti di Saint-Ouen affacciati alla Senna e, equipaggiato con un motore V8 Hispano-Suiza 8Fb da 300 hp (220 kW), portato in volo per la prima volta nel 1922, partendo da uno dei laghetti siti nelle adiacenze di Triel-sur-Seine con ai comandi il pilota collaudatore Ernest Burri. Le prove in volo rivelarono per\u00f2 che il velivolo risultava sbilanciato e pericoloso da pilotare se non alle alte velocit\u00e0, di conseguenza venne avviata la costruzione di un secondo prototipo, il CAMS 31 Type 23, che ovviasse a tali carenze.\nGli interventi sul Type 23 si concentrarono sulla velatura, la quale pur conservando la stessa superficie alare aveva piani alari dall'apertura ridotta e pi\u00f9 elevata corda. Portato in volo nel corso del 1923, malgrado gli sforzi profusi per rendere la macchina pi\u00f9 facile da pilotare, il Type 23 non fece registrare i risultati previsti e venne deciso di abbandonare ogni altro sviluppo, tra i quali una prevista ma mai realizzata variante destinata al mercato civile, indicata come CAMS 31P, e adatta a ricoprire compiti di aereo postale."}
{"id": "5921910", "revid": "767487", "url": "https://it.wikipedia.org/wiki?curid=5921910", "title": "Arib Maazouzi", "text": "Carriera.\nAttivo sia nel campo del calcio a 5 che in quello del calcio, per quanto concerne quest'ultima attivit\u00e0 Maazouzi ha iniziato la carriera con la maglia del Grorud. Successivamente, si \u00e8 trasferito al Roms\u00e5s, per passare poi al Gjellerasen nel 2012. Rimasto in squadra per un triennio, nel 2015 ha fatto ritorno al Roms\u00e5s. Sempre nello stesso anno, si \u00e8 accordato con il Rilindja. Nel 2016, ha firmato nuovamente per il Gjeller\u00e5sen. Nel 2017 \u00e8 passato al Rommen.\nNel calcio a 5, Maazouzi gioca per il Grorud. Ha giocato per la Nazionale di calcio a 5 della Norvegia. Ha esordito in squadra il 6 gennaio 2015, nella sconfitta per 4-8 contro la Slovenia, in una partita disputatasi ad Oslo.\nStatistiche.\nPresenze e reti nei club.\n\"Statistiche aggiornate al 16 giugno 2017.\""}
{"id": "5921916", "revid": "287204", "url": "https://it.wikipedia.org/wiki?curid=5921916", "title": "Randon", "text": ""}
{"id": "5921917", "revid": "767487", "url": "https://it.wikipedia.org/wiki?curid=5921917", "title": "Parco olimpico di Rio de Janeiro", "text": "Il parco olimpico di Barra (in portoghese Parque Ol\u00edmpico da Barra) \u00e8 un complesso sportivo realizzato per le gare dei XXXI Giochi olimpici e dei XV Giochi paralimpici estivi, situato nel quartiere di Barra da Tijuca, Rio de Janeiro. La sua costruzione \u00e8 iniziata il 6 luglio 2012 ed \u00e8 stato aperto nel secondo trimestre del 2016.\nIl parco comprende il \"Complexo Esportivo Cidade dos Esportes\", costruito per i giochi panamericani del 2007, e ospita nove strutture sportive, otto delle quali permanenti. Al termine dei giochi l'Arena Carioca 3 diventer\u00e0 una scuola sportiva mentre le altre sette strutture andranno a formare il \"Centro Ol\u00edmpico de Treinamento\".\nStrutture.\nCome gi\u00e0 detto, in totale, nel parco sono situati nove impianti sportivi:"}
{"id": "5921919", "revid": "76963", "url": "https://it.wikipedia.org/wiki?curid=5921919", "title": "Meg Bussert", "text": "\u00c8 nota soprattutto per il suo lavoro nel teatro musicale statunitense, che l'ha portata ha interpretare ruoli di rilievo su numerosi palchi prestigiosi nel corso di quattro decenni. Tra le sue apparizione pi\u00f9 note ci sono: \"Applause\" (tour, 1971), \"Kiss Me, Kate\" (1975), \"The Music Man\" (Broadway, 1980), \"Camelot\" (Tour, 1980), \"Brigadoon\" (Broadway, 1980; candidata al Tony Award alla miglior attrice protagonista in un musical e vincitrice del Theatre World Award), \"South Pacific\" (tour, 1985), \"The Sound of Music\" (New Jersey, 2003), \"Carousel\" (Pittsburgh, 2005) e \"My Fair Lady\" (New York, 2007).\nInsegna recitazione alla New York University."}
{"id": "5921922", "revid": "1543377", "url": "https://it.wikipedia.org/wiki?curid=5921922", "title": "Ernest Burri", "text": "Tra le varie imprese Burri annovera la conquista, il 9 agosto 1924, del primato mondiale di velocit\u00e0 per idrovolanti con passeggeri percorrendo, accompagnato da un passeggero, ai comandi di un CAMS 30T, prototipo quadriposto da trasporto civile, 500\u00a0km alla media di 123,94\u00a0km/h."}
{"id": "5921924", "revid": "76963", "url": "https://it.wikipedia.org/wiki?curid=5921924", "title": "Sharon McNight", "text": "\u00c8 nota soprattutto come interprete di musical e per la sua performance nel musical di Broadway \"Starmites\" \u00e8 stata candidata al Tony Award alla miglior attrice protagonista in un musical e ha vinto il Theatre World Award nel 1989. Ha recitato anche in altri musical, tra cui \"Heartbeats\" a Los Angeles nel 1994 e una produzione concertale di \"Starmites\" in scena a New York nel 2015."}
{"id": "5921937", "revid": "1543377", "url": "https://it.wikipedia.org/wiki?curid=5921937", "title": "Grorud Futsal", "text": "Il Grorud Futsal \u00e8 una squadra norvegese di calcio a 5 con sede a Grorud. Milita nella 1. divisjon, seconda divisione del campionato locale.\nStoria.\nLa squadra \u00e8 stata fondata il 1\u00ba agosto 2012. Nella sua storia, ha vinto il campionato 2014-2015 e la Futsal Cup 2013-2014. Inoltre, si \u00e8 aggiudicata la Br\u00f6nske Night Open 2014-2015.\nOrganico.\nRosa.\n\"Aggiornata al campionato 2015-2016.\""}
{"id": "5921941", "revid": "76963", "url": "https://it.wikipedia.org/wiki?curid=5921941", "title": "Mary Gordon Murray", "text": "Ha recitato in sette musical di Broadway tra il 1976 ed il 2013: \"The Robber Bridegroom\" (1976), \"I Love My Wife\" (1977), \"Little Me\" (1982; candidata al Tony Award alla miglior attrice protagonista in un musical), \"Play Me A Country Song\" (1982), \"Into the Woods\" (1988), \"Footloose\" (1998) e \"Hands on Broadway\" (2013)."}
{"id": "5921947", "revid": "124123", "url": "https://it.wikipedia.org/wiki?curid=5921947", "title": "Francesco Pavona", "text": "Biografia.\nPavona prima studi\u00f2 a Udine con Giacomo Carneo, poi si trasfer\u00ec a Bologna per lavorare con Giovan Gioseffo Dal Sole, e in seguito si perfezion\u00f2 a Milano, iniziando poi a girovagare per l'Europa: prima a Genova, in seguito Spagna, Portogallo e Germania. Si spos\u00f2 e mantenne la famiglia a Dresda, dove dipinse per la corte.\nTornato in Italia, a Bologna, vi rimase per pochi anni, quando si trasfer\u00ec a Venezia, dove fu uno dei professori fondatori dell'Accademia di Belle Arti. Mor\u00ec poco dopo."}
{"id": "5921949", "revid": "6923", "url": "https://it.wikipedia.org/wiki?curid=5921949", "title": "Amsterdamsche Wisselbank", "text": "La Amsterdamsche Wisselbank (letteralmente \"Banco di cambio di Amsterdam\") \u00e8 stata il \"banco pubblico\" della citt\u00e0 di Amsterdam dal 1609 al 1820\nStoria.\nLa \"Wissel Bank\" fu fondata nel 1609 per volont\u00e0 del consiglio municipale di Amsterdam per rimediare alla crisi di fiducia nelle monete metalliche dovuta alla svalutazione del titolo di oro o argento contenuto nelle stesse. \nIn particolare, la moneta pi\u00f9 utilizzata ed abbondante era quella spagnola, che era anche quella maggiormente svalutata a causa della crisi finanziaria dell'Impero spagnolo, crisi che port\u00f2 a ben cinque bancarotte dello stato fra il 1557 e il 1627.\nPoich\u00e9 il valore nominale delle monete era quello fissato dall'autorit\u00e0 che le coniava, i grandi beneficiari della svalutazione erano i \"kassiers\" che potevano cambiare le cambiali con moneta svalutata, nonch\u00e9 le zecche estere che potevano fondere le pezze \"buone\" per trarne un maggior numero di pezzi pi\u00f9 leggeri. La municipalit\u00e0 di Amsterdam aveva provato a proibire queste pratiche fraudolente, ma i commercianti erano obbligati a ricorrere ai \"kassiers\", e perci\u00f2 l'ordinanza del 1604 era rimasta lettera morta.\nNel Settecento la \"Amsterdamsche Wisselbank\" era la pi\u00f9 grande banca del mondo.\nAd essa dedic\u00f2 una lunga digressione Adamo Smith ne \"La ricchezza delle nazioni\", in cui descrisse minuziosamente il funzionamento della Banca di Amsterdam per quanto riguardava il cambio delle valute e la poneva ad esempio per le altre nazioni europee, che non avessero ancora una banca di cambio.\nL'importanza della \"Wissel Bank\" \u00e8 testimoniata anche dall'edizione francese del trattato di Eulero \"\u00c9l\u00e9ments d'alg\u00e8bre\" in cui si riconosceva che l'Olanda era il centro del mercato valutario europeo.\nLa reputazione della Banca si incrin\u00f2 nel 1763, in seguito ad un crollo di borsa che ebbe ricadute anche all'estero.\nUn secondo scandalo travolse la Banca nel 1794, quando si scopr\u00ec che la stessa, contro i propri statuti, aveva fatto prestito per milioni di fiorini, a diversi soggetti incapaci di restituirli, dalla Compagnia olandese delle Indie orientali al Regno di Francia. Ma non furono solo gli scandali a causare il declino della Banca, esso fu dovuto anche alla perdita d'importanza di Amsterdam nell'economia mondiale a vantaggio di Londra.\nNel 1814 Guglielmo I dei Paesi Bassi fond\u00f2 la \"Banca dei Paesi Bassi\" dandole lo statuto di unica banca d'emissione del nuovo regno, e nel 1820 la \"Wissel Bank\" chiuse definitivamente i battenti.\nOrganizzazione.\nAl vertice della Banca c'erano tre commissari (\"commissarissen\").\nLa \"Wissel Bank\" era gestita da funzionari giurati: cassieri, scritturali, contabili e guardie del tesoro, tutti sotto l'autorit\u00e0 degli edili della Citt\u00e0 di Amsterdam.\nLa Banca, come le altre \"banche pubbliche\" europee, non faceva prestiti. Nel 1614 fu fondato un banco di credito collegato alla \"Wisselbank\", che esercitava prestito anche ai commercianti. Tuttavia, a partire dal 1640 esso si ridusse a funzionare come monte di piet\u00e0.\nLa \"Wissel Bank\" funzionava come banco di deposito, di giro e di cambio.\nBanco di cambio.\nLa \"Wissel Bank\" prendeva il nome dal privilegio che aveva ricevuto dal consiglio municipale di essere l'unica banca su cui potessero essere incassate le lettere di cambio sulla piazza di Amsterdam. La municipalit\u00e0, infatti, aveva proibito l'attivit\u00e0 dei \"kassiers\" ed in questo modo aveva dato alla Banca il monopolio di fatto sulla piazza di Amsterdam. La misura fu peraltro revocata nel 1621.\nBanco di deposito e di giro.\nLa \"Wisselbank\" accettava in deposito tutte le monete straniere e locali, valutandole per il loro valore intrinseco di metallo prezioso (oro o argento) e non per il loro valore nominale: le monete di cattiva qualit\u00e0 erano destinate alla fusione per trarne meno pezzi ma di valore corretto. I prelievi, perci\u00f2, avvenivano in moneta \"buona\", dietro pagamento di una commissione che doveva coprire le spese di monetazione e di funzionamento.\nI depositi dei clienti erano registrati nei libri contabili a loro credito. Essi potevano effettuare i versamenti fra di loro mediante semplice giroconto. Contrariamente ai prelievi i giroconti erano gratuiti e ci\u00f2, dato il numero di transazioni che si effettuavano in citt\u00e0, attir\u00f2 molti clienti.\nTuttavia, nelle regioni circostanti si continuava a coniare moneta a basso titolo di metallo prezioso, facendo cos\u00ec aumentare il valore dei talleri olandesi e soprattutto facendo affluire alla banca le monete di bassa lega, come i \"patagoni\" delle Fiandre. La citt\u00e0 di Amsterdam prese una serie di misure per cercare di stabilizzare il mercato dei cambi nel 1619, 1622, e nel 1638, ma intorno al 1640 fin\u00ec per tollerare l'esistenza di due valute parallele, una moneta di conto, il \"fiorino di banco\", ed una coniata, il \"fiorino corrente\". La differenza fra le due valute era fluttuante e costituiva l\"aggio\". Perci\u00f2 il cambio delle monete straniere era diverso secondo che fosse calcolato in \"fiorini di banco\" o in \"fiorini correnti\"."}
{"id": "5921953", "revid": "76963", "url": "https://it.wikipedia.org/wiki?curid=5921953", "title": "Alison Fraser", "text": "Biografia.\nHa recitato in diversi musical a New York e nel resto degli Stati Uniti, tra cui: \"Drood\"! (Broadway, 1985), \"Romance/Romance\" (Broadway, 1988; candidata al Tony Award alla miglior attrice protagonista in un musical), \"The Secret Garden\" (Broadway, 1991; candidata al Drama Desk Award e al Tony Award alla miglior attrice non protagonista in un musical), \"Falsettos\" (Broadway, 1992), \"Wicked\" (Chicago, 2005) e \"\" (Broadway, 2008).\nNel corso della sua carriera si \u00e8 esibita come solista in prestigiose sedi come la Carnegie Hall, la Casa Bianca, Town Hall, The Brooklyn Botanic Garden, The Tisch Center for the Arts, The Folger Shakespeare Library, The Wilma, The Emelin, Joe's Pub, 54 Below e Symphony space."}
{"id": "5921955", "revid": "834", "url": "https://it.wikipedia.org/wiki?curid=5921955", "title": "After the Funeral", "text": ""}
{"id": "5921957", "revid": "599013", "url": "https://it.wikipedia.org/wiki?curid=5921957", "title": "Giorgio d'Arpino", "text": "Nel corso della sua carriera sportiva \u00e8 stato portiere della Lazio Calcio e olimpionico di scherma nella specialit\u00e0 del fioretto.\nCarriera sportiva.\nAllievo di Bob Lovati, che reputa il proprio padre putativo, dal 1958 al 1966 fu portiere della Lazio.\nNel 1966 fu ceduto al in serie B, ma abbandon\u00f2 il calcio, ritenendo di non condividere gli obiettivi della societ\u00e0.\nDal 1951 al 1971 pratic\u00f2 la disciplina del fioretto nella scuola Musumeci Greco di Roma, partecipando a innumerevoli manifestazioni della FIS e alle olimpiadi di Monaco del 1972 nel fioretto a squadre.\nSi dedic\u00f2 inoltre all'attivit\u00e0 di allenatore: dal 1974 al 1995 fu tecnico federale FIGC con il III grado e dal 1983 al 2005 fu allenatore di pallavolo con la qualifica di Tecnico di II Grado Nazionale FIPAV.\nDal 1965 al 1970 fu tecnico FIT presso la Scuola Federale Maestri e dal 1980 al 2003 fu docente di ginnastica artistica.\nAttivit\u00e0 imprenditoriale.\nDal 1991 \u00e8 presidente della SSD Lazio Pallavolo, societ\u00e0 facente capo alla famiglia d'Arpino. Dal momento della rifondazione, avvenuta nel 1996, ha riportato la societ\u00e0 in serie B e ha promosso alcune storiche manifestazioni sportive come \"Amorvolley\" e \"Giocaroma\". Nella stagione 2015/2016 la societ\u00e0 ha 7 squadre maschili e femminili che giocano in campionati FIPAV (serie C) e ACSI.\nDal 1983 al 2013 \u00e8 stato presidente dell'ASD Polisportiva Lazio \"A. Pacinotti\", che attualmente gestisce in qualit\u00e0 di direttore tecnico.\nTV e Radio.\nDal 1995 Giorgio d'Arpino \u00e8 opinionista e conduttore di trasmissioni TV e Radio: Momento Volley (Canale 21, \u201899-\u201806) Calcio d\u2019Autore (GoldTV), Meeting (Teleroma56), La Lazio siamo noi (Teleroma56), Tribunale delle Romane (ReteOro), Il Processo dei Tifosi (Teleroma56).\nNel 1999 ha fondato la testata giornalistica \"Momento Volley\", punto di riferimento del settore, che ha condotto fino al 2013, quando, pubblicato come inserto nel settimanale \"Italia Sera\", ha cessato la pubblicazione a causa della chiusura del settimanale.\nDal 1999 al 2006 \u00e8 stato conduttore radiofonico per Radio Sei.\n\u00c9 morto a Roma la notte tra il 23 e il 24 dicembre 2017 dopo una lunga malattia."}
{"id": "5921958", "revid": "1855146", "url": "https://it.wikipedia.org/wiki?curid=5921958", "title": "Museo nazionale atestino", "text": "Il Museo nazionale atestino, conosciuto anche come Museo archeologico di Este o semplicemente Museo di Este (in passato \"Museo Euganeo-Romano\"), \u00e8 un museo archeologico situato ad Este, in provincia di Padova.\nDal 1902 il museo \u00e8 ospitato presso la cinquecentesca Villa Mocenigo, distrutta da un incendio nel '700 e in seguito ricostruita, vicino alla cinta muraria trecentesca.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale del Veneto, nel dicembre 2019 divenuto Direzione regionale Musei.\nStoria.\nI primi reperti rinvenuti nella zona sono documentati gi\u00e0 a partire dal XIII-XIV secolo. Tuttavia solo nel XVII secolo, il senatore della Repubblica di Venezia Giorgio Contarini inizi\u00f2 a collezionare alcune lapidi iscritte, la maggior parte comprate da antiquari padovani di Padova, presso la villa Contarini degli Screni, detta \"Vigna Contarena\".\nNel XVIII secolo, lo storiografo estense Isidoro Alessi riusc\u00ec a recuperare presso la sua abitazione molte epigrafi rinvenute ad Este e dintorni, mentre nella vicina Battaglia Terme il marchese Tommaso Obizzi collezion\u00f2 molte monete, lapidi e ceramiche nel proprio castello del Catajo, il quale poi fu ereditato da Ercole Rinaldo III d'Este, gi\u00e0 duca di Modena e facente parte della famiglia reale d'Austria-Este: per questo motivo gi\u00e0 nel 1822 e soccessivamente nel 1896 molti oggetti (in particolare i bronzetti e le monete) facenti parte della preziosa collezione furono trasferiti a Vienna (presso il museo di storia dell'arte e il museo di storia naturale) e Modena. Nello stesso periodo i cittadini di Este iniziano a percepire la grave perdita culturale a cui potevano andare incontro, se non avessero fermato tale dispersione.\nNel 1834 Vincenzo Fracanzani fonda all'interno della chiesa di Santa Maria dei Battuti, dentro al complesso del convento di San Francesco, il primo e piccolo Museo Civico Lapidario, in seguito acquistato dall'amministrazione comunale, in cui sono raccolti 89 reperti provenienti dalle collezioni di Giorgio Contarini e Isidoro Alessi. Il museo ha un grande successo e nel 1867 viene visitato dallo storico tedesco Theodor Mommsen.\nA partire dal 1876 inizia una campagna di scavi che porta al ritrovamento di sette tombe contenenti ricchissime decorazioni e una necropoli preromana, che fa intuire la presenza di un'antica civilt\u00e0. L'aumento del ritrovamento di reperti e la loro straordinariet\u00e0 port\u00f2 all'ampliamento del museo, che venne ridenominato in \"Museo Euganeo-Romano\" nel 1880. Tuttavia, a causa della crisi economica, nel 1882/1883 l'amministrazione comunale chiese di nazionalizzare il museo e finalmente il 3 aprile 1887 venne emanato il Regio Decreto che ufficialmente istituiva il Regio museo nazionale atestino, nominando direttore Alessandro Prosdocimi.\nIl 6 luglio 1902 viene inaugurata la nuova sede del museo presso Villa Mocenigo. Durante la prima guerra mondiale gli oggetti pi\u00f9 preziosi vengono trasferiti temporaneamente a Firenze e Roma fino al 1919. Negli anni successivi continuano le campagne di scavo, che portano al ritrovamento di oltre 50 tombe. Durante l'epoca fascista il museo viene ristrutturato ed ampliato e viene acquisito il famoso medaglione aureo di Augusto coniato nell'anno 2 a.C., oltre ad alcune ceramiche cinquecentesche dell'abbazia di Santa Maria delle Carceri.\nNel secondo dopoguerra inizia l'opera di risistemazione del museo, che comporta la diminuzione degli ormai troppi reperti esposti (accatastati in maniera caotica) ed inizia un'imponente opera di catalogazione, che comporta per\u00f2 l'interruzione degli scavi a causa della carenza di personale e di risorse economiche.\nNel 1979 il museo venne chiuso per il restauro di Villa Mocenigo. Dopo 5 anni di lavori, il museo venne riaperto offrendo al pubblico una rinnovata sistemazione degli oggetti.\nEsposizioni.\nIl museo conserva oltre 65.000 oggetti ed \u00e8 suddiviso in undici sale con varie sezioni tematiche: al pianterreno sono esposti i reperti archeologici dell'et\u00e0 romana dell'antica citt\u00e0 di Ateste, oltre ad una sala dedicata all'epoca medievale e moderna, in cui si pu\u00f2 ammirare una pregevole Madonna col Bambino dipinta su tavola da Cima da Conegliano nel 1504 e proveniente dalla chiesa degli \"Zoccoli\". Al primo piano si trova la sezione protostorica, che conserva le testimonianze dell'epoca paleoveneta.\nInoltre il museo dispone di una biblioteca specialistica, un laboratorio di restauro, una sala conferenze ed ospita regolarmente diverse esposizioni temporanee."}
{"id": "5921960", "revid": "1498232", "url": "https://it.wikipedia.org/wiki?curid=5921960", "title": "XV Giochi paralimpici estivi", "text": "I XV Giochi paralimpici estivi (\"Jogos Paral\u00edmpicos de Ver\u00e3o de 2016\") si sono svolti a Rio de Janeiro, in Brasile, dal 7 al 18 settembre 2016. Il luogo e il periodo in cui si \u00e8 tenuto l'evento l'hanno resa la prima paralimpiade a essere disputata in una stagione invernale, nonch\u00e9 la prima in un paese dell'America latina e la seconda nell'emisfero australe, dopo Sydney 2000. In questi giochi, per la prima volta, si sono tenute le gare di canoa paralimpica e triathlon paralimpico.\nAssegnazione.\nCome da accordi del 2001 tra il Comitato Paralimpico Internazionale e il Comitato Olimpico Internazionale, il paese selezionato per ospitare i Giochi olimpici estivi della XXXI Olimpiade ospiter\u00e0 anche i XV Giochi paralimpici estivi. A seguito della terza e conclusiva votazione tenutasi a Copenaghen, il 2 ottobre 2009, venne designata come citt\u00e0 ospitante Rio de Janeiro.\nSviluppo e preparazione.\nI Giochi panamericani del 2007 e i Giochi parapanamericani del 2007 si tennero parallelamente nella stessa citt\u00e0 per la prima volta proprio a Rio de Janeiro. Ci\u00f2 contribu\u00ec all'esperienza della citt\u00e0 nell'ospitare eventi multisportivi, sia per atleti normodotati sia disabili. Andrew Parsons, presidente del Comitato Olimpico brasiliano, rimarc\u00f2 che i team organizzativi responsabili per Olimpiadi e Paralimpiadi avevano mantenuto tra loro buone relazioni, riguardo ai loro doveri organizzativi. Parsons inoltre afferm\u00f2 che il suo team aveva imparato molto da Londra 2012.\nSede di gara.\nCome gli anni passati, le Paralimpiadi estive del 2016 condividono molti degli impianti delle corrispettive Olimpiadi. Il quartiere Barra da Tijuca ospiter\u00e0 la maggior parte dei Giochi mentre i restanti si svolgeranno a Copacabana, Maracan\u00e3 e Deodoro. Barra da Tijuca ospiter\u00e0 inoltre il Villaggio Olimpico.\nLa fiamma paralimpica.\nPer ciascuna delle Regioni del Brasile venne selezionata una citt\u00e0 e per ognuna ci sar\u00e0 una staffetta che terminer\u00e0 in un unico calderone paralimpico. Le citt\u00e0 sono Bel\u00e9m nella Regione Nord, Natal nella Regione Nord-Est, Brasilia in qualit\u00e0 di capitale federale e per la Regione Centro-Ovest, San Paolo nella Regione Sud-Est e Joinville nella Regione Sud. Nel frattempo, per la prima volta per i Giochi estivi, la fiamma verr\u00e0 acceso a Stoke Mandeville, nel Regno Unito. Dalle sei citt\u00e0, le fiamme verranno inviate a Rio, dove saranno combinate in un'unica fiamma paralimpica il 5 settembre. La fiamma unificata verr\u00e0 poi condotta attorno a Rio per quarantotto ore prima della cerimonia di apertura, durante la quale il calderone paralimpico sar\u00e0 acceso allo Stadio Maracan\u00e3.\nMascotte ufficiale.\nLa mascotte ufficiale della XXXI Olimpiade e della XV Paralimpiade furono rese pubbliche il 24 novembre 2014, i cui nomi sono rispettivamente Vinicius e Tom, scelte attraverso una votazione pubblica il cui risultato fu annunciato il 14 dicembre 2015. In memoria del musicista brasiliano Tom Jobim, la mascotte paralimpica rappresenta la flora brasiliana. La favola che narra la storia di queste mascotte racconta che esse nacquero dalla gioia dei brasiliani dopo aver saputo che avrebbero ospitato i Giochi. L'intento delle mascotte \u00e8 quella di riflettere le diversit\u00e0 culturali e di origine presenti in Brasile.\nI giochi.\nPaesi partecipanti.\nLa possibilit\u00e0 di qualificarsi ai Giochi \u00e8 durata fino a pochi giorni prima dell'inizio dei giochi stessi.\nSport.\nNel programma della XV Paralimpiade sono presenti ventidue discipline, due in pi\u00f9 rispetto ai precedenti giochi, per via dell'introduzione della canoa e del triathlon.\nCerimonia di apertura.\nLa cerimonia di apertura dei XV Giochi paralimpici estivi si \u00e8 svolta il 7 settembre 2016 presso lo stadio Maracan\u00e3 di Rio de Janeiro.\nCalendario.\nLe gare si sono tenute dall'8 al 18 settembre. Le cerimonie di apertura e di chiusura si sono svolte presso il Maracan\u00e3.\nMedagliere.\nDi seguito, il medagliere delle prime dieci posizioni, aggiornato al 17 settembre 2016."}
{"id": "5921962", "revid": "834", "url": "https://it.wikipedia.org/wiki?curid=5921962", "title": "The Clocks", "text": ""}
{"id": "5921963", "revid": "297031", "url": "https://it.wikipedia.org/wiki?curid=5921963", "title": "Banca di Amsterdam", "text": ""}
{"id": "5921984", "revid": "834", "url": "https://it.wikipedia.org/wiki?curid=5921984", "title": "Caccia al delitto", "text": ""}
{"id": "5921985", "revid": "6923", "url": "https://it.wikipedia.org/wiki?curid=5921985", "title": "Kia Sephia", "text": "La Kia Sephia \u00e8 un'automobile di fascia media prodotta dalla casa automobilistica coreana Kia Motors dal 1992 al 2003 in 2 serie diverse.\nIn alcuni paesi \u00e8 anche conosciuta come Kia Mentor, Kia Shuma o Kia Spectra; il modello in alcuni paesi ha riscosso molto successo, tanto da indurre a fare addirittura 3 serie, la serie attuale \u00e8 denominata Kia Gran Sephia, ed \u00e8 venduta solo in Corea."}
{"id": "5921991", "revid": "834", "url": "https://it.wikipedia.org/wiki?curid=5921991", "title": "Elephants Can Remember", "text": ""}
{"id": "5921995", "revid": "834", "url": "https://it.wikipedia.org/wiki?curid=5921995", "title": "Five Little Pigs", "text": ""}
{"id": "5921997", "revid": "834", "url": "https://it.wikipedia.org/wiki?curid=5921997", "title": "Hickory Dickory Dock", "text": ""}
{"id": "5922010", "revid": "599013", "url": "https://it.wikipedia.org/wiki?curid=5922010", "title": "Giuseppe Antonazzi", "text": "Carriera.\nDifensore in forza al Saronno nei primi campionati del dopoguerra, disputa con il Como tre campionati di Seconda Divisione dal 1922 al 1925."}
{"id": "5922015", "revid": "1728", "url": "https://it.wikipedia.org/wiki?curid=5922015", "title": "Valeria Makeeva", "text": ""}
{"id": "5922016", "revid": "119110391", "url": "https://it.wikipedia.org/wiki?curid=5922016", "title": "Italo Gallo", "text": "Biografia.\n\u00c8 stato professore di papirologia dal 1969 presso la nascente facolt\u00e0 di lettere dell'Universit\u00e0 di Salerno, divenendo poi ordinario di letteratura greca e direttore del dipartimento di scienze dell'antichit\u00e0. Dal 1980 al 1984 insegn\u00f2 letteratura greca a Napoli presso l'Universit\u00e0 Federico II. Nel 1983 insieme ad un gruppo di studiosi si attiv\u00f2 per ricostituire la Societ\u00e0 salernitana di storia patria, che pubblic\u00f2 nel 1984 il primo numero della nuova serie della Rassegna storica salernitana sospesa nel 1967."}
{"id": "5922017", "revid": "729019", "url": "https://it.wikipedia.org/wiki?curid=5922017", "title": "Stazione di Collatuccio-Picciano", "text": "La stazione di Collatuccio-Picciano era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio di Collatuccio, frazione di Loreto Aprutino/Penne, e del comune di Picciano.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne adibita ad abitazione privata."}
{"id": "5922021", "revid": "729019", "url": "https://it.wikipedia.org/wiki?curid=5922021", "title": "Stazione di Cartella", "text": "La stazione di Cartella (C.da Galliano) era, insieme a quella \"Valentini\" e il casello \"Palladini\", una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio di Collefreddo e Galliano, frazioni di Loreto Aprutino.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne adibita ad altri usi."}
{"id": "5922022", "revid": "131145", "url": "https://it.wikipedia.org/wiki?curid=5922022", "title": "Campioni italiani assoluti di atletica leggera indoor - 400 metri piani femminili", "text": "Questa pagina raccoglie un elenco di tutte le campionesse italiane dell'atletica leggera nei 400 metri piani indoor, specialit\u00e0 introdotta ai campionati italiani assoluti di atletica leggera indoor nella prima edizione del 1970 e da allora sempre presente nel programma della manifestazione."}
{"id": "5922033", "revid": "287204", "url": "https://it.wikipedia.org/wiki?curid=5922033", "title": "Giuseppe Biagi", "text": ""}
{"id": "5922034", "revid": "729019", "url": "https://it.wikipedia.org/wiki?curid=5922034", "title": "Stazione di Pianella", "text": "La stazione di Pianella era una stazione ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio del comune di Pianella, pur rimanendo sul territorio di Loreto Aprutino."}
{"id": "5922035", "revid": "1543377", "url": "https://it.wikipedia.org/wiki?curid=5922035", "title": "Krohnsminde Futsal", "text": "Il Krohnsminde Futsal \u00e8 una squadra norvegese di calcio a 5 con sede a Bergen. Milita nella NFF Futsal Eliteserie, massima divisione del campionato locale.\nOrganico.\nRosa.\n\"Aggiornata al campionato 2015-2016.\""}
{"id": "5922038", "revid": "729019", "url": "https://it.wikipedia.org/wiki?curid=5922038", "title": "Stazione di Collecorvino", "text": "La stazione di Collecorvino era una stazione ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; era a servizio del comune di Collecorvino ed \u00e8 stata in seguito demolita."}
{"id": "5922040", "revid": "6923", "url": "https://it.wikipedia.org/wiki?curid=5922040", "title": "Kia Shuma", "text": ""}
{"id": "5922043", "revid": "336956", "url": "https://it.wikipedia.org/wiki?curid=5922043", "title": "Longbow", "text": ""}
{"id": "5922045", "revid": "729019", "url": "https://it.wikipedia.org/wiki?curid=5922045", "title": "Stazione di Moscufo", "text": "La stazione di Moscufo era una stazione ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio del comune di Moscufo.\nStoria.\nLa stazione venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la stazione venne adibita ad altri usi.\nStrutture e impianti.\nLa stazione era dotata di un fabbricato viaggiatori, una sottostazione che stava adiacente al fabbricato, due binari per il transito dei treni e un binario tronco per i merci. Al 2016 rimangono solo il fabbricato e la sottostazione mentre i binari sono stati smantellati."}
{"id": "5922049", "revid": "834", "url": "https://it.wikipedia.org/wiki?curid=5922049", "title": "The Labours of Hercules", "text": ""}
{"id": "5922050", "revid": "300067", "url": "https://it.wikipedia.org/wiki?curid=5922050", "title": "Maine Red Claws 2015-2016", "text": "La stagione 2015-16 dei Maine Red Claws fu la 7\u00aa nella NBA D-League per la franchigia.\nI Maine Red Claws vinsero l\"'Atlantic Division\" con un record di 31-19. Nei play-off persero la semifinale di conference con i Canton Charge (2-0)."}
{"id": "5922053", "revid": "729019", "url": "https://it.wikipedia.org/wiki?curid=5922053", "title": "Stazione di Cappelle-Campotino", "text": "La stazione di Cappelle-Campotino era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963, era a servizio di Campotino frazione di Collecorvino e del comune di Cappelle sul Tavo.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne adibita ad abitazione privata."}
{"id": "5922058", "revid": "729019", "url": "https://it.wikipedia.org/wiki?curid=5922058", "title": "Stazione di Cappelle", "text": "La stazione di Cappelle era una stazione ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; situata su una traversa di via Pascoli, era a servizio del comune di Cappelle sul Tavo. Oggi il fabbricato e la via d'accesso sono parte di un'abitazione privata."}
{"id": "5922060", "revid": "666668", "url": "https://it.wikipedia.org/wiki?curid=5922060", "title": "Sandefjord Futsal", "text": "Il Sandefjord Futsal \u00e8 una squadra norvegese di calcio a 5 con sede a Sandefjord. Milita nella NFF Futsal Eliteserie, massima divisione del campionato locale.\nStoria.\nIl Sandefjord Futsal \u00e8 stato fondato nell'autunno 2003, con il nome Dilla p\u00e5 Lilla.\nOrganico.\nRosa.\n\"Aggiornata al campionato 2015-2016.\""}
{"id": "5922062", "revid": "15756", "url": "https://it.wikipedia.org/wiki?curid=5922062", "title": "Janua Major del duomo di Benevento", "text": "La Janua Major del duomo di Benevento \u00e8 una porta in bronzo (466x340 cm), risalente ai secoli XII-XIII, la cui attribuzione \u00e8 incerta.\nStoria.\nCommissione e realizzazione (XII-XIII sec.).\nIl duomo di Benevento sub\u00ec importanti lavori di restauro, come attesta la Bolla del 1217, durante l'episcopato di Ruggiero, monaco cassinese, reggenza durata dal 1179 fino alla sua morte nel 1221. La monumentale facciata, eretta durante i lavori di restauro, \u00e8 da attribuirsi al \"magister\" Rogerius, come riporta l'iscrizione sull'architrave della porta sinistra. L'iscrizione, infatti, a differenza di quanto ritenuto da Meomartini, non si riferisce al committente del restauro, l'omonimo arcivescovo, bens\u00ec all'artista che l'ha realizzata, come sostenuto dallo studioso Heinrich Wilhelm Schultz.\nInizialmente, lo studioso Pompeo Sarnelli ipotizz\u00f2 che la Janua Major potesse essere stata commissionata e realizzata in tempi antecedenti al restauro di Rogerius, ascrivibili anche alla fine dell'XI secolo e all'inizio del XII, poich\u00e9 in un pannello della porta era rappresentato il vescovo suffraganeo di Guarda Alferia, effettivamente nominato nei diplomi pontifici soltanto dal 1151 in poi, ma presente al Concilio Provinciale di San Milone del 1075. Anche Ciampini, Giovanni De Vita ipotizzarono una datazione simile. Lo studioso sannita Meomartini contest\u00f2 tale tesi e attribu\u00ec la commissione e la realizzazione della Janua Major durante l'episcopato di Ruggiero \"imperocch\u00e9 non si sa che altro Arcivescovo abbia speso pi\u00f9 di lui per la nostra cattedrale\". Barbier de Montault sostenne, invece, che la commissione si fosse avuta durante l'episcopato di Enrico, reggenza avutasi dal 1157 al 1170, e che la lavorazione della porta non possa essere avvenuta prima poich\u00e9 alcuni vescovi suffraganei in essa rappresentati furono aggregati all'Arcidiocesi di Benevento da Papa Adriano IV solamente in quell'anno. Secondo tale ipotesi, la Janua Major, solo successivamente alla sua realizzazione, sarebbe stata inglobata nei grandi lavoro di restauro della facciata, attuato sotto la guida del \"magister\" Rogerius. Lo studioso Ferdinando Grassi avanz\u00f2 l'ipotesi che la fusione della porta risalisse alla prima met\u00e0 del XIII secolo.\nI moderni lavori di restauro della Janua Major, iniziati nel 1990 e conclusi nel 1999, portarono alla scoperta di un'antica scritta abrasa sulla prima delle 24 formelle raffiguranti i vescovi suffraganei della cattedra beneventana, quella che rappresenta il vescovo di Lesina. Tale scritta recita \"Henricus beneventanus archiepiscopus\" e fu successivamente sostituita con la scritta \"Lesina episcopus\"\". Tale scoperta ha permesso di datare la commissione e la realizzazione della Janua Major dopo il mese di luglio del 1156.\nIl terremoto (1688).\nIl 5 giugno del 1688, alla vigilia di Pentecoste, avvenne un forte sisma, tra il X e l'XI grado della scala Mercalli, con epicentro Benevento-Cerreto Sannita. I danni che ne seguirono furono molto gravi. Nel 1693, l'arcivescovo Orsini ritenne necessario fondere le porte di bronzo della Basilica di San Bartolomeo, realizzate da Oderisio da Benevento, per restaurare la Janua Major.\nI bombardamenti americani (1943).\nTra il 12 e il 14 settembre del 1943, la Cattedrale di Benevento fu rasa al suolo dai bombardamenti americani, con la sola eccezione della facciata che, sebbene protetta da una muraglia di sacche di sabbia, rimase comunque fortemente danneggiata, tanto da ipotizzare la necessit\u00e0 di abbatterla, ipotesi fortunatamente scongiurata dal successivo intervento di restauro. La Janua Major fu anch'essa duramente colpita: appariva disarticolata in ogni suo elemento, i danni furono tali da ritenerla quasi irrimediabilmente perduta. Le formelle disperse nell'enorme massa di macerie furono recuperate da Lorenzo Danieli, il quale eroicamente si adoper\u00f2 nel difficile lavoro rischiando di poter essere travolto da nuovi crolli o di essere colpito da eventuali bombe non esplose. Nella ricerca si fer\u00ec la mano. I frammenti della porta furono conservati nella Biblioteca capitolare di Benevento..\nIl restauro (1988-1990).\nSubito dopo i bombardamenti, non si ipotizz\u00f2 un possibile restauro della porta. Tale ipotesi cominci\u00f2 a prendere forma dopo il terremoto del 1980 quando le formelle furono montate nella cripta del duomo su un pannello di legno.\nNel 1987, con l'intervento del maestro Sergio Angelucci, si constat\u00f2 finalmente la possibilit\u00e0 di un restauro della Janua Major.\nI lavori di restauro cominciarono nel 1989 e terminarono nel 1990, con l'intervento di Sergio Angelucci. Il maestro, per\u00f2, si dissoci\u00f2 al progetto di ricollocazione della porta nell'atrio della cattedrale, ossia al suo interno a circa 3/4 metri dalla posizione originaria. Il 18 dicembre del 2012 la Janua Major \u00e8 stata nuovamente posta nel duomo, benedetta dall'arcivescovo Andrea Mugione alla presenza delle autorit\u00e0 civili.\nAll'esterno del duomo, come porta principale \u00e8 stata posta una riproduzione della Janua Major.\nDescrizione.\nL'opera \u00e8 composta di due battenti e suddivisa in 72 pannelli delimitati da una doppia cornice di ovuli fissati, ai punti di intersezione, da rose in rilievo. I 72 pannelli sono disposti su 9 file orizzontali di 8 riquadri ciascuna.\nI temi dei pannelli.\nI temi di questi 72 pannelli sono diversi: 43 di essi narrano la storia di Cristo, rappresentando nella sua interezza il mistero cristologico; 25 pannelli raffigurano l'arcivescovo metropolita di Benevento ed i 24 arcivescovi suffraganei; 4 pannelli raffigurano, invece, teste di leoni con anelli.\nElenco delle scene della vita di Ges\u00f9 Cristo\nAttribuzione dell'opera.\n\u00c8 ancora incerta la paternit\u00e0 dell'opera. Adolfo Venturi la attribuisce ad un meridionale, Gregorovius avanza l'ipotesi che la porta sia stata presa a Bisanzio e Emile Bertaux nota nello stile dell'opera influenze carolinge e sassoni.\nOderisio da Benevento.\nL'ipotesi tradizionale \u00e8 quella che attribuisce la realizzazione della Janua Major allo scultore Oderisio da Benevento. L'artista sannita realizz\u00f2 la grande porta della Concattedrale di Troia nel 1119, mentre la piccola nel 1127. Sappiamo che Oderisio era ancora vivo nel 1151, in quanto nel 1150 realizz\u00f2 una delle due porte della Basilica di San Bartolomeo a Benevento e nel 1151 realizz\u00f2 l'altra, come si poteva constatare dalle iscrizioni che in esse erano incise. Tale constatazione ha portato a ritenere che Oderisio abbia realizzato anche la Janua Major, in quanto la posizione originaria della Basilica di San Bartolomeo era attigua a quella della Cattedrale di Benevento.\nDemetrio Salazar e Lenormant sostennero tale ipotesi.\nBarbier de Montault, pur notando influssi bizantini nello stile della Janua Major, ritenne che la porta fosse comunque opera di un artefice latino, il quale, anche se non orientale, oper\u00f2 in quel periodo di tempo in cui in Italia meridionale pi\u00f9 che in qualunque altra zona della penisola si era diffusa un'arte latina arricchita e contagiata dall'arte greca. Lo studioso francese identific\u00f2 l'artefice latino in Oderisio, di cui afferma che fu certo una gloria artistica della Benevento del XII secolo.\nAlmerico Meomartini non condivise questa ipotesi, affermando che, osservando le porte della Concattedrale di Troia, si possa notare facilmente un'enorme divergenza di stile artistico con la Janua Major, in quanto \"i quadri delle porte di Troia si riducono ad una semplice lamina piana di bronzo sulla quale Oderisio a colpi di scalpello ha inciso con semplice contorno le sue figure\". Aggiunse che \"di sculture in rilievo non vi sono che i rosoni con le teste di grifo portanti in bocca l'anello\". Per cui, anche tenendo conto dei quarant'anni trascorsi tra la realizzazione delle porte del Duomo di Troia e la Janua, consider\u00f2 l'arte di Oderisio di molto inferiore a quella della Janua Major, \"il quale sapeva s\u00ec poco l'arte del fonditore da ricorrere all'opera dello scalpello\".\nCooperazione di pi\u00f9 artisti.\nA queste numerose tesi, si \u00e8 aggiunta l'ipotesi, avanzata dalla studiosa Paola Della Pergola, secondo cui la porta sarebbe da attribuire a due artisti distinti, a causa di alcune differenze di stile. Tale tesi \u00e8 stata analizzata anche dallo studioso Mario Rotili. Nel 2013 \u00e8 stata ipotizzato da Giovanni De Noia che gli autori dell'opera fossero addirittura tre, avanzando i nomi di Bonanno Pisano, Barisano da Trani e quello, tradizionalmente attribuito, di Oderisio da Benevento. Secondo tale tesi, le prime due file di pannelli sarebbero da attribuire ad Oderisio da Benevento, i successivi 28 pannelli a Bonanno Pisano e gli altri 29 a Barisano da Trani.\nStile e valore artistico.\nLa Janua Major \u00e8 caratterizzata da uno stile prettamente romanico, tale da essere definita da Adolfo Venturi come \"\"il maggior poema sacro dell'et\u00e0 romanica nel Mezzogiorno d'Italia\".\nNumerosi sono stati gli studiosi che si sono interessati alla Janua Major: Ciampini, Sarnelli, Borgia, De Vita, Lenormant, Meomartini, Bertaux, Venturi, Leisinger, Zazo, Rotili.\nGuido Edoardo Mottini ha affermato: \"La sicurezza della composizione e la vivacit\u00e0 plastica sono singolari in quest'opera imponente. La porta del Duomo di Benevento annunzia e promette i miracoli fiorentini dei secoli successivi\"\nMargotti l'ha definita, invece, \"il capolavoro dell'arte beneventana\"\".\nLo studioso dell'opera Giovanni De Noia sostiene che Donatello si sia ispirato a 7 pannelli della Janua Major per attingere da essi gli elementi costitutivi delle sue opere conservate a Padova.\nOltre al valore artistico, la Janua Major si configura come un'importante testimonianza storica sulla civilt\u00e0 medioevale di Benevento; come ricorda lo studioso Francesco Morante, la porta \u00e8 da considerarsi \"\"una testimonianza preziosa non solo per il suo intrinseco valore, ma perch\u00e9 uno dei pochi elementi superstiti che oggi ci rimangono per conoscere e apprezzare quel XII secolo beneventano che \u00e8 stato probabilmente uno dei periodi pi\u00f9 splendidi vissuto dalla citt\u00e0 sannita, il cui travaglio politico non ha impedito il fiorire di una cultura e di un'arte quanto mai straordinarie\"\"."}
{"id": "5922063", "revid": "287204", "url": "https://it.wikipedia.org/wiki?curid=5922063", "title": "Grand Bazar", "text": ""}
{"id": "5922064", "revid": "729019", "url": "https://it.wikipedia.org/wiki?curid=5922064", "title": "Stazione di Villa Carmine", "text": "La stazione di Villa Carmine era una fermata ferroviaria posta lungo la ex linea ferroviaria a scartamento ridotto Pescara-Penne chiusa il 20 giugno 1963; situata in via Elba, nei pressi della SR 16 bis, era a servizio del quartiere di Montesilvano Villa Carmine.\nStoria.\nLa fermata venne inaugurata il 22 settembre 1929 insieme all'intera linea, continu\u00f2 il suo esercizio fino il 20 giugno 1963. Successivamente la fermata venne demolita."}
{"id": "5922067", "revid": "1494169", "url": "https://it.wikipedia.org/wiki?curid=5922067", "title": "Pa\u00e7oca", "text": ""}
{"id": "5922069", "revid": "834", "url": "https://it.wikipedia.org/wiki?curid=5922069", "title": "Third Girl", "text": ""}
{"id": "5922070", "revid": "1805885", "url": "https://it.wikipedia.org/wiki?curid=5922070", "title": "L'alcova elettrica", "text": "L'alcova elettrica \u00e8 un romanzo storico scritto da Sebastiano Vassalli nel 1985.\nTrama.\nIl romanzo ricostruisce un processo al pudore iniziato nel 1913 che ha come protagonista \"Lacerba\", una rivista inizialmente nata come pubblicazione di varia cultura e poi divenuta sostenitrice del futurismo.\nAll'origine del processo vi \u00e8 un articolo scritto quasi casualmente e certamente senza grande rilevanza da Italo Tavolato, \u00abun ragazzone massiccio, un po' stempiato, un po' miope\u00bb, con un modo di parlare che \u00absembrerebbe un anziano gentiluomo infastidito dalla vita\u00bb, giovane collaboratore del direttore Giovanni Papini, incoraggiato da quest'ultimo a scrivere un \"Elogio alla prostituzione\" che si rifacesse al \"Manifesto futurista della lussuria\" pubblicato poco tempo prima a Parigi da Valentine de Saint-Point.\nIl 1\u00ba maggio 1913 compare quindi su \"Lacerba\" l'elogio contro la morale sessuale di moralisti e pretaioli. Scoppia subito una grandissima polemica, e segue uno scandalo, prevedibile ma non voluto, ingigantito da una denuncia del sostituto procuratore del re. \"Lacerba\" vende centinaia di copie. Tavolato \u00e8 quindi incriminato, ma si cerca di incolpare anche il giornalista Guido Pogni, direttore responsabile de \"Lacerba\". Ha cos\u00ec inizio processo di grandissima portata che coinvolge giornalisti, letterati, politici, avvocati, pittori, persone dell'alto clero, aspiranti damerini e superuomini mancati. Coinvolti nel processo ci sono Giovanni Papini, \u00abun nipotino sgraziato del superuomo di Nietzsche, un misto di goliardia e canaglieria dai comportamenti contraddittori\u00bb, Filippo Tommaso Marinetti, Giuseppe Prezzolini, Umberto Boccioni, Carlo Carr\u00e0, Dino Campana e un socialista emergente, il giovane direttore dell\u2019\"Avanti!\", Benito Mussolini. Il 10 gennaio del 1914 \"Lacerba\" viene assolta, cadono le accuse di reato e in aula si grida viva il futurismo e viva le prostitute.\nRiconoscimenti.\nNel 1987 il libro \u00e8 stato finalista al Premio Bergamo.."}
{"id": "5922080", "revid": "834", "url": "https://it.wikipedia.org/wiki?curid=5922080", "title": "Three Act Tragedy", "text": ""}
{"id": "5922082", "revid": "287204", "url": "https://it.wikipedia.org/wiki?curid=5922082", "title": "Tini", "text": ""}
{"id": "5922096", "revid": "123644490", "url": "https://it.wikipedia.org/wiki?curid=5922096", "title": "Piazza Galvani", "text": "Piazza Galvani \u00e8 una piazza situata nel centro storico di Bologna, antistante l'abside della basilica di San Petronio. Al centro della piazza \u00e8 situata una statua di Luigi Galvani, scienziato bolognese.\nStoria.\nLa piazza si apre nel pieno centro della citt\u00e0, situata nella zona absidale della basilica di San Petronio. Sulla piazza si affaccia il palazzo dell'Archiginnasio.\nDal 1449 il luogo dove ora sorge la piazza era destinato al mercato della seta, produzione che ha caratterizzato il territorio bolognese fino al XVII secolo. Nel 1563, con la costruzione del palazzo dell'Archiginnasio si decide di creare uno spazio vuoto, antistante l'ingresso del palazzo stesso.\nNel 1801 la piazza, che ha assunto la connotazione attuale viene denominata piazza della Pace, per commemorare la firma della pace tra Napoleone e l'Austria.\nNel 1879 alla piazza verr\u00e0 conferito il nome definitivo, a ricordo di Luigi Galvani, cui lo scultore romano Adalberto Cencetti dedicher\u00e0 una statua, tuttora presente."}
{"id": "5922107", "revid": "729019", "url": "https://it.wikipedia.org/wiki?curid=5922107", "title": "Besson H-3", "text": "Il Besson H-3 fu un idrovolante triplano da turismo sviluppato dall'azienda aeronautica francese Soci\u00e9t\u00e9 de construction a\u00e9ronautiques et navales Marcel Besson nei primi anni venti e rimasto allo stadio di prototipo.\nStoria del progetto.\nFu presentato nel 1919 dal costruttore di Boulogne-Billancourt Marcel Besson, durante il Salone della locomozione aerea di Parigi.\nEsso si caratterizzava per essere un triplano con ali di uguale lunghezza; con due posti in tandem protetti da un semplice parabrezza. Montava un motore rotativo a 9 cilindri Rh\u00f4ne 9Z da 80\u00a0hp con elica traente bipala in legno, posto su un semplice traliccio a tre assi al centro dell'ala centrale.\nSuccessivamente venne installato un motore rotativo pi\u00f9 potente Clerget 9B da 130 CV. Il prototipo, per la ridotta richiesta di mercato di questo tipo di velivoli, non entr\u00f2 mai in produzione di serie."}
{"id": "5922116", "revid": "834", "url": "https://it.wikipedia.org/wiki?curid=5922116", "title": "Hallowe'en Party", "text": ""}
{"id": "5922118", "revid": "481666", "url": "https://it.wikipedia.org/wiki?curid=5922118", "title": "A Blot in the \u2019Scutcheon", "text": ""}
{"id": "5922121", "revid": "834", "url": "https://it.wikipedia.org/wiki?curid=5922121", "title": "Cat Among the Pigeons", "text": ""}
{"id": "5922123", "revid": "31886", "url": "https://it.wikipedia.org/wiki?curid=5922123", "title": "Amore lontano", "text": "Amore lontano \u00e8 un libro scritto da Sebastiano Vassalli nel 2005, distribuito dalla casa editrice Einaudi.\nIl titolo \u00e8 un'espressione utilizzata da Jaufr\u00e9 Rudel. Come il poeta provenzale dedicava poesie a donne mai viste (poesie di \"Amore lontano\"), cos\u00ec Vassalli dedica questo libro ai poeti pi\u00f9 importanti della storia europea.\nTrama.\nLa notte e le storie.\nOmero fu il pi\u00f9 antico di tutti gli aedi. Questi, ciechi, erano dotati di una seconda vista, che permetteva loro di inventare, elaborare e mettere in musica storie epiche in maniera magistrale. Omero nasce a Chio,vive per le strade; i suoi occhi sono vacui, ha capelli incolti e la barba lunga. La sua guida si chiamava Lica. La vita di Omero \u00e8 difficile da ricostruire: non si sa neanche se sia esistito veramente n\u00e9 come sia morto. L'ipotesi pi\u00f9 accreditata \u00e8 questa: sarebbe stato abbandonato da Lica su un dirupo, derubandolo dei pochi spiccioli. Omero, cercando aiuto, perse il bastone, cadde e mor\u00ec.\nL'uomo che parlava nelle assemblee.\nQoelet \u00e8 un autore laico, ebreo. Gli studiosi non sanno identificarlo con una persona ben precisa. Alcuni sostengono che fosse il re Salomone, per la sua loquacit\u00e0 \u2013 per questo viene chiama \"l'uomo che parlava nelle assemblee\"; altri lo collocano cinquecento anni dopo. Si sa soltanto che vive nella Palestina fertile descritta nel Pentateuco. Lui sostiene che la religione \u00e8 l'unico fattore che tiene unita la cittadinanza ebrea. Infatti nelle assemblee si trova sempre in mezzo a due fazioni opposte: i conservatori e gli innovatori. Lui rimaneva in una posizione neutrale. Aveva una visione pessimista del mondo: l'unica cosa certa \u00e8 la morte e il male trionfer\u00e0 sempre sul bene; Yahweh \u00e8 l'unico responsabile del divenire delle cose. Era un uomo molto apprezzato perch\u00e9 al termine dei suoi discorsi pronunciati durante le assemblee veniva sempre acclamato da tutto il popolo.\nLacrime delle cose e onnipotenza della Fama.\nIl titolo di questo racconto \u00e8 ispirato a una frase d'autore virgiliana, \"Lacrimae rerum\", Ottaviano nel 29 a.C., dopo aver sentito Virgilio recitare le Georgiche, decise di fargli scrivere l'Eneide, un poema che potesse esaltare le sue origini divine. Virgilio accetta e, con l'aiuto di Mecenate e Vario Rufo, comincia a comporre i versi. L'ossessione di Ottaviano nel voler sapere dei progressi della stesura \u00e8 tale che il sommo poeta non \u00e8 pi\u00f9 ispirato. Considerando il suo poema un fallimento, ordina a Vario Rufo di distruggerlo, una volta che fosse morto. Virgilio decide dunque di intraprendere un viaggio in Grecia, secondo alcuni studiosi per seguire le orme di Enea, secondo altri per fuggire l'incapacit\u00e0 degli uomini di capire di suo dramma. L'ipotesi pi\u00f9 certa \u00e8 la seconda, perch\u00e9 Enea non si \u00e8 mai recato ad Atene, luogo in cui Virgilio ha soggiornato. Virgilio in Grecia si ammala e Ottaviano, appresa la notizia, lo raggiunge. Il \"princeps\", vedendo le condizioni critiche del \"suo poeta\", lo fa trasferire a Brindisi con il suo medico di corte. Nonostante tutti gli sforzi di tenerlo in vita, Virgilio muore. Nei due anni successivi l'Eneide verr\u00e0 portata a termine da Vario Rufo e verr\u00e0 recitata, come Ottaviano aveva desiderato fin dall'inizio, nel 17 a.C., durante i Giochi Secolari indetti da lui stesso.\nIl cavaliere e la contessa di Tripoli.\nJaufr\u00e9 Rudel \u00e8 un poeta provenzale, considerato l'inventore dell'amor de lohn, l'amore che tutti i trovatori cantavano a nobili donne cortesi, che per\u00f2 non avevano mai visto. L'Amore Lontano di costui, come sostiene la sua \"Vida\", sarebbe rivolto alla contessa di Tripoli, tra le braccia della quale si dice sia morto, in seguito ad un trauma che gli avrebbe provocato la perdita di udito e vista durante la seconda crociata. Tuttavia il suo vero amore lontano non sarebbe la contessa di Tripoli, bens\u00ec Eleonora d'Aquitania, moglie di Luigi VII di Francia, che conobbe nell'accampamento. Nel 1147 le loro strade si separano, al termine della crociata. Rudel si reca a Tolosa, Eleonora segue il marito, con il quale continua ad avere un rapporto conflittuale. Nel frattempo Rudel, durante il suo viaggio, si ammala gravemente e viene portato ad Acri. Intorno alla sua morte ruotano principalmente tre ipotesi: la prima vede i compagni che lo portano a Tripoli dove incontrano la contessa della citt\u00e0, che dopo l'incontro si diede alla monacazione; la seconda prevede lo stesso intreccio, ma al posto della contessa di Tripoli troviamo Eleonora. Queste due ipotesi, tuttavia, sono in contraddizione con la storia. Infatti le due donne non si fecero mai monache. Vassalli introduce quindi la terza ipotesi, quella a suo dire pi\u00f9 attendibile: i compagni decidono di ingannare l'amico. Trovano una prostituta ad Acri e, spacciandola per la principessa, fanno esalare al poeta l'ultimo suo respiro tra le sue braccia di lei. Questa, spinta da piet\u00e0, si fece monaca.\nQuando i lupi di si saziavano di vento.\nFran\u00e7ois Villon vive nella Parigi a cavallo tra la prima e la seconda met\u00e0 del Quattrocento. Compie studi alla Sorbona, una prestigiosissima universit\u00e0 parigina. La sua opera pi\u00f9 importante \u00e8 \"il Testamento\" con il quale lascia in eredit\u00e0 non i beni materiali, ma le sue \"inesistenti ricchezze\". Possiamo considerarlo dunque come un'opera satirica. I rapporti con i genitori erano molto particolari: nei confronti della madre provava piet\u00e0, nei confronti del padre adottivo rancore poich\u00e9 lo aveva consegnato alla polizia nel 1453 dopo che ebbe preso parte a tumulti che avevano raggiunto l'apice della loro violenza con l'uccisione di un ragazzo. All'epoca dell'esilio, Villon ha trentadue anni, e si allontana dalla sua Parigi, dove sebbene avesse affrontato momenti di terrore e tristezza, tuttavia aveva anche passato momenti di felicit\u00e0, soprattutto con il suo insegnante alla Sorbona, Guy Tabarye. Dal 1463 del \"povero Villon\" si perdono temporaneamente le tracce, nessuno sa pi\u00f9 nulla di lui. Dobbiamo aspettare fino al 1489, ventisei anni dopo, per sentire di nuovo il suo nome, anno in cui vengono pubblicate le sue poesie. Di Villon si risentir\u00e0 parlare successivamente, ma saranno solo congetture fantastiche.\nL'infinito, la morte, i maccheroni.\nGiacomo Leopardi giunge a Napoli nell'ottobre del 1833. Quando arriv\u00f2 a Napoli si era lasciato alle spalle grandi delusioni e amarezze: l'amore non corrisposto per Fanny Targioni Tozzetti; la perdita del premio quinquennale della Crusca, per il quale aveva presentato le celeberrime Operette Morali; la giovinezza passata nella biblioteca della propria casa, che ormai vedeva come una prigione. Il personaggio che lo porta a Napoli \u00e8 Antonio Ranieri. Si incontrano per la prima volta a Firenze nel 1827 e Giacomo viene invitato dall'amico, ormai diventato il suo punto di riferimento per qualsiasi cosa, a Napoli nel 1833. La permanenza partenopea \u00e8 stata, per Leopardi, un vero toccasana: ha la certezza di aver abbandonato per sempre Recanati e inoltre la sua precaria salute sembrava volgere verso dei netti miglioramenti. Infatti aveva ripreso l'appetito che a Recanati non aveva mai avuto. L'uomo mite che era diventato, tuttavia, aveva maturato un'accanita avversione verso gli intellettuali del Progresso, contro i quali scrisse la \u201cPalinodia\u201d. Comincia cos\u00ec l'ultima fase della sua vita: la morte lo coglie in maniera improvvisa a causa di uno scompenso cardiaco il 14 giugno 1837, mentre a Napoli infuriava il colera.\nUna stagione all'Inferno.\nArthur Rimbaud \u00e8 un poeta della seconda met\u00e0 del XIX secolo. Opera a Parigi ed \u00e8 l'autore della \"Lettera del Veggente\" e de \"Una stagione all'inferno\". Tra i suoi amici era il pi\u00f9 intelligente: frequentava il liceo classico e aveva ottimi rapporti con il suo insegnante. Tuttavia era attratto dal desiderio di trasgredire le regole. Per questo fugge di casa, all'insaputa di tutti. \u00c8 proprio in questo periodo che egli comincia a scrivere. L'idea del Veggente ha riferimenti nel classicismo: \"la poesia \u00e8 un vedere oltre l'apparenza delle cose\". Durante il suo soggiorno a Bruxelles convive con Verlaine. Egli diventa il suo amico intimo. Dopo anni di relazione, Paul Verlaine attenta alla vita di Rimbaud e successivamente viene messo in carcere. Rimbaud comincia a maturare: non \u00e8 pi\u00f9 il \"giovane monello\" e neppure il Veggente ma sta diventando l'Ottuso. Il suo aspetto fisico peggiora e la sua produzione letteraria quasi scompare. Muore nel 1891 all'et\u00e0 di trentasette anni ma il suo mito continu\u00f2 a vivere."}
{"id": "5922136", "revid": "110157", "url": "https://it.wikipedia.org/wiki?curid=5922136", "title": "NFF Futsal Eliteserie 2008-2009", "text": "La NFF Futsal Eliteserie 2008-2009 \u2013 nota anche come NFF Telekiosken Futsal Liga per ragioni di sponsorizzazione \u2013 \u00e8 stato il 1\u00ba campionato ufficiale norvegese di calcio a 5. La vittoria finale \u00e8 andata al Nidaros, che ha chiuso l'annata davanti al KFUM Oslo Futsal e all'Holmlia. Harstad e Bogstadveien sono invece retrocesse."}
{"id": "5922138", "revid": "834", "url": "https://it.wikipedia.org/wiki?curid=5922138", "title": "Sad Cypress", "text": ""}
{"id": "5922151", "revid": "834", "url": "https://it.wikipedia.org/wiki?curid=5922151", "title": "Taken at the Flood", "text": ""}
{"id": "5922158", "revid": "110157", "url": "https://it.wikipedia.org/wiki?curid=5922158", "title": "Corrente stellare di Helmi", "text": "La Corrente stellare di Helmi (o H99 Stream) \u00e8 una corrente stellare e quanto rimane di una galassia nana satellite disgregata ed assorbita dalla forze mareali della Via Lattea.\nFu scoperta nel 1999 da un gruppo di ricerca guidato da Amina Helmi utilizzando i dati raccolti dal satellite Hipparcos. Si calcola che il processo sia avvenuto in un periodo di tempo compreso tra 6 e 9 miliardi di anni fa. Il flusso di stelle \u00e8 situato ad una distanza minima di 7 kpc e massima di 16 kpc dal centro galattico, e di 13 kpc dal piano galattico.\n\u00c8 formata da stelle vecchie povere di elementi pesanti ed ha una massa compresa tra 10 e 100 milioni di masse solari.\nNel 2010 \u00e8 stato pubblicato un articolo su Science che annunciava la scoperta di un pianeta extrasolare denominato HIP 13044 b orbitante intorno alla stella HIP 13044 situata nella Corrente stellare di Helmi. Sarebbe stato il primo esopianeta di \"origine extragalattica\". Purtroppo successive osservazioni pubblicate nel 2014 non ne hanno confermato l'esistenza."}
{"id": "5922160", "revid": "1494169", "url": "https://it.wikipedia.org/wiki?curid=5922160", "title": "Cuadrado", "text": ""}
{"id": "5922161", "revid": "767487", "url": "https://it.wikipedia.org/wiki?curid=5922161", "title": "When a Woman Guides", "text": "When a Woman Guides \u00e8 un cortometraggio muto del 1914 diretto da Anthony O'Sullivan.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 aprile 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "5922163", "revid": "834", "url": "https://it.wikipedia.org/wiki?curid=5922163", "title": "The Adventure of the &quot;Western Star&quot;", "text": ""}
{"id": "5922178", "revid": "36426", "url": "https://it.wikipedia.org/wiki?curid=5922178", "title": "Storia della banca", "text": "La storia della banca \u00e8 lo studio dello sviluppo delle banche e dell'attivit\u00e0 bancaria nei secoli, considerando come banche gli enti di varia natura che si sono occupati in modo sistematico del deposito e del trasferimento di denaro, nonch\u00e9 della concessione di prestiti.\nAntichit\u00e0 e primo Medioevo: banche e templi.\nAntichit\u00e0.\nSia presso i Babilonesi sia presso i Greci i templi furono importanti prestatori. Da un lato essi prestavano quanto ricevuto in offerta dai fedeli; inoltre, grazie alla loro sacralit\u00e0 e inviolabilit\u00e0, all'interno del recinto dei templi venivano collocati anche i \"tesori\", ovvero gli edifici che custodivano le riserve auree e argentee degli stati. Il santuario, a sua volta, avendo a disposizione queste grosse quantit\u00e0 di denaro, le prestava su interesse.\nTipici esempi di questi santuari-banca furono l\"'E-babbara\" di Sippar (dedicato a \u0160ama\u0161) in ambito mesopotamico, l'Artemisio di Efeso e il Santuario di Delfi nella Grecia classica, il santuario di Apollo a Delo in et\u00e0 ellenistica.\nA un livello pi\u00f9 basso vi erano i banchi dei \"trapeziti\" (\u03a4\u03c1\u03b1\u03c0\u03b5\u03b6\u03af\u03c4\u03b1\u03b9) in Grecia e degli \"argentarii\" a Roma, i quali svolgevano ufficialmente l'attivit\u00e0 di cambiavalute, ma in realt\u00e0 ricevevano denaro in deposito su interesse, e a loro volta lo prestavano a un interesse pi\u00f9 alto.\nUn caso particolare fu quello dell'Antico Egitto. Questa civilt\u00e0 conobbe tardi un'economia monetaria. L'economia si fondava invece sui cereali, che venivano conservati nei granai statali. I pagamenti (a partire da quello degli stipendi) avvenivano mediante distribuzione di un quantitativo di cereali e di una botte di birra. Questi cereali venivano ritirati dal granaio-banca solo quando dovevano essere effettivamente consumati.\nTemplari e prestatori su pegno.\nNonostante la Chiesa avesse introdotto il divieto di prestito su interesse, fra le istituzioni che esercitavano il credito nel Medioevo c'erano i monasteri e soprattutto l'Ordine templare. L'attivit\u00e0 bancaria dei Templari era nata dal fatto che gli stessi avessero fortezze ben difese sia in Europa occidentale, sia in Terrasanta, dove custodivano le proprie ricchezze. Perci\u00f2 i pellegrini e i crociati, sia all'andata sia al ritorno, affidavano il proprio denaro ai Templari del luogo di partenza e ne ricevevano l'equivalente a destinazione, evitando i rischi del trasporto per mare. Il Tempio funse da banchiere e tesoriere in particolar modo per i re di Francia.\nAccanto a questi grandi finanziatori c'erano i piccoli operatori di professione. Innanzitutto erano attivi gli ebrei, i quali, a causa del divieto fatto ai cattolici di prestare su interesse e del fatto che invece il commerci e il credito fossero fra le poche occupazioni permesse agli Ebrei, si specializzarono nell'attivit\u00e0 di prestatori su pegno.\nA partire dalla \"Rinascita dell'Anno Mille\" nacquero i \"comuni\" dell'Italia settentrionale, chiamata all'epoca nel suo insieme \"Lombardia\". E \"longobardi\" furono chiamati i mercanti e gli usurai che da quell'area si erano diffusi nell'Europa settentrionale. La parola \"lombard\" indica ancor oggi il prestatore su pegno in alcune lingue dell'Europa settentrionale, mentre Lombard Street \u00e8 ancora il nome di una delle principali strade della City di Londra. \"Lombardi\" ed ebrei furono perci\u00f2 accomunati nell'antipatia popolare. Un terzo gruppo dedito al prestito a usura e perci\u00f2 di cattiva reputazione erano i cosiddetti \"caorsini\", ricordati anche da Dante.\nFra i comuni dell'Italia settentrionale si distinse quello della Repubblica di Genova, che istitu\u00ec i primi prestiti, detti \"compere,\" fin dal 1149, in cui lo stato impegnava una parte dei redditi ordinari a pagamento del frutto annuo verso una societ\u00e0 di cittadini che anticipavano il capitale, obbligandosi a restituire il capitale entro il termine prestabilito.\nLo sviluppo delle compagnie bancarie in Europa.\nLa nascita delle banche private nel Medioevo.\nPer buona parte del Medioevo e del Rinascimento le piazze finanziarie pi\u00f9 importanti del mondo erano Genova e Venezia.\nRialto rappresentava la quintessenza della ricchezza accumulata e il Campo di San Giacometto era paragonabile alla Wall Street odierna. Venezia aveva il monopolio delle merci che vi transitavano tra oriente e occidente e i carichi arrivavano a San Marco. Vi si commerciava di tutto, dalle pietre preziose alle stoffe pi\u00f9 pregiate a qualunque sorta di spezia o bene alimentare e i banchieri finanziavano le operazioni commerciali investendo i soldi loro e dei depositanti. \nQuello che avviene a Rialto nel 1400 \u00e8 il primo esempio di Borsa Internazionale dove vengono scambiati capitali e finanziati con capitali a rischio attivit\u00e0 economiche: siamo alle origini delle Banche di Investimento. \nVa fatto notare che nel 1183 il Doge di Venezia Sebastiano Ziani costringe Federico Barbarossa, con la Pace di Costanza, a rinunciare alla Sovranit\u00e0 monetaria in Italia fino a costringerlo a ritirare le coniazioni imperiali e concedendo alle citt\u00e0 il diritto di battere la propria moneta.\nVenezia riesce ad avere il monopolio della moneta sostituendo la propria a quella bizantina e alle altre monete italiane. Il Ducato Veneziano d'oro diventa successivamente la moneta dominante nel grande commercio assieme al fiorino. Venezia aveva di fatto imposto la moneta d'oro dove in cambio riceveva l'argento che trasportava in quantit\u00e0 enormi verso oriente, in cambio ricevendo oro facendo l'arbitraggio sulla differenza dei prezzi. Questo provoc\u00f2 problemi alle bilance dei pagamenti dell'Inghilterra e delle Fiandre. Attorno al 1325-1345 il prezzo dell'oro crolla mentre sale quello dell'argento. Venezia ne ha in grandi quantit\u00e0 a differenza di Edoardo III d'Inghilterra che ha preso in prestito diversi capitali dai banchieri fiorentini Bardi e Peruzzi. Incomincia la gestione di un cosiddetto Non performing loans che port\u00f2 all'insolvenza delle banche fiorentine e successivamente anche di Firenze nel 1345.\nLe banche fiorentine dei Bardi, dei Peruzzi e degli Acciaiuoli, erano ramificate in tutta Europa: la Compagnia de' Bardi, per esempio, aveva filiali a Barcellona, Siviglia, Maiorca, a Parigi, Avignone, Nizza, Marsiglia, a Londra, Bruges, a Costantinopoli, Rodi, Cipro e Gerusalemme.\nQueste tre compagnie facevano prestiti anche al re di Francia, a quello d'Inghilterra e a quello di Napoli. L'interesse dei fiorentini a finanziare le guerre di conquista dei re d'Inghilterra era collegato al fatto che essi in cambio acquisivano il controllo della lana inglese, necessaria per l'arte della lana di Firenze.\nUn altro fattore importante dello sviluppo bancario fu la fine della Casa di Svevia: i comuni italiani si poterono sviluppare pienamente, e con la soppressione dei Templari nel 1318 venne meno un importante concorrente. Alla fine del Duecento la pi\u00f9 grande banca europea era la Gran Tavola dei Bonsignori di Siena.\nLa grande banca non nacque, tuttavia, dai banchi di cambiavalute che facevano prestiti, bens\u00ec dalle grandi compagnie commerciali che reimpiegavano i loro profitti dandoli in prestito. Non si trattava perci\u00f2 di banche \"pure\", come invece era la Gran Tavola. A partire dalla fine del XII secolo si form\u00f2 un flusso di capitale che, partendo dalle regioni pi\u00f9 ricche di moneta, in particolare l'Italia centro-settentrionale, si dirigeva verso altre regioni d'Europa in cui vi era richiesta di denaro. Tra i primi a guidare questo movimento furono gli astigiani che gi\u00e0 da anni frequentavano le fiere di Champagne e che diedero inizio a diverse attivit\u00e0 di mercatura e prestito in Francia e nelle Fiandre.\nNel Quattrocento la pi\u00f9 importante compagnia bancaria fu il Banco dei Medici, ramificato a Roma, Venezia, Milano, Barletta, Napoli, Pisa Nizza, Avignone, Lione, Ginevra, Parigi, Bruges, Londra, Maiorca, Tunisi, e che faceva prestiti ai Papi, ai re di Francia e d'Inghilterra, ai duchi di Borgogna. Anche nel caso dei Medici la ricchezza era stata accumulata in altri ambiti, grazie al monopolio dell'allume e alla fabbricazione dei panni di lana.\nConcorrenti dei Medici furono altri banchieri fiorentini come i Pazzi e gli Strozzi, ma anche senesi come i Chigi.\nA Venezia era attivo anche il banchiere ebraico Anselmo del Banco che diede origine successivamente alla famiglia dei banchieri Warburg (famiglia) che ebbero un ruolo importante nella creazione della Federal Reserve System, l'odierna banca centrale americana.\nIl 1499 \u00e8 un \"annus horribilis\" per Venezia: impegnata in due guerre contemporaneamente, una per terra in Lombardia e una per mare contro gli ottomani, si ritrova pure a dover contrastare il panico scatenato dai fallimenti bancari. In gennaio una corsa al prelievo fa saltare il banco Garzoni, uno dei pi\u00f9 importanti della citt\u00e0. \u00c8 l\u2019ambasciatore di Milano, il vescovo Cristoforo Lattuada, a spiegare in tempo reale quanto stia accedendo. In una lettera mandata a Ludovico il Moro annota: \"Questa matina el bancho di Garzoni, quasi primo bancho di questa terra, \u00e8 fallito\". Qualche mese dopo \u00e8 il turno del Banco Lippomano, racconta il cronista Domenico Malipiero che la Serenissima Signoria decide di sostenere il banco approvando uno stanziamento di dieci mila ducati, utilizzando fondi che lo stato ha ricevuto in prestito da privati.\nIl fallimento del Banco ebraico Lippomano (che conta 1.248 clienti, 700 dei quali patrizi) ne fa fallire diversi altri, ad esempio quello di Maffeo Soranzo, che commercia e raffina argento per loro conto, e due banchi di cambiavalute. Intanto il banco Agostini restituisce buona parte dei suoi depositi, mentre si fa sempre pi\u00f9 forte la pressione sul banco Pisani, un'altra banca di primaria grandezza che per\u00f2 sopravviver\u00e0 alla crisi.\nI \"monti\" e i \"monti di piet\u00e0\".\nNegli stessi secoli nacque una nuova istituzione, specializzata nel concedere prestiti al proprio stato. Inizialmente ogni volta che lo stato chiedeva un prestito si formava una sorta di societ\u00e0, detta \"monte\" o \"compera\", fra i prestatori. Successivamente le societ\u00e0 costituite per i singoli prestiti furono riunite in una sola per ogni stato: sorsero in questo modo il Monte Comune di Firenze (1343) e la Casa delle compere e dei banchi di San Giorgio di Genova (1407), che racchiuse le compere attive fin dal 1149. Nella Repubblica di Venezia i Monti di Piet\u00e0 senza interessi non nacquero mai in quanto avrebbero sostituito il prestito condotto dai banchi ebrei troppo importanti per la Repubblica stessa. Solamente nel 1806, sotto Napoleone Bonaparte, fu istituito un Banco Pignoratizio Comunale.\nMonti del debito pubblico continuarono a essere costituiti anche nei secoli successivi. Alcuni si trasformarono in banche e proseguirono l'attivit\u00e0 anche dopo che non fungevano pi\u00f9 da prestatori dello stato, come il Banco di Santo Spirito di Roma (1605) e il Monte dei Paschi di Siena (1624).\nNel Quattrocento i re d'Aragona permisero la costituzione delle \"Taulas de canvi\" di Barcellona (1401), Valencia (1407) e Gerona (1445) per raccogliere il denaro da prestare allo stesso re per le sue imprese di guerra e di pace.\nNelle \"taulas de cambi\" si ravvisano le prime \"banche pubbliche\", mentre i \"monti\" di per s\u00e9 non sono considerati tali, sebbene a vari monti fosse annesso, dalla fondazione o in seguito, un banco.\nAccanto ai monti che facevano prestito allo stato, nel Quattrocento nacquero anche i monti di piet\u00e0. Tali istituzioni erano state ideate dai frati francescani con l'intento di sottrarre le persone bisognose alla dipendenza dagli usurai. Il primo monte di piet\u00e0 \u00e8 considerato quello di Perugia del 1462, degno di nota per importanza quello di Genova del 1483, che diede poi origine alla cassa di risparmio genovese. Da alcuni monti di piet\u00e0 hanno tratto origine grandi banche come la Banca Carige, il Banco di Napoli e l'Istituto Bancario San Paolo di Torino.\nI banchieri del Rinascimento.\nGli imperatori Massimiliano I e Carlo V ricorsero al prestito della famiglia Fugger di Augusta. Anche quella dei Fugger era una tipica compagnia commerciale: la loro attivit\u00e0 principale era quella mineraria, con particolare riferimento alle miniere d'argento del Tirolo, dalle quali si estraeva il metallo per la coniazione dei fiorini, dei talleri, dei marchi. I Fugger controllavano anche la produzione europea di piombo, di rame e di mercurio. Dato il loro legame con la casa d'Asburgo avevano sedi a Innsbruck, Vienna, Ofen (odierna Budapest), Breslavia, Anversa, Milano, Madrid e Siviglia, ma anche fuori dei domini asburgici a Salisburgo, Norimberga, Lipsia, Francoforte, Colonia, Danzica, Cracovia, Londra, Roma, Venezia, Lisbona.\nAccanto ai Fugger bisogna ricordare almeno un'altra grande dinastia di banchieri di Augusta, quella dei Welser.\nA partire dal regno di Filippo II i pi\u00f9 grandi prestatori della Corona spagnola divennero i banchieri genovesi, tanto che gli storici spagnoli chiamano il periodo 1528-1627 \"siglo de los Genoveses\". Fra le famiglie liguri pi\u00f9 attive in ambito bancario ci furono gli Spinola, i Grimaldi, i Giustiniani, i Doria, i Centurione.\nI Fugger criticavano i banchieri genovesi, dicendo che commerciare coi genovesi era commerciare con la carta (\"mit Papier\"), mentre con i Fugger si commerciava in moneta sonante (\"Baargeld\"): non si rendevano conto che l'economia si stava spostando dal metallo ai titoli rappresentativi.\nLe \"banche pubbliche\" di deposito e di giro.\nAlla fine del Cinquecento vennero create le banche pubbliche di deposito e di giro per minimizzare i rischiosi trasferimenti di metalli preziosi: tutti i mercanti di una citt\u00e0 depositavano presso il \"banco\" il loro danaro in monete d'oro e d'argento; i pagamenti fra di loro sarebbero stati effettuati medianti semplici girate sui libri contabili della banca. Questo meccanismo era usato sin dall'Antichit\u00e0, ma per opera di banchieri individuali, con un notevole rischio in caso di bancarotta degli stessi. Ora, per la prima volta, il banco di deposito e giro era organizzato a proprie spese dallo stato.\nCome evidenziato da Adam Smith, le banche pubbliche tenevano i loro conti in \"moneta di banco\", che era distinta dalla \"moneta corrente\", di cui non sentiva le oscillazioni dovute alla svalutazione del titolo di metallo prezioso.\nDa questo sistema restavano esclusi i pagamenti internazionali, che evidentemente non potevano avvenire mediante partite di giro sulla banca cittadina. Essi avvenivano infatti mediante lettere di cambio. Anche l'incasso delle lettere di cambio fu assunto in via esclusiva dalle banche pubbliche, che in questa funzione furono dette anche \"banchi di cambio\".\nAlla fine del Cinquecento banche pubbliche di deposito, giro e cambio apparvero in tutta Italia: nel 1586 riprese l'attivit\u00e0 bancaria la Casa di San Giorgio di Genova, negli stessi anni furono fondate le Tavole pecuniarie di Messina (1587) e Palermo (1552), ma soprattutto nacquero il Banco della Piazza di Rialto di Venezia (1587) e il Banco di Sant'Ambrogio di Milano (1593); pochi anni pi\u00f9 tardi furono fondati i banchi annessi al monte di piet\u00e0 di Napoli e al monte di Santo Spirito a Roma.\nAll'inizio del Seicento sul modello italiano furono costituite banche di deposito, giro e cambio anche nelle citt\u00e0 portuali del Mare del Nord. La prima fu la \"Amsterdamsche Wisselbank\" di Amsterdam, fondata nel 1609. La \"Wisselbank\" era un banco che accettava in deposito tutte le monete e inoltre ottenne il monopolio dell'incasso delle lettere di cambio (\"Wisselbank\" significa proprio \"banca di cambio\"). Questo istituto divenne la pi\u00f9 grande banca del mondo del Settecento. Nelle Province Unite furono successivamente aperti i banchi di Middelburg (1615), Delft (1621) e Rotterdam (1635).\nNel 1584 fallisce il banco Pisani-Tiepolo l'ultima banca privata della Serenissima. A Venezia viene cos\u00ec istituita la banca pubblica in regime di monopolio chiamata Banco della Piazza di Rialto.\nNel 1619 a Venezia fu fondato il Banco del Giro, che nel 1637 assorb\u00ec il Banco della Piazza di Rialto in dissesto e divenne la nuova banca pubblica della citt\u00e0.\nNello stesso anno fu fondato anche il primo banco di giro in Germania, la \"Hamburger Bank\", i cui conti erano tenuti in \"marchi di banco\" (\"Mark Banco\"), insensibili all'inflazione determinata dal corso dell'argento. Questa \"moneta di conto\" fu utilizzata dai mercanti di tutta la Germania per tenere la contabilit\u00e0.\nDue anni dopo, nel 1621, fu fondato anche il \"Banco Publico\" di Norimberga.\nLo statuto di molte banche pubbliche vietava loro di fare prestiti, di fatto, per\u00f2, anche le banche cui era proibito concedevano prestiti.\nLa nascita delle banche di emissione.\nChi depositava il proprio denaro su di una banca pubblica riceveva come prova del proprio credito delle \"note di banco\" (chiamate con vari nomi, ad esempio \"biglietti di cartulario\" dalla Casa di San Giorgio), che erano dei titoli di credito i quali potevano essere trasferiti e circolare. D'altra parte note di deposito al portatore erano gi\u00e0 state emesse dai prestatori privati sin dall'antichit\u00e0.\nL'emissione di banconote di taglio fisso da parte delle banche pubbliche in Europa ebbe luogo per la prima volta nella seconda met\u00e0 del Seicento.\nUn primo tentativo di breve durata si ebbe nel 1661 da parte dello \"Stockholm Banco\". Questa emissione di banconote era dovuta alla circostanza particolare della disponibilit\u00e0 di monete in Svezia. Infatti l'importazione di rame a basso costo aveva costretto la Corona svedese ad aumentare continuamente le dimensioni delle monete di rame per conservarne il valore in rapporto all'argento. Il peso raggiunto dalle nuove monete aveva, allora, convinto i commercianti a depositarle in banca in cambio di ricevute. Queste divennero vere e proprie banconote quando il governatore del Banco scolleg\u00f2 la quantit\u00e0 di banconote emesse dalle effettive riserve di metallo custodite. Tre anni dopo il Banco fall\u00ec in seguito all'artificiale offerta di moneta attraverso la stampa su larga scala di cartamoneta. Nel 1668 fu fondata una nuova banca centrale, la \"Riksens St\u00e4nders Bank\", che non emise banconote fino alla met\u00e0 dell'Ottocento.\nLa prima banca a emettere banconote in modo costante fu la \"Bank of England\", fondata nel 1694. Essa fu fondata come societ\u00e0 fra 1.268 sottoscrittori di un grosso prestito allo Stato, necessario a ricostruire la flotta dopo la sconfitta di Capo San Vincenzo nella Guerra della lega di Augusta.\nLa societ\u00e0 si chiamava ufficialmente \"The Governor and Company of the Bank of England\" e aveva un capitale di 1,2 milioni di sterline, sul quale lo Stato versava un interesse dell'otto per cento annuo.\nNel 1695 l'istituto ottenne anche il privilegio di emettere cartamoneta pagabile a vista al portatore. Le banconote erano inizialmente scritte a mano per un valore corrispondente all'importo depositato o prestato. Gradualmente si pass\u00f2 all'emissione di banconote di valore fisso, e dal 1745 furono stampate banconote standardizzate per valori da \u00a320 a \u00a31.000.\nIn Scozia furono fondate due banche d'emissione: la \"Bank of Scotland\" del 1696, sospetta di simpatie giacobite, e la \"Royal Bank of Scotland\" del 1727.\nIn Francia la nascita della banca nazionale fu molto pi\u00f9 travagliata. Nel 1674 fu fondata su ispirazione del ministro Colbert la \"Caisse de Pr\u00eats\", che per\u00f2 fall\u00ec nel 1680. Nel 1716 fu la volta della \"Banque G\u00e9n\u00e9rale\" di John Law, che nel 1719 ottenne la protezione reale e ribattezzata \"Banque Royale\": l'anno successivo l'istituto fu travolto da una memorabile bancarotta per aver stampato cartamoneta in eccesso. Nel 1776 fu fondata la \"Caisse d'escompte\", che dichiar\u00f2 bancarotta quando il Re non pot\u00e9 rimborsare i prestiti, nel 1793, in seguito al dissesto finanziario che port\u00f2 alla Rivoluzione francese. Nel 1800, per volont\u00e0 di Napoleone, nacque infine la \"Banque de France\" in forma di societ\u00e0 per azioni.\nIntanto, nel 1782 era stato fondato il \"Banco Nacional de San Carlos\" di Madrid, in forma di societ\u00e0 per azioni, progenitore del \"Banco de Espa\u00f1a\".\nLa finanza ebraica e protestante.\nLa proibizione ai cristiani di prestare soldi in cambio di un tasso di interesse dura per tutto il medioeveo. Le continue persecuzioni ebraiche in tutta Europa fecero affluire molte persone di origine Ebraica nella Repubblica di Venezia. Nel 1516 per la prima volta viene istituito il Ghetto di Venezia. In tale zona della citt\u00e0 veniva puntualmente praticata l'attivit\u00e0 dei prestatori di denaro contro interesse alle persone di religione non ebraica, seppur tale attivit\u00e0 veniva gi\u00e0 praticata nel XIV secolo . Bisogna aggiungere che agli Ebrei del Ghetto erano proibiti la maggior parte dei lavori o attivit\u00e0 riservate ai cattolici. Tale ulteriore motivo svilupp\u00f2 la finanza ebraica in maniera cos\u00ec forte da essere importantissima anche per la sopravvivenza della Repubblica di Venezia stessa. Oltre al mercato di Rialto vi erano altres\u00ec dei banchi nel Ghetto. Questi tre banchi, il rosso il verde e il nero, sopravvissero fino alla Caduta della Repubblica di Venezia nel 1797. Il Banco Rosso \u00e8 ancora oggi in campo del Ghetto Novo. Alcuni storici afferlmano banco rosso sia uno dei primi banchi di pegni ebraici al mondo e il suo nome deriva dalla ricevuta di colore rosso che i clienti ricevevano quando lasciavano in pegno un oggetto. Sembra che il termine bancario \"andare in rosso\", derivi proprio da questo antico banco di pegni veneziano.\nIl tramonto dell'impero spagnolo (puntellato da ben cinque bancarotte dello stato fra il 1557 e il 1627) aveva portato alla decadenza della finanza cattolica, sia italiana sia augustana, che intorno a tale impero aveva prosperato; e fece emergere nuovi centri finanziari, legati alle nazioni in cui stava avvenendo la Rivoluzione industriale: Germania, Francia, Inghilterra, e pi\u00f9 tardi gli Stati Uniti d'America.\nNel Sei-Settecento presso le corti dei piccoli sovrani tedeschi venne spesso affidata ai cosiddetti ebrei di corte l'attivit\u00e0 di consulenti finanziari del sovrano, di banchieri dello stato, di gestori della zecca.\nUn ebreo al servizio di un sovrano tedesco, il langravio Guglielmo I d'Assia-Kassel, era stato all'inizio della sua carriera anche Mayer Amschel Bauer, il fondatore della dinastia Rotschild. Questa fu la pi\u00f9 grande casa bancaria dell'Ottocento, con sede a Francoforte e filiali a Londra, Parigi, Vienna e Napoli.\nAltre grandi famiglie di banchieri tedeschi di origine ebraica furono gli Oppenheim di Colonia, i Warburg di Amburgo, i Mendelssohn di Berlino.\nNelle citt\u00e0 anseatiche si era sviluppata anche una finanza cristiana (luterana), di cui sono esponenti, ad esempio, i Berenberg.\nNello stesso periodo in Francia ebbero un ruolo di rilievo i banchieri ginevrini, di fede calvinista, alcuni dei quali ebbero anche un ruolo politico, come Jacques Necker e Jean-Fr\u00e9d\u00e9ric Perregaux. Nell'Ottocento divennero importanti famiglie ebraiche come i Rotschild, i Lazard e gli Stern. Le famiglie di origine ginevrina ed ebraica continuarono ad avere un ruolo significativo nella \"haute banque\" francese.\nIn Inghilterra bisogna ricordare l'ascesa della famiglia Baring, che fond\u00f2 la propria banca nel 1762.\nNegli Stati Uniti dopo la fine della Guerra di Secessione nacquero le banche private di John Pierpont Morgan, Anthony Joseph Drexel, George Peabody.\nLa banca moderna.\nLe banche commerciali.\nIntorno alla met\u00e0 dell'Ottocento, nell'ambito di quella che viene chiamata \"seconda rivoluzione industriale\", le imprese ebbero bisogno di capitali molto pi\u00f9 grossi che in passato, capitali che non avevano a disposizione le vecchie banche private, nemmeno le pi\u00f9 importanti e nemmeno se si univano pi\u00f9 famiglie. Furono pertanto costituiti veri istituti bancari dotati di grandi capitali, sottoscritti da molti azionisti. Queste banche, infatti, erano costituite in forma di societ\u00e0 per azioni, la cui costituzione proprio a partire dalla met\u00e0 dell'Ottocento non era pi\u00f9 sottoposta a particolari autorizzazioni.\nAncor maggiore fu l'espansione della cosiddetta \"raccolta bancaria\". Infatti le banche private, oltre ai capitali dei proprietari potevano aggiungere solo quelli depositati presso di loro da una selezionata clientela, appartenente all'alta societ\u00e0. Invece, i nuovi istituti di credito stabilirono una rete di agenzie diffuse nelle citt\u00e0 di provincia, e in questo modo poterono raccogliere i risparmi del ceto medio.\nFra la fine dell'Ottocento e l'inizio del Novecento in ogni paese industrializzato si affermarono poche grandi banche di livello nazionale.\nLe \"big fives\" inglesi dagli anni venti erano la \"Midland Bank\", la \"Barclays Bank\", la \"Lloyds Bank\", la \"Westminster Bank\" e la \"National Provincial Bank\" (fusesi nel 1970 nella \"National Westminster Bank\").\nLe \"big four\" fra le \"commercial banks\" degli Stati Uniti sono considerate \"Bank of America\", \"Citibank\", \"Wells Fargo\" e \"Chase National Bank\", le quali hanno assorbito negli anni altri istituti.\nIn Svizzera le maggiori banche erano l'Unione di Banche Svizzere, la Societ\u00e0 di Banca Svizzera e il \"Credit Suisse\".\nIn alcuni paesi si afferm\u00f2 il modello della cosiddetta \"banca universale\", che oltre all'attivit\u00e0 di deposito, sconto e anticipazioni, erogava anche finanziamenti alle imprese a medio e lungo termine, e in alcune nazioni assumeva partecipazioni nelle imprese stesse: in Belgio, Germania, Italia e Austria.\nIn Belgio c'erano due principali istituti di questo tipo: la \"Soci\u00e9t\u00e9 g\u00e9n\u00e9rale de Belgique\" e la \"Banque de Belgique\".\nIn Germania c'erano inizialmente sei \"Grossbanken\": \"Deutsche Bank\",\" Commerzbank\", \"Dresdner Bank\", \"Disconto-Gesellschaft\", \"Nationalbank f\u00fcr Deutschland\", \"Berliner Handelsgesellschaft\", poi ridotte di numero in seguito a fusioni.\nIn Italia furono dichiarate \"banche d'interesse nazionale\" la Banca Commerciale Italiana, il Credito Italiano e il Banco di Roma.\nIn Austria il modello della banca universale ebbe il suo maggior esempio nel \"Creditanstalt\".\nIn Giappone il legame fra banche e industrie era ancora pi\u00f9 stretto: infatti quattro delle grandi banche appartenevano ai maggiori \"zaibatsu\": \"Mitsubishi Gink\u014d\", \"Mitsui Gink\u014d\", \"Sumitomo Gink\u014d\" e \"Yasuda Gink\u014d\" (poi ribattezzata \"Fuji Gink\u014d\"). Solo la \"Dai Ichi Gink\u014d\" non era legata a nessun gruppo industriale. Infine c'era la \"Yokohama Specie Bank\" (poi \"T\u014dky\u014d Gink\u014d\") che aveva uno speciale statuto come banca per il commercio estero.\nIn Francia dopo il fallimento del \"Cr\u00e9dit mobilier\", nel 1867, che era stata una banca universale, si afferm\u00f2 la separazione fra le \"banques de d\u00e9p\u00f4t\" e le \"banques d'affaires\". Le pi\u00f9 importanti del primo tipo erano il \"Cr\u00e9dit Industriel et Commercial\", la \"Soci\u00e9t\u00e9 G\u00e9n\u00e9rale\", il \"Cr\u00e9dit Lyonnais\" e il \"Comptoir national d'escompte de Paris\" (che nel 1966 si fonder\u00e0 con la \"Banque nationale pour le commerce et l'industrie\" per dar vita alla \"Banque nationale de Paris\"). Del secondo tipo era la \"Banque de Paris et des Pays Bas\".\nCasse di risparmio e banche popolari.\nAccanto alle banche di credito ordinario nel corso dell'Ottocento nacquero varie tipologie di banche che venivano incontro alle esigenze dei piccoli risparmiatori e dei piccoli imprenditori, trascurati dalle grandi banche.\nLa prima categoria a nascere furono le casse di risparmio (in tedesco \"Sparkassen\"; in francese \"caisses d'\u00e9pargne\"; in inglese \"Mutual saving banks\"; in spagnolo \"Cajas de Ahorros\"), specializzate nei depositi a risparmio. La prima nel mondo \u00e8 considerata la \"Hamburger Ersparungkasse\" del 1775, in Italia le prime furono le casse di Venezia, Padova e Rovigo nel 1822 e la Cassa di Risparmio di Milano nel 1823.\nUn'attivit\u00e0 analoga di raccolta del risparmio mediante libretti vincolati fu svolta dagli uffici postali, che potevano raggiungere i piccoli risparmiatori sparsi nelle periferie cittadine e nei piccoli paesi. In Italia le casse di risparmio postali furono create per iniziativa di Quintino Sella nel 1875: esse conferivano i risparmi raccolti alla Cassa Depositi e Prestiti. Questa era stata fondata sul modello francese della \"Caisse des d\u00e9p\u00f4ts et consignations\" (1816), la quale raccoglieva il denaro delle casse di risparmio e successivamente anche dei depositi postali, per finanziare le opere pubbliche.\nAnche l'altro tipo di banca destinata ai piccoli risparmiatori nacque in Germania, a met\u00e0 Ottocento, dove Franz Hermann Schulze-Delitzsch e Friedrich Wilhelm Raiffeisen propugnarono la costituzione di banche in forma di cooperative. Il primo \u00e8 l'ideatore delle \"banche popolari\" (in tedesco \"Volksbanken\"; in francese \"Banques Populaires\"; in inglese \"Credit Unions\"), destinate soprattutto ai piccoli imprenditori delle citt\u00e0. In Italia la prima fu la Banca Popolare di Lodi del 1864.\nQualcuna di esse arriv\u00f2 a occupare un posto fra le maggiori banche del proprio paese, come la \"Banca Popolare Svizzera\".\nDall'idea di Raiffeisen nacquero invece le \"casse rurali\" (in tedesco \"Raiffeisenbanken\" o \"Raiffeisenkassen\"), create per i coltivatori diretti e diffuse nelle aree rurali. In alcune nazioni esse sono diventate colossi bancari, come \"Cr\u00e9dit mutuel\" e \"Cr\u00e9dit Agricole\" in Francia o \"Rabobank\" in Olanda.\nLa crisi del '29 e le riforme bancarie.\nLa crisi del 1929 travolse il sistema bancario, infatti il modello della banca universale aveva fatto s\u00ec che il crollo dei titoli di borsa travolgesse anche le banche che avevano forti legami con le industrie.\nPer evitare in futuro un simile disastro, in alcune nazioni fu abbandonato il modello della banca universale e fu imposta la distinzione fra banche di deposito, che raccoglievano il risparmio presso la clientela e non potevano detenere partecipazioni nelle imprese, e banche d'affari, specializzate nel credito a medio e lungo termine.\nQuesta separazione si realizz\u00f2 con caratteri specifici nelle diverse nazioni.\nNegli Stati Uniti il Glass-Steagall Act del 1933 impose la divisione fra \"commercial banks\" che raccoglievano i depositi, ma li potevano reimpiegare solo in titoli di stato, e \"Investment banks\" che potevano operare liberamente su titoli e partecipazioni societarie, ma non potevano raccogliere depositi. La storica banca d'affari\nJP Morgan scelse di diventare una banca commerciale, mentre si affermarono come \"merchant banks\" Morgan Stanley, First Boston, Kuhn Loeb &amp; Co., Dillon Read, Salomon Brothers, Goldman Sachs, Lehman Brothers, Merrill Lynch.\nIn Italia la \"legge bancaria\" (R.D.L. n\u00ba 375 del 12 marzo 1936 e altri, convertiti, con modificazioni, in legge 7 marzo 1938, n. 141) trasform\u00f2 la Banca d'Italia in istituto di credito di diritto pubblico, ovvero di propriet\u00e0 pubblica, in quanto gli azionisti privati furono espropriati e le loro quote assegnate a enti pubblici. Con altri decreti dello stesso anno fu imposta la separazione fra \"banche di credito ordinario\" che raccoglievano presso la clientela e prestavano solo a breve termine (credito per liquidit\u00e0), e gli \"istituti di credito a medio e lungo termine\", specializzati nel credito per investimenti. Questi ultimi erano controllati dalle banche di credito ordinario: fra di essi Mediobanca, partecipata dalle banche di interesse nazionale, fra gli anni sessanta e l'inizio degli ottanta sotto la guida di Enrico Cuccia ebbe un ruolo di \"arbitro\" dell'economia italiana per alcuni decenni. La legge bancaria italiana impose inoltre (e soprattutto) la separazione fra banche e imprese: le banche non potevano partecipare al capitale delle industrie e viceversa.\nIn Germania, invece, il \"Kreditwesengesetz\" del 1934 non abol\u00ec il sistema della banca universale, ma introdusse meccanismi di vigilanza e di assicurazione sui conti correnti.\nLa riforma bancaria in Francia fu attuata con le leggi 2 dicembre 1945 e 1\u00ba gennaio 1946: in questo paese erano gi\u00e0 tradizionalmente separate le banche di deposito e quelle d'affari, la riforma perci\u00f2 consistette nella nazionalizzazione sia della \"Banque de France\", sia delle quattro maggiori banche di deposito (Lyonnais, SocGen, CNEP, BNCI).\nNel 1946 il governo laburista di Clement Attlee nazionalizz\u00f2 anche la Banca d'Inghilterra mediante il \"Bank of England Act\".\nIn Giappone la legge bancaria fu emanata nel 1948, durante l'occupazione americana, e, a imitazione del Glass-Steagall Act, imponeva alle banche ordinarie di non reinvestire i risparmi dei correntisti se non in titoli di stato.\nNel 1952 fu emanata la legge che istituiva le banche di credito a lungo termine: \"Nippon Kangy\u014d Gink\u014d\", \"Nippon Kogy\u014d Gink\u014d\" e\n\"Nippon Ch\u014dki Shin'y\u014d Gink\u014d\".\nIn Germania gli istituti di credito a lungo termine furono fondati negli anni della Ricostruzione: nel 1948 il \"Kreditanstalt f\u00fcr Wiederaufbau\", nel 1949 la \"Industriekreditbank\" e nel 1952 l\"Ausf\u00fchrkredit\".\nLiberalizzazioni e globalizzazione.\nL'affermazione mondiale della teoria neoliberista negli anni novanta ha portato a riforme bancarie di segno opposto rispetto a quelle di met\u00e0 Novecento: esse hanno abolito la separazione fra banche di investimenti e banche ordinarie, e hanno nuovamente permesso l'acquisizione di partecipazioni industriali da parte degli istituti di credito. In questo senso hanno operato il Testo Unico Bancario del 1993 in Italia, e il Gramm-Leach-Bliley Act del 1999 negli USA, che ha abrogato la legislazione Glass-Seagall.\nIl neoliberismo, abolendo le ingerenze degli Stati, unito alla cosiddetta \"globalizzazione dei mercati\" sempre pi\u00f9 interconnessi, hanno portato le banche a fondersi fra di loro per sostenere la concorrenza in un mercato unico planetario, dando vita a colossi finanziari diventati troppo grandi per essere lasciati fallire. All'interno di questo processo si \u00e8 inserita anche l'Unione economica e monetaria dell'Unione europea. \nIn Italia in seguito a una serie di fusioni sono nati due colossi: Intesa SanPaolo \u00e8 l'erede di banche storiche come la Banca Commerciale Italiana, la Cassa di Risparmio delle Province Lombarde, il Banco Ambrosiano, l'Istituto Bancario San Paolo di Torino, l'Istituto Mobiliare Italiano e il Banco di Napoli. L'Unicredit \u00e8 il successore del Credito Italiano, del Banco di Roma, del Banco di Sicilia.\nIn Spagna il \"Banco de Bilbao\" si \u00e8 fuso con il \"Banco de Viscaya\" e \"Argentaria\", mentre il \"Banco de Santander\" ha assorbito il \"Banco Central\" e il \"Banco Hispanoamericano\".\nIn Francia il \"Cr\u00e9dit Agricole\" ha preso il controllo del \"Cr\u00e9dit Lyonnais\", mentre il \"Cr\u00e9dit Mutuel\" ha preso quello del \"Cr\u00e9dit Industriel et Commercial\". Inoltre, tutte le banche popolari e le casse di risparmio si sono fuse insieme, dando vita al gigante \"Banque populaire caisse d'\u00e8pargne\". La \"Banque Nationale de Paris\", da parte sua, si \u00e8 fusa con la \"Banque de Paris et des Pays Bas\" per creare \"BNP Paribas\", e questa ha successivamente acquisito in Italia la Banca Nazionale del Lavoro. Solo la \"Soci\u00e9t\u00e9 G\u00e9n\u00e9rale\" non \u00e8 stata oggetto di grosse fusioni fra i cinque maggiori gruppi bancari francesi.\nIn Svizzera la UBS ha assorbito la SBS, mentre il \"Cr\u00e9dit Suisse\" ha assorbito la \"Banque Populaire Suisse\".\nIn Germania la \"Dresdner Bank\" \u00e8 stata assorbita dalla \"Commerzbank\", riducendo a due le \"Grossbanken\" tedesche: \"Deutsche\" e \"Commerz\".\nLa banca delle poste olandesi \u00e8 diventata il colosso \"ING Groep\", che ha successivamente acquisito le banche d'affari \"Barings\" e \"Lambert\".\nNel Regno Unito si parla ormai di \"big four\" con riferimento a \"Hong Kong and Shanghai Banking Corporation\" (che ha assorbito la \"Midland\"), \"Barcklays\", \"Royal Bank of Scotland\" (che controlla \"NatWest\") e \"Lloyds Bank\".\nNegli Stati Uniti \"JPMorgan\" si \u00e8 fusa con la \"Chase\", dando vita alla \"JP Morgan Chase\".\nIn Giappone \"Mitsubishi\" e \"Tokyo\" sono confluite nella \"Mitsubishi UFJ Financial Group\"; mentre \"Sumitomo\" e \"Mitsui\" hanno dato vita alla \"Sumitomo Mitsui Banking Corporation\". Il \"Mizuho Financial Group\", infine, \u00e8 il successore di istituti storici come la \"Fuji\", la \"Dai-Ichi\", la \"Nippon Kangy\u014d Gink\u014d\" e la \"Nippon Kogy\u014d Gink\u014d\".\nAlla fine di questo processo di fusioni e acquisizioni si \u00e8 formato un gruppo di trenta maggiori banche mondiali, considerate \"sistemiche\" dal \"Financial Stability Board\".\nLe fusioni non hanno risparmiato le banche di emissione. La globalizzazione e la necessit\u00e0 di competere su mercati sempre pi\u00f9 allargati hanno indotto molte nazioni dell'Unione europea ad unire le proprie valute e conseguentemente i propri istituti di emissione, dando vita alla Banca Centrale Europea.\nLa crisi del 2008.\nCome la crisi del '29, anche la crisi del 2008 ha gravemente colpito il sistema bancario: \"Lehman Brothers\" \u00e8 fallita, mentre altre banche sono state \"salvate\".\nIn alcuni casi il \"bail-out\" \u00e8 stato effettuato da banche pi\u00f9 solide, in particolare \"Merrill Lynch\" si \u00e8 accorpata con la \"Bank of America\", mentre \"Morgan Stanley\" \u00e8 stata salvata da un investimento del \"Mitsubishi UFJ Financial Group\".\nAnalogamente in Gran Bretagna la \"Bank of Scotland\" \u00e8 diventata una controllata della \"Lloyd Bank\", grazie a una sospensione della normativa britannica sulla concorrenza.\nIn altri casi \u00e8 dovuto intervenire lo stato. Un'agenzia federale ha dovuto rilevare i due istituti specializzati in ipoteche \"Fannie Mae\" e \"Freddie Mac\".. \"Goldman Sachs\" \u00e8 stata salvata congiuntamente da \"Berkshire Hathaway\" e dal Tesoro degli Stati Uniti.\nAnalogamente un'agenzia del governo britannico ha effettuato investimenti nella \"Royal Bank of Scotland\", in cambio del quale ha ricevuto l'84% delle azioni. La Banca Nazionale Svizzera ha salvato la UBS e il governo olandese ha fatto un prestito per salvare ING.\nIn ogni caso, \"Goldman Sachs\" e \"Morgan Stanley\", le ultime due \"investment banks\" statunitensi rimaste autonome, hanno annunciato che sarebbero diventate banche ordinarie sotto la vigilanza della Federal Reserve, annullando cos\u00ec, dopo 75 anni, la distinzione fra \"merchant banks\" e \"retail banks\"."}
{"id": "5922185", "revid": "287204", "url": "https://it.wikipedia.org/wiki?curid=5922185", "title": "Societ\u00e0 Sportiva Calcio Benevento 1988-1989", "text": "Questa voce raccoglie le informazioni riguardanti la Societ\u00e0 Sportiva Calcio Benevento nelle competizioni ufficiali della stagione 1988-1989."}
{"id": "5922187", "revid": "287204", "url": "https://it.wikipedia.org/wiki?curid=5922187", "title": "American Hockey League 1969-1970", "text": "La stagione 1969-1970 \u00e8 stata la 34\u00aa edizione della American Hockey League, la pi\u00f9 importante lega minore nordamericana di hockey su ghiaccio. Le semifinali dei playoff furono un particolare girone a tre squadre, venne eliminata la prima squadra con tre sconfitte. La stagione vide al via nove formazioni e al termine dei playoff i Buffalo Bisons conquistarono la loro quinta Calder Cup sconfiggendo gli Springfield Kings 4-0.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5922189", "revid": "729019", "url": "https://it.wikipedia.org/wiki?curid=5922189", "title": "Acroosteolisi", "text": "L'acroosteolisi consiste nel parziale riassorbimento delle falangi distali. Si possono osservare due modalit\u00e0 di riassorbimento osseo: diffuso a partire dal segmento distale ed a bande trasversali.\nLe cause della acroosteolisi diffusa possono essere varie: la picnodisostosi e la vasculite, il fenomeno di Raynaud, un trauma, l'epidermolisi bollosa, la psoriasi, il congelamento, la sarcoidosi, acromegalia, e lebbra.\nL'acroosteolisi a bande trasversali \u00e8 associata con l'avvelenamento da cloruro di vinile e alla Sindrome di Hajdu-Cheney.\nNell'intossicazione da cloruro di vinile l'arcoostelisi si accompagna al fenomeno di Raynaud ed alla sclerodermia."}
{"id": "5922197", "revid": "767487", "url": "https://it.wikipedia.org/wiki?curid=5922197", "title": "Sarmientosaurus", "text": "Sarmientosaurus (il cui nome significa \"lucertola di Sarmiento\") \u00e8 un genere estinto di dinosauro sauropode titanosauride vissuto nel Cretaceo superiore, circa 95 milioni di anni fa, in Sud America, specificatamente in Argentina. L'unica specie ascritta a questo genere \u00e8 \"S. musacchioi\".\nDescrizione.\nIl \"Sarmientosaurus\" era anatomicamente identico a tutti gli altri sauropodi titanosauri della sua epoca, provvisti di un voluminoso corpo, probabilmente protetto dorsalmente da osteodermi, sorretto da robuste zampe, e provvisto di un lungo collo e di un altrettanto lunga coda. La lunghezza complessiva dell'animale \u00e8 stata stimata sui 12 metri, per un peso di circa 10 tonnellate, relativamente piccolo rispetto ai giganti del suo gruppo.\nIl cranio aveva cavit\u00e0 oculari, il che fa pensare che l'animale avesse un efficiente campo visivo, nettamente superiore a quello degli altri titanosauri. Sulla base dei segni dei legamenti tra orecchio e collo, si \u00e8 appreso che il \"Sarmientosaurus\" molto probabilmente aveva la testa appesa al collo e che tenesse l'orientamento della testa verso il basso, facendolo assomigliare ad \"un enorme Ih-Oh\". Tale orientamento della testa implica che il \"Sarmientosaurus\", al contrario di altri suoi simili che si nutrivano ad altezze elevate, fosse specializzato nel cibarsi di piante basse e pianeggianti.\nClassificazione.\nIl \"Sarmientosaurus\" fa parte della grande famiglia dei Titanosauria, collocato nel \"clade\" Lithostrotia, che comprende tra l'altro gran parte dei pi\u00f9 grandi animali che abbiano mai calcato il suolo terrestre. Tuttavia \u00e8 considerato un membro piuttosto primitivo della famiglia, appena sopra il \"Malawisaurus\" nell'albero evolutivo della famiglia.\nStoria della scoperta.\nNel 1997, il paleontologo Rub\u00e9n Mart\u00ednez DF, copr\u00ec presso la \"Estancia Laguna Palacios\" della famiglia Goicoechea, nella Provincia di Chubut un teschio di sauropode. In seguito questo teschio fu ritrovato collegato ad una parte anteriore del collo. Una parte del fossile fu prelevato e messo al sicuro e, infine, trasportato da un elicottero dell'esercito argentino.\nNel 2016, la specie tipo, \"Sarmientosaurus musacchioi\", fu descritta e nominata ufficialmente dai paleontologi Rub\u00e9n Dar\u00edo Francisco Mart\u00ednez, Matthew Carl Lamanna, Fernando Novas, Ryan C. Ridgely, Gabriel Andr\u00e9s Casal, Javier E. Mart\u00ednez, Javier R. Vita e Lawrence M. Witmer. Il nome generico, \"Sarmientosaurus\" si riferisce alla citt\u00e0 di Sarmiento, e al suffisso \"saurus\" ossia \"lucertola\". Il nome specifico, \"musacchioi\" onora Eduardo Musacchio, un educatore dell\"'Universidad Nacional de la Patagonia San Juan Bosco\". Il \"Life Science Identifiers\" sono 537DFE26-54EC-4978-AC86-E83A04FA74DE per il genere e C1090B8D-D051-44F3-B869-8B4A0C802176 per la specie.\nL'olotipo, MDT-PV 2, fu ritrovato negli strati superiori della Formazione Bajo Barreal, risalente ad un periodo tra il Cenomaniano e il Turoniano. L'olotipo si compone di un cranio praticamente completo, a cui manca unicamente il ramo mandibolare destro, e le prime sette vertebre del collo. Diverse parti del collo, tra i quali l'intero atlante e la quarta vertebra del collo, erano troppo erose per essere recuperate. Il campione appartiene ad'individuo probabilmente morto per vecchiaia (cosa rara nei sauropodi in cui vengono ritrovati principalmente individui sub-adulti e giovanili). Ci\u00f2 che rende eccezionale la scoperta \u00e8 la quasi completezza del cranio dell'animale che getta finalmente luce sulla morfologia del cranio dei titanosauri argentini. Un'altra struttura unica del genere \u00e8 una struttura allungata sopra il collo, che si \u00e8 rivelato un tendine ossificato, che probabilmente aiutava l'animale a mantenere il collo eretto o sospeso parallelamente al suolo."}
{"id": "5922199", "revid": "648716", "url": "https://it.wikipedia.org/wiki?curid=5922199", "title": "Carburo di molibdeno", "text": "Il carburo di molibdeno \u00e8 il composto binario di formula Mo2C; \u00e8 un materiale ceramico refrattario simile al carburo di tungsteno. Mo2C \u00e8 l'unico carburo stabile a temperatura ambiente nel sistema molibdeno\u2013carbonio. A temperature sopra i 1600\u00a0\u00b0C sono stabili varie altre fasi, tra le quali MoC e Mo3C2. Viene usato in acciai speciali e come additivo in carburi cementati per fabbricare utensili da taglio.\nStruttura.\nIl carburo di molibdeno Mo2C esiste in varie forme cristalline. La struttura stabile a temperatura ambiente fu originariamente determinata come esagonale. Riesaminata pi\u00f9 recentemente anche tramite misure di diffrazione neutronica, la struttura risulta invece ortorombica, gruppo spaziale \"Pbcn\", con costanti di reticolo a = , b = e c = .\nSintesi.\nIl carburo di molibdeno fu preparato per la prima volta nel 1893 da Henri Moissan riducendo ossido di molibdeno con carbone in un forno ad arco elettrico. Attualmente il carburo di molibdeno si prepara riducendo MoO2 o MoO3 con carbone a 1500\u00a0\u00b0C. Alternativamente si pu\u00f2 ottenere per reazione diretta tra polvere di molibdeno e grafite o nerofumo a 1500\u00a0\u00b0C.\nPropriet\u00e0.\nMo2C si presenta come una polvere grigia inodore, praticamente insolubile in acqua, molto stabile in presenza di acidi non ossidanti, ma solubile in acido nitrico o acido solforico a caldo. A temperatura elevata (&gt;500\u00a0\u00b0C) \u00e8 ossidato dall'aria.\nApplicazioni.\nMo2C \u00e8 usato in primo luogo in acciai speciali. Viene impiegato inoltre assieme a carburo di titanio e nichel metallico per produrre carburi cementati privi di tungsteno da impiegare come utensili da taglio."}
{"id": "5922200", "revid": "729019", "url": "https://it.wikipedia.org/wiki?curid=5922200", "title": "Hexagone Balard", "text": "LHexagone Balard, o il Site Balard o pi\u00f9 semplicemente Balard, \u00e8 un insieme immobiliare che raggruppa le sedi amministrative degli stati maggiori delle forze armate francesi, a Parigi. Questa concentrazione, iniziata nel dicembre 2007 da Herv\u00e9 Morin, all'epoca Ministro della Difesa, si \u00e8 completata nel 2015, vicino alla piazza Balard nel XV \"arrondissement\", al limite sud-ovest della capitale, non lontano dall'H\u00f4pital europ\u00e9en Georges-Pompidou e dall'H\u00e9liport de Paris - Issy-les-Moulineaux.\nIl complesso di edifici \u00e8 chiamato \"hexagone\" (esagono) in riferimento alla geografia della Francia e ad imitazione del Pentagono statunitense, il quale come \"Balard\" raggruppa tutti gli uffici amministrativi degli stati maggiori delle forze armate statunitensi.\nL'insieme degli edifici ospita un effettivo di circa 9.300 persone. Il 5 novembre 2015, il Presidente della Repubblica francese, Fran\u00e7ois Hollande ha inaugurato ufficialmente il sito come nuova sede del comando delle forze armate francesi.\nSecondo i progetti iniziali, a \"Balard\" doveva anche trasferirsi la sede del Ministero della difesa, che si trova all'H\u00f4tel de Brienne nel VII \"arrondissement\" di Parigi, tuttavia il ministro Jean-Yves Le Drian ha preferito restare all'H\u00f4tel de Brienne.\nDescrizione.\nIl sito \"Balard\" si estende su una superficie totale di ed \u00e8 costituito da due lotti: il \"lotto Ovest\" (detto anche \"lotto Valin\") di e il \"lotto Est\" (detto anche \"lotto Victor\"o \"Cit\u00e9 de l'Air\") di . All'interno del \"lotto Ovest\" \u00e8 presente l'immobile dei fratelli Perret, che sar\u00e0 conservato e riabilitato; questo lotto \u00e8 diviso in due parti, una parte principale di , detta \"lotto centrale\", e un'altra di , detta \"corno ovest\". Il sito comprende complessivamente circa di immobili.\nLa realizzazione del progetto \u00e8 affidata, dopo una gara d'appalto, al raggruppamento Opale D\u00e9fense, condotto da Bouygues B\u00e2timent \u00cele-de-France (del gruppo Bouygues) e unitamente a Thales per l'informatica, Sodexo per i servizi, Exprim per la manutenzione, Dalkia per l'energia, accanto agli investitori privati (FIDEPP / Caisses d'\u00e9pargne e SEIEF) e alla Caisse des d\u00e9p\u00f4ts et consignations.\nCorne ouest.\nIl \"Corno ovest\", accoglier\u00e0 di immobili per uffici in locazione. Jean-Michel Wilmotte \u00e8 l'architetto di questi quattro immobili.\nParcelle centrale.\nIl \"Lotto centrale\", detto anche \"lotto Valin\", accoglier\u00e0 il Ministero della Difesa e gli Stati Maggiori delle Forze Armate su una superficie di , inoltre l'immobile dei fratelli Perret, di , sar\u00e0 conservato e riabilitato. L'Agence Nicolas Michelin et associ\u00e9s (ANMA) \u00e8 incaricata della progettazione.\nParcelle est.\nIl \"Lotto est\", detto anche \"lotto Victor\", avr\u00e0 una superficie di ; Ateliers 234 \u00e8 incaricato della progettazione."}
{"id": "5922209", "revid": "767487", "url": "https://it.wikipedia.org/wiki?curid=5922209", "title": "Priscilla's Capture", "text": "Priscilla's Capture \u00e8 un cortometraggio muto del 1912 diretto da Frank Powell.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 29 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"A Message from the Moon\".\nNon si conoscono copie ancora esistenti della pellicola che viene considerata presumibilmente perduta."}
{"id": "5922218", "revid": "834", "url": "https://it.wikipedia.org/wiki?curid=5922218", "title": "Brodeuses", "text": ""}
{"id": "5922231", "revid": "108972899", "url": "https://it.wikipedia.org/wiki?curid=5922231", "title": "Johann Georg Key\u00dfler", "text": "Venne considerato come il \"Nestore\" della protostoria. Fu membro della Royal Society.\nBiografia.\nNato nel Thurnau, Key\u00dfler comp\u00ec i suoi primi studi a Halle. Una volta tornato dal Thurnau, entr\u00f2 al servizio dei conti Giech come amministratore. Successivamente si spost\u00f2 a Lauenburg a servire i conti di Bernstorff. Come tutor dei figli e dei nipoti dei conti organizz\u00f2 gite negli stati vicini alla Germania. I suoi diari di viaggio - composti come se fossero una serie di lettere - rappresentano una importante risorsa per le caratteristiche geografiche e culturali di quel periodo. Vennero censurati duramente per la discussione di condizioni politiche ed economiche negli stati tedeschi. \"Neueste Reise durch Deutschland, B\u00f6hmen, Ungarn, die Schweiz, Italien und Lothringen \"venne pubblicato per la prima volta in tedesco nel 1740-1741. La traduzione inglese, \"Travels through Germany, Bohemia, Hungary, Switzerland, Italy and Lorraine\", venne pubblicata nel 1756.\nKey\u00dfler mor\u00ec a Gut Stintenburg, ora Zarrentin am Schaalsee."}
{"id": "5922235", "revid": "767487", "url": "https://it.wikipedia.org/wiki?curid=5922235", "title": "A Message from the Moon", "text": "A Message from the Moon \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 29 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Priscilla's Capture\".\nNon si conoscono copie ancora esistenti della pellicola che viene considerata presumibilmente perduta."}
{"id": "5922244", "revid": "767487", "url": "https://it.wikipedia.org/wiki?curid=5922244", "title": "A Siren of Impulse", "text": "A Siren of Impulse \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 4 marzo 1912. Poco pi\u00f9 di un mese pi\u00f9 tardi, il 14 aprile, venne distribuito anche sul mercato del Regno Unito.\nCopia della pellicola viene conservata negli archivi delle collezioni del Museum of Modern Art."}
{"id": "5922247", "revid": "1543377", "url": "https://it.wikipedia.org/wiki?curid=5922247", "title": "Campionato europeo della montagna 2006", "text": "Il Campionato europeo della montagna 2006, cinquantaseiesima edizione della manifestazione organizzata dalla Federazione Internazionale dell'Automobile, si svolse dal 30 aprile al 17 settembre 2006 su undici tappe disputatesi in dieci paesi (l'Italia fu l'unica nazione ad ospitare due eventi nella stagione).\nSecondo trionfo europeo per l'italiano Giulio Regosa il quale si aggiudic\u00f2 la vittoria finale nella \"Categoria II\" al volante di una Lola T96/50 da F3000 adattata alle salite. In \"Categoria I\" primeggi\u00f2 il tedesco J\u00f6rg Weidinger su BMW M3 che fece il paio con il titolo conquistato l'anno precedente."}
{"id": "5922248", "revid": "767487", "url": "https://it.wikipedia.org/wiki?curid=5922248", "title": "Chenoa (album)", "text": "Chenoa \u00e8 il primo ed eponimo album in studio della cantante argentino-spagnola Chenoa, pubblicato nel 2002."}
{"id": "5922269", "revid": "767487", "url": "https://it.wikipedia.org/wiki?curid=5922269", "title": "Soy mujer", "text": "Soy mujer \u00e8 il secondo album in studio della cantante argentino-spagnola Chenoa, pubblicato nel 2003.\nTracce.\nBonus Track"}
{"id": "5922278", "revid": "1315817", "url": "https://it.wikipedia.org/wiki?curid=5922278", "title": "Andr\u00e9-Hippolyte Lemonnier", "text": "Biografia.\nFiglio del pittore Anicet Charles Gabriel Lemonnier, comp\u00ec studi giuridici laureandosi in giurisprudenza all'Universit\u00e0 di Strasburgo nel 1817 e divenne avvocato.\nFu segretario dell'Accademia di Francia a Roma dal 1827 al 1831 e membro dell'Accademia romana del Tevere. Pubblic\u00f2 nel 1832 \"Souvenirs d'Italie\"."}
{"id": "5922280", "revid": "1262023", "url": "https://it.wikipedia.org/wiki?curid=5922280", "title": "Social television", "text": ""}
{"id": "5922283", "revid": "287204", "url": "https://it.wikipedia.org/wiki?curid=5922283", "title": "American Hockey League 1970-1971", "text": "La stagione 1970-1971 \u00e8 stata la 35\u00aa edizione della American Hockey League, la pi\u00f9 importante lega minore nordamericana di hockey su ghiaccio. Gli Springfield Kings e i Quebec Aces disputarono uno spareggio per l'assegnazione dell'ultimo posto valido per i playoff. La stagione vide al via otto formazioni e al termine dei playoff gli Springfield Kings conquistarono la loro quarta Calder Cup sconfiggendo i Providence Reds 4-0.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5922285", "revid": "965985", "url": "https://it.wikipedia.org/wiki?curid=5922285", "title": "Nada es igual", "text": "Nada es igual \u00e8 il terzo album in studio della cantante argentino-spagnola Chenoa, pubblicato nel 2005."}
{"id": "5922288", "revid": "767487", "url": "https://it.wikipedia.org/wiki?curid=5922288", "title": "Absurda cenicienta", "text": "Absurda cenicienta \u00e8 il quarto album in studio della cantante argentino-spagnola Chenoa, pubblicato nel 2007."}
{"id": "5922293", "revid": "965985", "url": "https://it.wikipedia.org/wiki?curid=5922293", "title": "Desafiando la gravedad", "text": "Desafiando la gravedad \u00e8 il quinto album in studio della cantante argentino-spagnola Chenoa, pubblicato nel 2009."}
{"id": "5922300", "revid": "755885", "url": "https://it.wikipedia.org/wiki?curid=5922300", "title": "Tutto qui accade", "text": "Tutto qui accade \u00e8 un singolo del gruppo musicale italiano Negramaro, il quinto estratto dal sesto album in studio \"La rivoluzione sta arrivando\" e pubblicato il 29 aprile 2016.\nVideo musicale.\nIl video ufficiale del singolo, diretto da Marco De Giorgi e pubblicato l'11 maggio 2016, vede come protagonisti gli attori Alessandro Borghi e Matilda De Angelis aggirarsi per le strade di Milano di notte."}
{"id": "5922303", "revid": "767487", "url": "https://it.wikipedia.org/wiki?curid=5922303", "title": "A String of Pearls (film 1912)", "text": "A String of Pearls \u00e8 un cortometraggio muto del 1912 diretto da D.W. Griffith.\nTrama.\nUna donna molto povera si ammala gravemente ma non trova nessun aiuto presso il suo ricco principale che, invece, spende a cuor leggero una grossa cifra per un filo di perle da regalare alla moglie. Anche questa si ammala: la donna povera guarisce, aiutata dai vicini di casa, mentre la ricca muore. Vicino a lei, freddo e inutile, il magnifico filo di perle.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 7 marzo 1914. Il 18 aprile dello stesso anno, venne distribuito anche nel Regno Unito.\nNon si conoscono copie ancora esistenti della pellicola che viene considerata presumibilmente perduta."}
{"id": "5922316", "revid": "6923", "url": "https://it.wikipedia.org/wiki?curid=5922316", "title": "Paradise Is Here", "text": "Paradise Is Here \u00e8 un brano musicale scritto dal cantautore irlandese Paul Brady e inserito nel suo album del 1987 \"Primitive Dance\".\nLa canzone \u00e8 stata registrata e pubblicata come singolo dalla cantante statunitense naturalizzata svizzera Tina Turner come estratto dal suo album \"Break Every Rule\" (1986) e poi dalla cantante e attrice statunitense Cher per il suo disco \"It's a Man's World\" (1995)."}
{"id": "5922320", "revid": "344503", "url": "https://it.wikipedia.org/wiki?curid=5922320", "title": "73\u00aa Mostra internazionale d'arte cinematografica di Venezia", "text": "La 73\u00aa edizione della Mostra internazionale d'arte cinematografica si \u00e8 svolta a Venezia dal 31 agosto al 10 settembre 2016; anche quest'anno \u00e8 stata diretta da Alberto Barbera e organizzata dalla Biennale presieduta da Paolo Baratta. La madrina della rassegna \u00e8 l'attrice italiana Sonia Bergamasco.\nL'elenco dei film in programma alla 73\u00aa Mostra \u00e8 stato annunciato nel corso della conferenza stampa di presentazione che si \u00e8 tenuta il 28 luglio 2016 a Roma. \"La La Land\" di Damien Chazelle \u00e8 stato selezionato come film d'apertura della manifestazione, mentre la giuria, presieduta dal regista britannico Sam Mendes, ha assegnato il Leone d'oro al miglior film a \"The Woman Who Left - La donna che se ne \u00e8 andata\" di Lav Diaz."}
{"id": "5922330", "revid": "287204", "url": "https://it.wikipedia.org/wiki?curid=5922330", "title": "Nuraghe Meurra", "text": "Il nuraghe Meurra (o \"Is Meurras\") \u00e8 un sito archeologico situato tra i comuni di Giba e Tratalias, nella provincia del Sud Sardegna.\nIl nuraghe, che sorge nei pressi del lago artificiale di monte Pranu su dei rilievi collinari a circa 62 m sul livello del mare, \u00e8 di tipo polilobato. Intorno ad esso sono presenti resti di capanne a pianta circolare e rettangolare, delle tombe dei giganti e ruderi di epoca romana."}
{"id": "5922332", "revid": "1543377", "url": "https://it.wikipedia.org/wiki?curid=5922332", "title": "Yverdon Ducs", "text": "Gli Yverdon Ducs sono una squadra svizzera di football americano di Yverdon-les-Bains militante nel campionato svizzero di flag football e in NSFL fondata nel 2004.\nHanno vinto due volte il Torneo NSFL Flag \u00c9lite."}
{"id": "5922360", "revid": "1924342", "url": "https://it.wikipedia.org/wiki?curid=5922360", "title": "Cool Me Down", "text": "Cool Me Down \u00e8 un singolo della cantante polacca Margaret, pubblicato in Polonia il 19 febbraio 2016 su etichette discografiche Magic Records ed Extensive Music e successivamente in Russia e nel resto del mondo.\nComposizione.\nIl brano \u00e8 stato scritto da Robert Uhlmann, Arash, Alex Papaconstantinou, Anderz Wrethov, Viktor Svensson e Linnea Deb e prodotto da Alex Papaconstantinou e Viktor Svensson con l'aiuto di Arash, Robert Uhlmann e Anderz Wrethov.\nVideo musicale.\nCon \"Cool Me Down\" Margaret ha partecipato a \"Krajowe Eliminacje\", processo di selezione polacco per l'Eurovision Song Contest 2016, diventando presto la favorita non solo a rappresentare la Polonia, ma a vincere l'intera competizione europea. Tuttavia, il 5 marzo 2016, giorno del \"Krajowe Eliminacje\", Margaret \u00e8 risultata la seconda pi\u00f9 televotata con il 24,72% dei voti, contro i 35,89% per \"Color of Your Life\" di Micha\u0142 Szpak. Tra le iniziative prese dai fan di Margaret vi \u00e8 stata una petizione su change.org diretta a Telewizja Polska per sostituire Szpak con Margaret all'Eurovision. La petizione ha ottenuto pi\u00f9 di 3.000 firme, ma non \u00e8 riuscita a produrre effetti concreti.\nIl giorno della pubblicazione di \"Cool Me Down\" \u00e8 stato postato sul canale VEVO di Margaret un lyric video in stile anime, creato da Bogna Kowalczyk. In seguito alla pubblicazione del singolo a livello mondiale, Margaret ha confermato sul suo Instagram un video ufficiale. \"Cool Me Down\" ha raggiunto il quarto posto in classifica in Polonia ed \u00e8 entrata in classifica anche in Russia e in Svezia."}
{"id": "5922375", "revid": "767487", "url": "https://it.wikipedia.org/wiki?curid=5922375", "title": "Galliano (nome)", "text": "Origine e diffusione.\nDeriva dal tardo latino \"Gallianus\", una forma estesa di \"Gallus\" (letteralmente \"uomo delle Gallie\"), di cui pu\u00f2 sostanzialmente essere considerato una variante (di gran lunga pi\u00f9 popolare dell'originale).\nLa diffusione del nome, almeno all'epoca del colonialismo in Africa, pu\u00f2 essere dovuta anche alla fama del generale Giuseppe Galliano, che resistette alle forze di Menelik II nell'assedio di Macall\u00e8; la forma \"Gallieno\" pu\u00f2 essere anche una ripresa colta del nome dell'imperatore romano Gallieno. \nOnomastico.\nIl nome \u00e8 adespota, cio\u00e8 privo di santo patrono; l'onomastico pu\u00f2 essere festeggiato il 1\u00ba novembre, giorno di Ognissanti."}
{"id": "5922379", "revid": "1573940", "url": "https://it.wikipedia.org/wiki?curid=5922379", "title": "Dendromus ruppi", "text": "Dendromus ruppi () \u00e8 un roditore della famiglia dei Nesomiidi endemico del Sudan del Sud.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 63 e 82\u00a0mm, la lunghezza della coda tra 91 e 115\u00a0mm, la lunghezza del piede tra 18 e 22\u00a0mm, la lunghezza delle orecchie tra 13 e 18\u00a0mm e un peso fino a 15\u00a0g.\nAspetto.\nLe parti superiori sono brunastre, mentre le parti ventrali sono bianche. Una striscia dorsale nera si estende dalla nuca fino alla base della coda. La linea di demarcazione lungo i fianchi \u00e8 netta. Le orecchie sono cosparse di piccoli peli bruno-rossicci, una piccola ma distinta macchia bianca \u00e8 presente alla base. Una macchia nera \u00e8 presente sul tallone. Le zampe sono bruno-rossicce. La coda \u00e8 pi\u00f9 lunga della testa e del corpo, \u00e8 scura sopra e chiara sotto. Le femmine hanno due paia di mammelle pettorali e due paia inguinali. \nBiologia.\nComportamento.\n\u00c8 una specie arboricola. Costruisce nidi nelle cavit\u00e0 degli alberi.\nRiproduzione.\nUna femmina con quattro embrioni \u00e8 stata catturata nel mese di aprile.\nDistribuzione e habitat.\nQuesta specie \u00e8 conosciuta soltanto sui monti Imatong, lungo il confine tra Sudan del Sud ed Uganda.\nVive nelle foreste vicino a paludi e fattorie fino a 1.900 metri di altitudine.\nStato di conservazione.\nLa IUCN Red List, considerato le pochi informazioni circa la sua diffusione, i requisiti ambientali, le minacce e le dimensioni della popolazione, classifica \"D.ruppi\" come specie con dati insufficienti (DD)."}
{"id": "5922380", "revid": "47767", "url": "https://it.wikipedia.org/wiki?curid=5922380", "title": "Galliena", "text": ""}
{"id": "5922382", "revid": "300067", "url": "https://it.wikipedia.org/wiki?curid=5922382", "title": "Andre Stringer", "text": ""}
{"id": "5922410", "revid": "767487", "url": "https://it.wikipedia.org/wiki?curid=5922410", "title": "Presqu'\u00eele", "text": "La Presqu'\u00eele (in italiano: la Penisola) \u00e8 una zona della citt\u00e0 francese di Lione che si estende sul primo ed il secondo arrondissement. Presqu'\u00eele \u00e8 classificata al patrimonio mondiale dell'UNESCO dal 1999.\nGeografia fisica.\nTerritorio.\nOrientata in direzione Ovest-Sud-Est/Est-Nord-Ovest, la penisola si estende lungo 4,5 km, dal quartiere di Terreaux, ai piedi della collina di La Croix-Rousse e fino al punto di confluenza fra Rodano e Saona. La larghezza massima della penisola \u00e8 di 830\u00a0m nel quartiere di Confluence, mentre quella minima \u00e8 di 570\u00a0m nella zona di Cordeliers. Ad ovest \u00e0 limitata dalla Saona e ad est dal Rodano.\nOggi, Presqu'\u00eele \u00e8 il centro della citt\u00e0 di Lione, dalla stazione di Lione-Perrache fino alla collina di La Croix-Rousse. Ospita una via pedonale tra le pi\u00f9 lunghe d'Europa: rue de la R\u00e9publique, su cui si affacciano banche, negozi di alimentari e di abbigliamento, cinema, \"brasseries\" e ristoranti. Rue Merci\u00e8re si trova al centro della Presqu'\u00eele e place Bellecour, una tra le pi\u00f9 grandi piazze europee, \u00e8 un luogo di richiamo.\nGeologia.\nL'area \u00e8 fortemente cambiata nei secoli.\nStoria.\nOrigini del nome.\nL'area si sarebbe chiamata in epoca romana, \"Canabae\" oppure \"isola delle Canabae\", dal latino \"canaba\" (pl: \"canabae\"), baracca, deposito. In genere, questo nome designava il quartiere della citt\u00e0 dove vi erano i depositi dei mercanti. Il commercio a Lugdunum, l'antica citt\u00e0 di Lione, si faceva essenzialmente per via fluviale; per questo motivo il nome \"Canabae\" si attribu\u00ec alla zona della penisola fra i due fiumi della citt\u00e0: il Rodano e la Saona.\nDopo l'epoca romana, la parola \"presqu'\u00eele\" appare in francese unicamente nel 1546.\nI Romani.\nPresqu'\u00eele corrispondeva approssimativamente a quello che alcuni storici hanno chiamato \"isola delle Canabae\". \nNel I secolo la penisola esisteva, anche se era soggetta alle piene regolari dei fiumi\u00a0\u2013 principalmente il Rodano. L'intervento umano ha solidificato le sponde dei due fiumi, consolidando l'aspetto della penisola.\nMedio Evo e Rinascimento.\nNel Medioevo e durante il Rinascimento, Presqu'\u00eele \u00e8 al centro dell'attivit\u00e0 commerciale e di stampa. L'asse viario principale dei mercanti era lungo le attuali rue Merci\u00e8re, place des Jacobins (anticamente place Confort), rue Confort e rue Bellecordi\u00e8re.\nXIX secolo.\nSeguendo l'esempio di Parigi, vengono creati due grandi assi viari: si tratta della rue Victor Hugo e rue de la R\u00e9publique (allora chiamata rue Imp\u00e9riale). Vengono costruiti due funicolari per collegare Presqu'\u00eele a La Croix-Rousse: il primo nel 1862 ed il secondo nel 1891.\nXX e XXI secolo.\nLa zona \u00e8 al cuore stesso del centro storico della citt\u00e0 di Lione ed \u00e8 una zona commerciale di prima importanza.\nGeografia antropica.\nPresqu'\u00eele \u00e8 costituita da vari quartieri, distinti per tipologia di occupazione. Si considerano quattro zone, da nord a sud:\nMonumenti e luoghi d'interesse.\nPresqu'\u00eele costituisce oggi il centro storico di Lione: rappresenta la continuit\u00e0 con la citt\u00e0 antica di Lugdunum, col Vieux-Lyon (la citt\u00e0 medievale) con le sue strade a carattere rinascimentale, con i suoi boulevard sullo stile di Haussmann ed i monumenti. \u00c8 parte del patrimonio mondiale dell'UNESCO. Segue una lista dei monumenti e luoghi di notevole interesse culturale:\nInfrastrutture e trasporti.\nLa zona \u00e8 servita dalla metropolitana con le stazioni: H\u00f4tel de Ville-Louis Pradel, Cordeliers, Bellecour, Amp\u00e8re-Victor Hugo e Perrache."}
{"id": "5922416", "revid": "121346482", "url": "https://it.wikipedia.org/wiki?curid=5922416", "title": "Omari Johnson", "text": ""}
{"id": "5922425", "revid": "47767", "url": "https://it.wikipedia.org/wiki?curid=5922425", "title": "Gallo monaco", "text": ""}
{"id": "5922429", "revid": "47767", "url": "https://it.wikipedia.org/wiki?curid=5922429", "title": "Santa Galla di Roma", "text": ""}
{"id": "5922431", "revid": "1745361", "url": "https://it.wikipedia.org/wiki?curid=5922431", "title": "Lo stravagante mondo di Mr. Fergesson", "text": "Lo stravagante mondo di Mr. Fergesson (\"Humpty Dumpty in Oakland\") \u00e8 un romanzo mainstream dello scrittore Philip K. Dick scritto nel 1960 ma rifiutato dalle case editrici cui fu proposto, fino ad essere pubblicato postumo nel Regno Unito nel 1986 e negli Stati Uniti nel 2007.\nTrama.\nNel 1960, il cinquantottenne di Oakland Jim Fergesson decide di vendere la sua autofficina e andare in pensione, con gran dispiacere del proprietario dei locali, il venditore di auto usate Al Miller. L'imprenditore Chris Harmon propone a Fergesson di investire in un nuovo super-garage a Marin Country Gardens. Jim considera la proposta ma, durante un sopralluogo del posto, Jim scivola sul fango e subisce un piccolo attacco cardiaco. Miller \u00e8 convinto che Harmon sia un corrotto e prova, sia pure in modo dilettantesco, a ricattarlo a proposito della vendita di registrazioni oscene, all'epoca proibite. Contemporaneamente Al trova lavoro presso Harmon come venditore di musica classica prima, e poi di Barbershop Music, ma continua a vedere dappertutto raggiri e macchinazioni mentre cerca, non riuscendoci, di impedire la firma del contratto tra Fergesson e Harmon. Gli sforzi e le emozioni chiedono il conto al malandato Fergesson che muore a casa la sera stessa.\nIn seguito Al scopre che il suo parco macchine usate \u00e8 stato vandalizzato da ignoti, e da quel momento in poi le cose cominciano a svelarsi diverse da come sembravano per Al, sua moglie Julie, la vedova di Jim Lydia e una vivace ed attraente agente immobiliare di colore, tale Mrs. Lane."}
{"id": "5922433", "revid": "47767", "url": "https://it.wikipedia.org/wiki?curid=5922433", "title": "Nicolao della Fl\u00fce", "text": ""}
{"id": "5922434", "revid": "767487", "url": "https://it.wikipedia.org/wiki?curid=5922434", "title": "Tokyo Kosei Wind Orchestra", "text": "La Tokyo Kosei Wind Orchestra (\u6771\u4eac\u4f7c\u6210\u30a6\u30a4\u30f3\u30c9\u30aa\u30fc\u30b1\u30b9\u30c8\u30e9 \"T\u014dky\u014d K\u014dsei Uindo \u014ckesutora\", abbreviato TKWO) \u00e8 un'orchestra di fiati professionistica. \u00c8 considerata una delle pi\u00f9 raffinate e importanti al mondo, in competizione con la Dallas Wind Symphony negli ultimi anni.\nStoria.\nLa TKWO \u00e8 stata fondata nel 1960 dall'associazione buddhista laica Rissh\u014d K\u014dsei Kai e la sua sede si trova in un quartiere del centro di Tokyo. Originalmente conosciuta con il nome di \u201cTokyo Kosei Symphonic Band\u201d, prese il suo nome attuale nel 1973 vista il crescente livello musicale e la professionalit\u00e0. La TKWO \u00e8 molto attiva, sia in Giappone sia all'estero, con tourn\u00e9e e registrazione d'insieme. \u00c8 formata dai migliori percussionisti, ottoni e fiati del Giappone.\nA partire dal 1984 e fino al 1996 la Tokyo Kosei Wind Orchestra venne dirette dal maestro statunitense Frederick Fennell, e a partire dal dicembre 2014 da Takesh Ooi. La TKWO ha pubblicato pi\u00f9 registrazioni professionali di ogni altra orchestra di fiati al mondo. Ha anche svolto un ruolo importante nella composizione ed esecuzione di opere originali per orchestra di fiato di compositori giapponesi e stranieri.\nAlcuni compositori giapponesi con cui l'orchestra ha collaborato sono: Yasuhide Ito, Hiroshi Hoshina, Tetsunosuke Kushida, Akira Miyoshi, Michio Mamiya, Bin Kaneda, Masamichi Amano, Toshiro Mayuzumi, Toshio Mashima, Isao Matsushita e molti altri. Famosi direttori ospiti stranieri sono stati Alfred Reed, Donald Hunsberger, Arnaldo Gabriel, Robert Jager, Ray Cramer, Craig Kirchhoff e V\u00e1clav Bahunek.\nLa Tokyo Kosei Wind Orchestra si esibisce di frequente a Fumon Hall, un enorme auditorium localizzato nel campus della Rissho Kosei Kai. Fumon Hall ha anche regolarmente ospitato la finale della All-Japan Band Association, una competizione di bande a livello nazionale. Con circa 14.000 bande partecipanti, il concorso AJBA \u00e8 attualmente il concorso musicale pi\u00f9 grande del mondo."}
{"id": "5922449", "revid": "72396", "url": "https://it.wikipedia.org/wiki?curid=5922449", "title": "Vivetta Ponti", "text": "Biografia.\nDopo essersi diplomata al Liceo Linguistico Le Mantellate a Firenze, inizia a lavorare presso l'ufficio stile di Roberto Cavalli come assistente designer e di Daniele Alessandrini come head designer, specializzandosi in ricami e stampe. Nel 2008 vince a Parigi il Who's Next, concorso che premia i migliori stilisti emergenti, e un anno dopo fonda il proprio marchio che debutta per la prima volta al White di Milano nel 2010. Nel 2015 viene scelta da Giorgio Armani per sfilare all'interno del suo Armani/Teatro con la collezione Autunno/Inverno 2015/2016 \"The Groupie Attitude\" durante la Settimana della moda di Milano."}
{"id": "5922453", "revid": "183694", "url": "https://it.wikipedia.org/wiki?curid=5922453", "title": "Edoardo Storti", "text": "Biografia.\nAmmesso al Collegio Ghislieri, si laurea nel 1932 presso l'Universit\u00e0 degli Studi di Pavia dove, l'anno seguente, \u00e8 assistente presso la clinica medica. Passa un periodo di perfezionamento presso istituti ospedalieri a Francoforte, all'istituto di fisiologia di Gottinga e agli istituti di ematologia e di anatomia patologica di Parigi; per rientrare in Italia nel 1946. Dal 1951 al 1969 lavora presso il Policlinico di Modena, per poi ritornare nella natia Pavia per dirigere l'istituto di patologia medica e clinica medica.\nL'attivit\u00e0 di ricerca.\nStorti \u00e8 stato tra i primi scienziati a classificare la leucemia tra le neoplasie, alla fine degli anni quaranta. In tale periodo, infatti, tale patologia era considerata un processo di natura iperplastica.\nPer combattere il linfoma di Hodgkin, esegue il trapianto di midollo osseo autologo, per primo in Italia."}
{"id": "5922455", "revid": "21880", "url": "https://it.wikipedia.org/wiki?curid=5922455", "title": "Sterna bergii", "text": ""}
{"id": "5922457", "revid": "2159671", "url": "https://it.wikipedia.org/wiki?curid=5922457", "title": "Borgo Molara", "text": "Borgo Molara, o pi\u00f9 comunemente la Molara, \u00e8 una localit\u00e0 del comune di Palermo. Si trova alle porte della citt\u00e0, nell'estesa area collinare fra Palermo e Monreale.\nIl territorio era originariamente chiamato Pietra Molara per le numerose cave di pietra, dalle quali si estraeva il materiale per costruire le macine dei mulini. Successivamente Biagio De Spucches l'appell\u00f2 Terra del Giglio, dallo stemma della sua famiglia. Nel 700, dai duchi de Spucches, furono costruite 3 cartiere nella zona e fu eretta una chiesa in piazza Molara, oggi parrocchia, dedicata a Maria Addolorata.\nLa zona non \u00e8 stata vittima del sacco di Palermo, pertanto non sono presenti grandi palazzi ed edifici popolari. Tuttavia dagli anni '60 ad oggi il quartiere \u00e8 stato vittima di abusivismo edilizio, con la costruzione di abitazioni di 2-3 piani, ville, villette a schiera e piccoli residence/condomini che oggi si affiancano alle pi\u00f9 antiche abitazioni di borgata.\nIl quartiere \u00e8 connesso alla rete di trasporto pubblico tramite le linee bus AMAT 364 (Parcheggio Basile - Aquino) e 380 (Parcheggio Basile - Molara)"}
{"id": "5922464", "revid": "253269", "url": "https://it.wikipedia.org/wiki?curid=5922464", "title": "Aaron Abrams", "text": "Biografia.\nHa frequentato la DePaul Theatre School, dove ha ricevuto un \"Bachelor of Fine Arts\" in recitazione nel 2001. Successivamente ha avviato la sua carriera come interprete cinematografico e televisivo; ha fatto il suo debutto professionale con una piccola parte nel film \"Matrimonio impossibile\" del 2003. In seguito ha ottenuto piccoli ruoli in film come \"\", \"Cinderella Man - Una ragione per lottare\" e il film per famiglie \"Capitan Zoom - Accademia per supereroi\". In ambito televisivo ha avuto ruoli ricorrenti nelle serie televisive \"The State Within - Giochi di potere\" e \"Runaway - In fuga\".\nNel 2007 debutta come sceneggiatore e produttore, oltre ad essere interprete, del film \"Young People Fucking\". Il film ha ottenuto diversi riconoscimenti, tra cui il premio come miglior sceneggiatura ai Canadian Comedy Awards. Nel 2008 recita nel film \"Flash of Genius\" e l'anno seguente in \"Amelia\". Ha poi partecipato alle serie televisive \"Rookie Blue\" e \"The L.A. Complex\", di quest'ultima \u00e8 stato anche co-produttore esecutivo e sceneggiatore di alcuni episodi. \nNel 2011 ha lavorato come produttore consulente per la sitcom animata \"Bob's Burgers\". Ha preso parte ad alcuni film indipendenti, come \"Take This Waltz\" e \"Closet Monster\". Dal 2013 al 2015 fa parte del cast della serie televisiva della NBC \"Hannibal\". Nella serie, Abrams interpreta il ruolo dell'agente speciale della scientifica Brian Zeller, un personaggio ricorrente nella prima stagione poi promosso a fisso nelle successive due stagioni."}
{"id": "5922469", "revid": "1573940", "url": "https://it.wikipedia.org/wiki?curid=5922469", "title": "Chiesa di Santa Maria Maddalena (Fontanellato)", "text": "La chiesa di Santa Maria Maddalena \u00e8 un luogo di culto cattolico dalle forme romaniche situato in strada di Gazzolo a Cerro di Toccalmatto, piccola frazione di Fontanellato, in provincia e diocesi di Parma.\nStoria.\nLa \"domus\" di Cerro di Toccalmatto fu edificata intorno al 1160 dai cavalieri Templari, a presidio di un guado sul torrente Rovacchia, su un terreno loro donato dai marchesi Pallavicino.\nIl complesso era costituito dalla piccola cappella, da un ospedale, dalla residenza del commendatore e da edifici con funzioni agricole; originariamente la \"mansio\" di San Tommaso Becket di Cabriolo, non lontana da Borgo San Donnino, dipendeva dalla \"domus\", prima di staccarsene definitivamente nel secolo successivo.\nRisale al 1230 il primo documento che attesti l'esistenza della \"ecclesia-domus de Cerro\", dedicata all'epoca a san Giacomo, che pare sia stata sede verso la fine del XII secolo del Capitolo provinciale dell'Ordine, come testimoniato nel processo di Firenze contro i templari del 1312 da fra Lanfranco di Fiorenzuola. La \"domus\" fu data allora \"in commendam\" ai Cavalieri dell'Ordine dell'Ospedale di San Giovanni di Gerusalemme, divenuti in seguito cavalieri di Malta.\nNel 1530 la piccola cappella e la vicina residenza furono restaurate per volere dell'imperatore del Sacro Romano Impero Carlo V d'Asburgo, che vi sost\u00f2 e probabilmente scelse di intitolare il luogo di culto ai santi Cornelio e Cipriano.\nPoco si sa di quanto avvenne in seguito; come nel caso di Cabriolo, probabilmente i cavalieri di Malta furono costretti ad abbandonare Cerro di Toccalmatto agli inizi del XIX secolo, a causa delle soppressioni napoleoniche degli ordini religiosi, e ci\u00f2 che restava degli edifici fu alienato a privati.\nSuccessivamente la chiesa fu reintitolata a santa Maria Maddalena. Il tempio rimase aperto al culto fino al 1960 circa, poi cadde in disuso e fu completamente chiuso intorno al 1980. Abbandonato, fu probabilmente utilizzato per celebrare alcuni riti satanici, finch\u00e9 nel 2006 la famiglia proprietaria lo don\u00f2 ai Templari Cattolici d'Italia, che si occuparono dei restauri dell'edificio, completati intorno al 2009.\nDescrizione.\nLa piccola chiesa, posizionata di fronte al ponte sul torrente Rovacchia, si sviluppa su un impianto a navata unica, con ingresso a ovest e abside a est.\nLa semplice facciata a capanna, interamente rivestita in laterizio come il resto dell'edificio, \u00e8 caratterizzata dal portale centrale d'ingresso ad arco a tutto sesto, sovrastato da una finestrella a forma di croce greca; ai lati due lesene delimitano il prospetto. Al termine del fianco destro si erge un piccolo campanile a vela.\nAll'interno, raggiungibile scendendo alcuni gradini, la navata \u00e8 coperta da un soffitto a capriate lignee, recuperate durante i restauri, mentre le pareti sono intonacate e scandite da lesene; due piccole finestre rettangolari sono poste lateralmente, mentre altre due aperture sono collocate sui fianchi dell'abside, con paramento in mattoni. Sul presbiterio, leggermente rialzato rispetto alla navata, \u00e8 posizionato il massiccio altare maggiore, anch'esso restaurato nel 2009.\nAccanto alla chiesa, il fabbricato oggi adibito a fattoria costituisce l'unico altro residuo dell'antico complesso templare; all'interno della residenza \u00e8 conservato un camino in stile barocco, che riporta sulla mensola l'iscrizione: \"Ill. et multum Rev. Dominus Commendatarius frater Nicolaus de la Marra\"; l'epigrafe rappresenta la sola testimonianza ancora conservata del periodo melitense."}
{"id": "5922490", "revid": "339392", "url": "https://it.wikipedia.org/wiki?curid=5922490", "title": "Kaaba", "text": ""}
{"id": "5922495", "revid": "767487", "url": "https://it.wikipedia.org/wiki?curid=5922495", "title": "Mercedes-Benz Arena (Shanghai)", "text": "La Mercedes-Benz Arena \u00e8 un impianto riservato ad eventi sportivi e d'intrattenimento vario situato in Shanghai, popolosa citt\u00e0 della Cina. Sotto la propriet\u00e0 di AEG, l'arena ospita annualmente diversi eventi di rilevante importanza."}
{"id": "5922497", "revid": "729019", "url": "https://it.wikipedia.org/wiki?curid=5922497", "title": "Sci alpino agli VIII Giochi olimpici invernali - Discesa libera maschile", "text": "La competizione della discesa libera maschile di sci alpino agli VIII Giochi olimpici invernali si \u00e8 svolta il giorno 22 febbraio 1960 sullo pista dello \"Squaw Peak\" a Squaw Valley."}
{"id": "5922499", "revid": "76963", "url": "https://it.wikipedia.org/wiki?curid=5922499", "title": "\u00c9lisabeth Lebovici", "text": "Biografia.\n\u00c9lisabeth Lebovici \u00e8 la figlia dello psichiatra e psicanalista francese Serge Lebovici. Ha compiuto i suoi studi a Parigi e a New York, dove ha seguito l'Independent Study Program del Whitney Museum of American Art. Nel 1983 ha discusso una tesi sul seguente argomento: \"L'Argent dans le discours des artistes am\u00e9ricains, 1980-81\" all'Universit\u00e0 Paris X. Nel 1991, entra a far parte della redazione del giornale \"Lib\u00e9ration\" per il quale lavora fino al 2006. In precedenza era stata capo-redattrice della rivista \"Beaux Arts magazine\" e aveva anche collaborato ad \"artpress\". Dal 2006 coorganizza il seminario \"Something You Should Know: artistes et producteurs\" alla scuola EHESS, a Parigi. Si interessa in modo particolare alle questioni di genere e di sessualit\u00e0, cos\u00ec come alle relazioni fra femminismo, teoria queer, storia dell'arte e arte contemporanea. \n\u00c9lisabeth Lebovici \u00e8 autrice di numerose monografie di artisti contemporanei e organizza dei corsi d'insegnamento all'EHESS. \u00c8 una militante dei diritti degli omosessuali."}
{"id": "5922501", "revid": "155634", "url": "https://it.wikipedia.org/wiki?curid=5922501", "title": "Taipei Arena", "text": "La Taipei Arena \u00e8 un impianto riservato ad eventi sportivi e d'intrattenimento vario situato in Taipei, capitale della repubblica Taiwan. Si pu\u00f2 accedere dalla stazione cittadina. Fra gli ultimi concerti tenuti, spicca il costoso show di Madonna avvenuto nel febbraio 2016 ed incluso nel suo \"Rebel Heart Tour\"."}
{"id": "5922530", "revid": "132266", "url": "https://it.wikipedia.org/wiki?curid=5922530", "title": "Shortfin Barracuda", "text": "Il progetto di sottomarino SMX-Ocean della DCNS fu presentato nell'ottobre 2014 in occasione del salone \"Euronaval\". Questo disegno discende direttamente dal \"programma Barracuda\" che ha dato la nascita alla . \nNel 2016 tale progetto fu selezionato dall'Australia nel quadro del programma \"SEA1000\" col nome di Shortfin Barracuda Block 1A salvo poi essere annullato nel 2021 a causa degli enormi ritardi dello stesso.\nFuture Submarine Programme.\nNel 2007, il governo australiano annuncia il Future Submarine Program (SEA1000) per la sostituzione dei sottomarini della \u2013 6 sottomarini entrati in servizio tra il 1996 e il 2003 \u2013 derivati dalla , della quale sono una versione \"ingrandita\".\nNel 2009, il \"Defending Australia in the Asia Pacific Century: Force 2030\" stabilisce che questi 6 sottomarini saranno sostituiti da 12 nuovi sottomarini, di un tonnellaggio di almeno 4.000 tonnellate, capaci di lanciare (anche in immersione) missili da crociera antinave e verso la terraferma e capaci di svolgere missioni di sorveglianza e \"intelligence\".\nI sottomarini presi in considerazione per questa selezione furono:\nIl 26 aprile 2016, il primo ministro australiano Malcolm Turnbull annuncia ufficialmente, davanti ai cantieri navali di Adelaide, che 12 Shortfin Barracuda saranno costruiti in Australia, dalla DCNS Australia \u2013 una sussidiaria della DCNS \u2013, per sostituire la .\nIl 13 dicembre 2018, la Royal Australian Navy annunci\u00f2 l\u2019accordo con Naval Group per l\u2019acquisizione di sottomarini che sarebbe stata denominata classe Attack (dal nome dell\u2019unit\u00e0 capofila HMAS \"Attack\"). Tuttavia, tale accordo \u00e8 stato unilateralmente rescisso dall\u2019Australia il 15 settembre 2021 con l\u2019annuncio della creazione dell\u2019AUKUS."}
{"id": "5922541", "revid": "80456073", "url": "https://it.wikipedia.org/wiki?curid=5922541", "title": "Prospero Publicola Santacroce", "text": ""}
{"id": "5922544", "revid": "287204", "url": "https://it.wikipedia.org/wiki?curid=5922544", "title": "Gen\u00e8ve Warriors", "text": "I Gen\u00e8ve Warriors sono stati una squadra svizzera di flag football di Ginevra militante in NSFL, fondata nel 2007 e chiusa nel 2012.\nHanno vinto 4 NSFL Flag Bowl."}
{"id": "5922549", "revid": "1280578", "url": "https://it.wikipedia.org/wiki?curid=5922549", "title": "Castello di Wressle", "text": "Il castello di Wressle sorge non lontano dall'omonimo villaggio nell'East Riding of Yorkshire. Costruito attorno al 1390 da Thomas Percy, I conte di Worcester \u00e8 attualmente in rovina e non visitabile.\nIl castello originariamente si sviluppava tutto intorno a un cortile centrale, ad ogni angolo sorgeva una torre e vi si accedeva da un corpo di guardia nel muro est in direzione del villaggio. Dopo che Thomas Percy venne giustiziato per essersi ribellato contro Enrico IV d'Inghilterra il castello pass\u00f2 nelle mani della corona e a loro rimase, salvo brevi periodi in cui venne dato in concessione ad altri, fino al 1471 quando torn\u00f2 ai Percy. Henry Algernon Percy, V conte di Northumberland ristruttur\u00f2 sia il castello che i giardini riportando entrambi entro gli standard delle propriet\u00e0 regali. Incastonato in panorami ornamentali con tre giardini, due coevi alla costruzione e uno pi\u00f9 tardo, Wressle venne concepito come una dimora d'alto rango e non come una fortezza tanto che non vide mai un assedio. Durante la guerra civile inglese fu tenuto dal Parlamento che fra il 1646 e il 1650 lo demol\u00ec parzialmente e nel 1796 un incendio contribu\u00ec a dare il colpo di grazia. Attualmente quel che resta degli edifici \u00e8 limitata alla parte meridionale delle mura.\nLa storia.\nNel tardo Medioevo i Percy erano fra le quattro famiglie pi\u00f9 importanti che avessero terre nello Yorkshire e durante il XIV secolo le loro braccia si estesero fin nel Northumberland. I Percy entrarono in possesso del maniero di Wressle nel 1364 anche se il castello venne costruito solo una tentina d'anni dopo e la sua prima menzione risale al 1402. Dal 1390 Thomas Percy pass\u00f2 una decina d'anni all'estero sia come soldato che come diplomatico, riusc\u00ec a passare indenne attraverso il crollo del regno di Riccardo II d'Inghilterra per entrare in quello di Enrico IV d'Inghilterra e il castello venne costruito in modo che potesse riflettere il suo status.\nNel tempo tuttavia il legame fra i due inizi\u00f2 a deteriorarsi, anche per motivi economici e quando, nel 1403, il nipote di Thomas, Henry Percy, si ribell\u00f2 egli decise di appoggiarlo. La ribellione culmin\u00f2 nella battaglia di Shrewsbury, Thomas venne catturato e le sue propriet\u00e0, incluse Wressle, vennero confiscate dalla corona a seguito della sua esecuzione avvenuta il 23 luglio. Da quel momento fino al 1471 il castello rimase per lo pi\u00f9 alla corona salvo qualche breve periodo in cui il sovrano in carica decideva di donarlo a qualcuno di fidato per qualche tempo. In quell'anno infine Wressle torn\u00f2 ai Percy nella persona di Henry Percy, IV conte di Northumberland e suo figlio Henry Algernon Percy, V conte di Northumberland intraprese grandi lavori di restauro sia all'interno che all'esterno. Di questo periodo \u00e8 il \"The Northumberland Household Book\" dove, nel dettaglio, vengono descritte le attivit\u00e0 giornaliere di Wressle e del castello di Leconfield un testo usato dagli storici per studiare l'andamento dei castelli dell'epoca.\nIl V conte mor\u00ec al castello nel 1527 e venne succeduto dal figlio Henry Percy, VI conte di Northumberland, una decina di anni dopo prese vita il Pellegrinaggio di Grazia un movimento popolare sorto nel regno di Enrico VIII d'Inghilterra che metteva radici, fra le altre cose, fra coloro che erano contrari alla Dissoluzione dei monasteri in Inghilterra. Nello Yorkshire il movimento fu sotto la guida di Robert Aske che chiese aiuto ai Percy ed egli viaggi\u00f2 fino a Wressle per chiedere al VI conte, allora malato, di unirsi a loro. Dopo un iniziale tentennamento egli acconsent\u00ec ad appoggiare i ribelli e quando mor\u00ec nel 1537 il fratello superstite non pot\u00e9 ereditare perch\u00e9 in carcere per il ruolo avuto nella rivolta. La corona prese di nuovo possesso di Wressle ed Enrico VIII lo visit\u00f2 tre volte. Nel 1540 l'antiquario John Leland vi si rec\u00f2 ed \u00e8 a lui che dobbiamo i primi resoconti sui giardini che siano giunti fino a noi.\nI Roundhead ne presero il controllo durante la Guerra civile inglese e fu gravemente danneggiato, i danni vennero calcolati di circa 1.000\u00a0\u00a3 solo per le riparazioni, nel periodo 1646-1650 il castello venne demolito parzialmente per renderlo inutilizzabile, un danneggiamento che riguard\u00f2 soprattutto i parapetti. Due anni dopo Algernon Percy, X conte di Northumberland ebbe l'ordine di abbattere tutto tranne l'ala sud del castello ed ebbe il permesso di usare quanto restava come residenza di campagna, \u00e8 probabile, per altro, che i danni si siano estesi anche ai giardini circostanti.\nFino alla met\u00e0 del XVIII secolo il castello rimase ai Percy per poi finire alla famiglia del Conte di Egremont quando vennero ereditati da Elizabeth Seymour, II baronessa Percy, che assunse il cognome Percy oltre al titolo di Duchessa di Northumberland.\nIl castello venne quindi occupato da un Mezzadro il quale il 19 febbraio del 1796 caus\u00f2 un incendio che distrusse quanto restava degli edifici ancora in piedi mentre tentava di ripulire il camino. Egli rimase comunque sul posto e nel 1810 circa venne costruita la fattoria che esiste ancora oggi, gi\u00e0 dal 1880 il castello venne ricoperto parzialmente dall'edera, nel 1957 lo compr\u00f2 la famiglia Falkingham cui appartiene ancora oggi.\nAttualmente il castello \u00e8 un Monumento classificato di primo grado, attualmente fra le rovine si distinguono i resti di un fossato e di qualche pezzo del castello, quel che resta delle due torri dell'ala sud e i resti di un edificio che si crede fungesse da panificio.\nSecondo l'Historic England i primi lavori archeologici presero il via nel 1993, sei anni dopo il castello era cos\u00ec malandato da essere incluso nel registro degli Heritage at Risk. Diverse associazioni fra cui l'Historic England e la Natural England misero insieme una cifra ingente per i lavori di restauro e nel 2015 il castello venne rimosso dalla lista degli edifici a rischio.\nArchitettura e giardini.\nCastello nato a base quadrangolare Wressle aveva un cortile centrale ed una torre posta ad ogni angolo, sul lato est v'era il corpo di guardia posto in un edificio a cinque piani. Andando in senso orario da nord verso est v'era la torre del Conestabile (dove appunto viveva il conestabile del castello), la torre della Cappella, la torre del Lord e la torre delle Cucine. Opposto al corpo di guardia, nell'ala ovest si trovava la Great Hall oltre che la torre del Lord, i lati sud ed ovest erano quindi adibiti ad ospitare sia gli ospiti che i proprietari del castello. Le similitudini architettoniche con il castello di Sheriff Hutton, di Bolton e Lumley suggeriscono che siano tutti stati costruiti nell'ultimo quarto del XIV secolo. Un'ulteriore prova sarebbe il fatto che l'architetto dell'epoca John Lewyn lavor\u00f2 per diverse propriet\u00e0 dei Percy compresi il castello di Warkworth e quello di Lumley e tutte presentano similitudini fra loro. Si crede quindi che Wressle e Lumley siano stati progettati dalla stessa persona stanti le somiglianze fra di loro.\nL'omonimo villaggio di Wressle \u00e8 ben pi\u00f9 antico del castello tanto che si trova gi\u00e0 nel Domesday Book e il castello sorge sulla parte ovest del villaggio a ridosso di una delle sue strade principali che attraversano Wressle. Quello che \u00e8 difficile \u00e8 stabilire se prima della costruzione del castello la zona fosse gi\u00e0 infeudata o meno.\nI giardini furono costruiti insieme al castello, i documenti indicano che dal XV secolo a Wressle v'erano due giardini entrambi posti a sud del castello stesso, uno si collocava probabilmente fra il fossato sud e il castello (Giardino del Fossato) e l'altro a sud del fossato (Giardino Vecchio). Fra il 1472 e il 1517 si costru\u00ec un terzo giardino (Giardino Nuovo) nella parte nord, il Nuovo e il Vecchio insieme coprivano un'area di circa 1 acro l'uno. Se il primo aveva a delimitarlo un muro di mattoni il secondo era invece racchiuso dentro un piccolo fossato, nel Vecchio si trovavano frutteti oltre che sentieri dove poter camminare o giocare a bowling un passatempo molto in voga nella nobilt\u00e0 del XVI secolo. L\u00ec si trova anche un edificio del XV secolo, a due piani, chiamato \"School House\", dove il V conte amava recarsi a leggere.\nA ridosso dell'angolo sud-ovest del fossato venne eretto un edificio per ospitare i banchetti, costruito nel XV secolo gi\u00e0 nel 1577 versava in grave stato di abbandono. Aree acquitrinose vennero poste a sud ed est del castello ad imitazione dei \"mere\" laghi ampi e poco profondi, v'erano anche due stagni per la pesca la cui datazione \u00e8 incerta. Durante i suoi giorni di gloria nel XVI secolo i giardini, che erano stati rinnovati insieme agli interni, potevano probabilmente rivaleggiare con le propriet\u00e0 della corona."}
{"id": "5922552", "revid": "438678", "url": "https://it.wikipedia.org/wiki?curid=5922552", "title": "Scooby-Doo! Crociera sulla Luna", "text": "Scooby-Doo - Crociera sulla Luna (\"Scooby-Doo! Moon Monster Madness\") \u00e8 un film di animazione del 2015, diretto da Paul McEvoy, basato sui personaggi di Scooby-Doo.\nProdotto dalla Warner Bros. Animation, \u00e8 stato distribuito negli Stati Uniti il 17 febbraio 2015, mentre in Italia \u00e8 andato in onda in prima TV su Boomerang il 29 aprile 2016.\nTrama.\nLa gang vince i biglietti per partecipare alla spedizione sperimentale nello spazio della prima astronave da crociera a cui si unisce un gruppo di personaggi celebri ed eccentrici che, insieme alla squadra, saranno presi alla sprovvista dall'apparizione di un mostruoso alieno, il quale pare voler sabotare la spedizione."}
{"id": "5922572", "revid": "484362", "url": "https://it.wikipedia.org/wiki?curid=5922572", "title": "Johann Sebastian Bach (pittore)", "text": "Biografia.\nEra figlio del compositore Carl Philipp Emanuel Bach e nipote del compositore Johann Sebastian Bach.\nBach nacque a Berlino. Studi\u00f2 sotto Adam Friedrich Oeser a Lipsia. Nel mese di maggio 1773, si trasfer\u00ec a Dresda, e nel febbraio 1776 ad Amburgo, dove il padre era direttore di Musica. Nel settembre 1776 intraprese un viaggio di studio a Roma, dove si ammal\u00f2 gravemente subito dopo il suo arrivo nel mese di febbraio 1777, e mor\u00ec nel 1778.\nBach ha disegnato principalmente paesaggi idilliaci, brulicanti di persone. Le sue opere mostrano l'influenza di Salomon Gessner. Verso la fine della sua vita si rivolse a rappresentazioni di persone, dando vita a scene storiche e mitologiche. Fece vignette e illustrazioni di opere di Gottlieb Wilhelm Rabener e di Christian Felix Wei\u00dfe.\nNella sua epoca era particolarmente noto come artista. Collezioni delle sue opere sono a Coburgo, Dresda, Amburgo, Lipsia e Vienna."}
{"id": "5922575", "revid": "1854255", "url": "https://it.wikipedia.org/wiki?curid=5922575", "title": "Marvel Future Fight", "text": "Marvel Future Fight \u00e8 un videogioco del 2015, sviluppato e pubblicato dalla Netmarble Games, che ha per protagonisti gran parte dei supereroi e criminali dell'universo Marvel, compresi i Vendicatori, gli X-Men, i Fantastici Quattro, i Guardiani della Galassia e gli Inumani.\nTrama.\nIn un prossimo futuro le varie dimensioni incominciano a collassare. Per evitare tutto questo, Nick Fury, ormai morente, invia nel passato Jocasta, la sua aiutante robotica, con il compito di istruire il giocatore e formare una squadra di supereroi che fermi quello che sta succedendo. Dopo aver ottenuto Capitan America, Iron Man e Vedova Nera, il giocatore dovr\u00e0 affrontare Ultron, il primo nemico, che ha appena attaccato la Stark Tower. Una volta sconfitto, Ultron fugge portando con s\u00e9 Jemma Simmons, una dipendente della Stark Tower, studiosa di dimensioni alternative. La squadra dovr\u00e0 cos\u00ec salvarla dall'organizzazione criminale A.I.M., che ormai le ha gi\u00e0 rubato tutte le ricerche. Steve, Tony e Natasha, con l'aiuto di Jocasta e Jemma, dovranno per questo trovare M.O.D.O.K., il capo dell'A.I.M. Una volta trovato, dopo aver affrontato numerosi supereroi provenienti da altre dimensioni, scoprono che il dispositivo, funzionante a ISO-8, gli \u00e8 stato rubato dal Teschio Rosso. Gli eroi partono cos\u00ec alla sua ricerca, supportati anche dallo S.H.I.E.L.D. Sconfitta la Mano, Ultron e per ultimo Teschio Rosso con l'Hydra, il dispositivo va fuori controllo, rischiando di distruggere tutte le dimensioni. Gli eroi dovranno cos\u00ec affrontare e sconfiggere tutte le loro versioni alternative del futuro e grazie all'aiuto di Jocasta e M.O.D.O.K., riusciranno a salvare il mondo e tutte le dimensioni.\nIn seguito una squadra dello S.H.I.E.L.D., formata da Phil Coulson, Daisy Johnson e Melinda May, supportata da Sif, dovr\u00e0 sconfiggere gli Inumani guidati da Raina, che stanno per causare un altro disastro dimensionale. Lo S.H.I.E.L.D. riuscir\u00e0 nel suo intento, distruggendo la base artica di Raina, grazie anche al supporto del pentito Lincoln Campbell.\nModalit\u00e0 di gioco.\nNel gioco sono presenti diverse modalit\u00e0, in ognuna delle quali \u00e8 possibile ottenere diverse ricompense, utilizzabili per il potenziamento dei propri eroi.\nPersonaggi.\nPersonaggi giocabili.\n\"Lista aggiornata a marzo 2020 (versione 5.9.0)\"\nPersonaggi Originali.\nSono personaggi non canonici apparsi nei fumetti solo successivamente al loro inserimento nel gioco, creati da NetMarble in collaborazione con la Marvel."}
{"id": "5922576", "revid": "1498348", "url": "https://it.wikipedia.org/wiki?curid=5922576", "title": "Las Gonz\u00e1lez", "text": "Las Gonz\u00e1lez \u00e8 una telenovela venezuelana del 2002 trasmessa da Venevisi\u00f3n."}
{"id": "5922587", "revid": "481666", "url": "https://it.wikipedia.org/wiki?curid=5922587", "title": "The Engagement Ring", "text": ""}
{"id": "5922590", "revid": "251174", "url": "https://it.wikipedia.org/wiki?curid=5922590", "title": "Tamara Lunger", "text": "Biografia.\nDi origine altoatesina, figlia di Hansj\u00f6rg Lunger, inizi\u00f2 la sua attivit\u00e0 atletico-alpina a 16 anni. Residente a Cornedo all'Isarco, nel 2003 partecip\u00f2 per la prima volta alla competizione \"Vertical Race\" a San Martino di Castrozza. Il 23 maggio 2010 divenne la donna pi\u00f9 giovane a raggiungere la vetta del Lhotse usando ossigeno supplementare. Il 26 luglio 2014 scal\u00f2 il K2. Il 26 febbraio 2016 inizi\u00f2, in occasione della prima ascensione invernale del Nanga Parbat, la sua scalata dall'ultimo campo verso la vetta. Mentre i suoi compagni di cordata, ossia il bergamasco Simone Moro, il basco Alex Txikon ed il pakistano Ali Sadpara, giunsero fino alla cima di questo ottomila, Tamara Lunger dovette fermarsi a 70 metri dalla cima per problemi di salute dovuti allo scarso periodo di acclimatamento che la mise in difficolt\u00e0. Nel 2020, durante un tentativo in invernale del Gasherbrum I, il suo compagno di cordata Simone Moro fin\u00ec in un crepaccio a testa in gi\u00f9: Tamara Lunger riusc\u00ec a salvarlo, riportando nell'azione alcune ferite alla mano."}
{"id": "5922593", "revid": "767487", "url": "https://it.wikipedia.org/wiki?curid=5922593", "title": "Closet Monster (film)", "text": "Closet Monster \u00e8 un film del 2015 scritto e diretto da Stephen Dunn.\nIl film ha vinto il premio come miglior film canadese al Toronto International Film Festival 2015. Il titolo del film, letteralmente \"Il mostro nell'armadio\", fa riferimento ai vestiti nell'armadio della madre del protagonista, che lo ha abbandonato quando era piccolo.\nTrama.\nOscar Madly \u00e8 un adolescente creativo e sessualmente confuso, al suo ultimo anno di liceo in una piccola citt\u00e0 canadese, che sogna di diventare make-up artist. Oscar porta i segni di traumi infantili, segnati dal divorzio dei genitori, un padre infantile ed omofobo e una madre che ha abbandonato la famiglia. Trova conforto dai momenti pi\u00f9 difficili estraniandosi dal mondo e confidandosi solamente con il suo criceto Buffy. L'incontro con il ribelle Wilder cambier\u00e0 la sua vita, facendogli iniziare un percorso alla scoperta di se stesso, superando i dolori e i traumi infantili, verso l'accettazione della sua omosessualit\u00e0.\nProduzione.\nIl film \u00e8 stato girato a Saint John's, nella provincia di Terranova e Labrador, Canada. Il film \u00e8 prodotto dalle case di produzione Rhombus Media e Best Boy Entertainment. \u00c8 stato finanziato e prodotto con la partecipazione di Telefilm Canada, Newfoundland &amp; Labrador Film Development Corporation, The Harold Greenberg Fund e Rogers Telefund.\nDistribuzione.\nIl film \u00e8 stato presentato in anteprima al Toronto International Film Festival 2015. Successivamente \u00e8 stato presentato in altri festival cinematografici internazionali, tra cui Festival del cinema di Stoccolma. In Italia \u00e8 stato presentato alla Festa del Cinema di Roma 2015 e al Torino Gay &amp; Lesbian Film Festival 2016."}
{"id": "5922597", "revid": "606039", "url": "https://it.wikipedia.org/wiki?curid=5922597", "title": "Can f 1", "text": "Il Can f 1 \u00e8 l'allergene pi\u00f9 importante del cane.\nSi tratta di una lipocalina e viene secreta dalla ghiandole di von Ebner (localizzate sulla lingua) del cane. Presente nella saliva, attraverso il leccamento viene depositato sul pelo e sulla pelle del cane. A questo allergene, resistente al calore e al lavaggio del cane, sono attribuiti il maggior numero dei casi di allergie \"al pelo del cane\"."}
{"id": "5922603", "revid": "767487", "url": "https://it.wikipedia.org/wiki?curid=5922603", "title": "The Engagement Ring (film 1912)", "text": "The Engagement Ring \u00e8 un cortometraggio muto del 1912 diretto da Mack Sennett.\nTrama.\nI due corteggiatori di Alice comperano ognuno un anello di fidanzamento per la ragazza: il ricco lo paga in contanti, il povero deve ricorrere alle rate. Sar\u00e0 aiutato da un incidente che gli capita, quando viene investito da una macchina: il denaro che ne ricava, gli servir\u00e0 per l'anello e per la sua proposta di matrimonio.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 151 metri - usc\u00ec nelle sale cinematografiche USA l'11 marzo 1912. In Venezuela venne tradotto letteralmente come \"El anillo de compromiso\".\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"A Spanish Dilemma\".\nNon si conoscono copie ancora esistenti della pellicola che viene considerata presumibilmente perduta."}
{"id": "5922604", "revid": "767487", "url": "https://it.wikipedia.org/wiki?curid=5922604", "title": "Catherine Malandrino", "text": "Biografia.\nNata da genitori di origine italiana, Catherine cominci\u00f2 ad interessarsi alla moda sin dall'infanzia, ispirata in particolare da un capo firmato da Yves Saint Laurent. Diplomata all'istituto privato ESMOD di Parigi, negli anni '80 e '90 lavor\u00f2 per varie maison quali Doroth\u00e9e Bis, Louis F\u00e9raud, Emanuel Ungaro, Et Vous e Diane von F\u00fcrstenberg. Nel 1998 esord\u00ec con la sua prima collezione a New York; nello steso anno apr\u00ec il suo primo negozio monomarca nel quartiere di SoHo.\nVita privata.\nCatherine \u00e8 sposata col manager Bernard Aidan dal 1998 e ha due figli, Aleda e Oscar.\nMarchio.\nIl marchio comprende tre linee (\"Catherine Malandrino\", \"Catherine Malandrino Black Label\" e \"Catherine by Catherine Malandrino\"), cinque negozi monomarca e vari stand in diversi negozi. Il brand \u00e8 stato ceduto nel 2013 alla Bluestar Alliance."}
{"id": "5922622", "revid": "287204", "url": "https://it.wikipedia.org/wiki?curid=5922622", "title": "Tennis d'amor", "text": "Tennis d'amor \u00e8 il quinto album in studio de I Camillas pubblicato il 27 aprile 2016 da I Dischi di Plastica.\n\u00c8 stato realizzato in collaborazione con Giuseppe Genna e Mina Suzuki."}
{"id": "5922623", "revid": "404338", "url": "https://it.wikipedia.org/wiki?curid=5922623", "title": "Pavel Sergeevi\u010d Gra\u010d\u00ebv", "text": ""}
{"id": "5922638", "revid": "1000891", "url": "https://it.wikipedia.org/wiki?curid=5922638", "title": "Festival di Venezia 2016", "text": ""}
{"id": "5922639", "revid": "83531", "url": "https://it.wikipedia.org/wiki?curid=5922639", "title": "Giro dei Paesi Baschi 1997", "text": "Il Giro dei Paesi Baschi 1997, trentasettesima edizione della corsa, si svolse dal 7 al 11 aprile 1997 su un percorso di 852,5 km ripartiti in cinque tappe (l'ultima suddivisa in 2 semitappe). Fu vinto da Alex Z\u00fclle, davanti a Laurent Jalabert e Marco Pantani.\nCollegamenti esterni.\nhttp://autobus.cyclingnews.com/results/archives/apr97/vasco97.html"}
{"id": "5922654", "revid": "767487", "url": "https://it.wikipedia.org/wiki?curid=5922654", "title": "A Spanish Dilemma", "text": "A Spanish Dilemma \u00e8 un cortometraggio muto del 1912 diretto da Mack Sennett.\nTrama.\nDue fratelli sono entrambi innamorati di una medesima ragazza, che non sa decidersi fra i due. Un amico comune propone dunque diverse sfide per determinare quale dei fratelli dovr\u00e0 avere il sopravvento.\nInizialmente si tratta di pescare la carta pi\u00f9 alta, ma per ben due volte i fratelli pescano la medesima carta. Segue una prova di coraggio, che, di nuovo, finisce alla pari. Si passa allora al duello con le spade; ma prima che la tenzone possa avere un esito definito, le autorit\u00e0 requisiscono le armi ai contendenti. Extrema ratio: una partita a carte. Questa volta uno dei due vince, e si presenta, col fratello, dalla ragazza.\nTroppo tardi, la giovane si \u00e8 finalmente decisa e ha scelto di unirsi all'amico comune.\nProduzione.\nIl film, girato in California, fu prodotto dalla Biograph Company.\n\"A Spanish Dilemma\" (contrassegnato dal n\u00b0 26 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA l'11 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"The Engagement Ring\".\nCopie della pellicola vengono conservate, fra gli altri, negli archivi dell'UCLA, del British Film Institute, e del MoMA di New York.\nIl film \u00e8 stato edito in DVD nel 2011 a cura della Bach Films (insieme ad altri film di Sennett, nel DVD \"Les Pioniers du Burlesque \u2013 Mack Sennett\"), con didascalie francesi."}
{"id": "5922657", "revid": "124123", "url": "https://it.wikipedia.org/wiki?curid=5922657", "title": "Gerrit Pietersz Sweelink", "text": "Biografia.\nFratello del celebre organista Jan Pieterszoon Sweelinck, fece il suo apprendistato nella bottega del pittore sul vetro Jacob Unartz ad Amsterdam, poi verso il 1588-1591 frequent\u00f2 ad Haarlem la bottega di Cornelis Cornelisz, la cui lezione \u00e8 evidente nei suoi disegni.\nLa sua prima opera datata \u00e8 il \"Diluvio\" del 1592. Si trattenne probabilmente qualche anno ad Amsterdam prima di recarsi ad Anversa nel 1594 e di soggiornare diversi anni a Roma per poi stabilirsi definitivamente ad Amsterdam verso il 1600-1601. E in questo ultimo periodo Swellinck dipinse il trittico della \"Adorazione dei pastori\" della famiglia Den Otter, datato 1601 ed ora ad Amsterdam al Museo storico, un'opera monumentale che non manca di notazioni realistiche, all'interno di un caldo cromatismo e di un contrastato luminismo che richiama vagamente il Bassano, mentre i ritratti dei donatori sui laterali vanno riferiti alla tradizione settentrionale di Adrien Thomas Key e Frans Floris."}
{"id": "5922662", "revid": "122962201", "url": "https://it.wikipedia.org/wiki?curid=5922662", "title": "Vileda", "text": "Vileda \u00e8 un'azienda e marchio registrato, che appartiene al Freudenberg Gruppe. Il marchio ebbe il primo brevetto nel 1948 con l'introduzione del \"Panno per vetri Vileda\". Secondo un sondaggio in Germania ha una conoscenza di marca del 97%. I prodotti Vileda sono esportati e fabbricati in 70 Paesi diversi.\nStoria.\nL'origine dell'azienda risale alla acquisizione della conceria \"Heintze &amp; Sammet\" di Weinheim da parte di Carl Johann Freudenberg nel 1849. Nel 1936 viene acquisita l'azienda di Carl Ludwig Nottebohm che produce pelle sintetica. Dopo sviluppi vari viene creato il panno per vetri \"Vileda Fenstertuch\" nel 1948, con cui il marchio riceve il brevetto, con lo slogan \"wie Leder\" (=\"come pelle\"), da cui il nome \"Vileda\".\nNegli anni cinquanta e anni sessanta vengono sviluppati altri prodotti ad uso domestico. Gli sviluppi portarono alla creazione di \"Topfreiniger\" (1965), \"Vileda Wischmop\" (1985) o \"Wischmat\" (1993), guanti (1989) e cura del bucato (2004).\nDal marchio del 1948, anno del brevetto, venne fondata nel 1962 la \"Vileda GmbH\", che divenne poi marchio internazionale negli anni ottanta. Il 13 novembre 1990 la societ\u00e0 \"Freudenberg Haushaltsprodukte K.G.\" diventa Holding del Freudenberg Gruppe con societ\u00e0 controllate in sette Paesi europei.\nI prodotti presenti sul mercato sono lavaggio stoviglie (asciughini e spugne), pulizia pavimenti (Mocio, secchiello), lavanderia, spazzole e scope, guanti (per casa e giardinaggio).\nFatturato.\nLa societ\u00e0 della Freudenberg prodotti per la casa fattura nel ramo Consumer (circa 85% del totale) e Professional (ca. 15%). Nel 2006 il fatturato si aggirava su 626,9 mln di Euro e 650,3 mln di Euro nel 2007 con 2.348 dipendenti."}
{"id": "5922679", "revid": "599013", "url": "https://it.wikipedia.org/wiki?curid=5922679", "title": "Tranvia di Dubai", "text": "La tranvia di Dubai (in arabo \u062a\u0631\u0627\u0645 \u062f\u0628\u064a, \"tar\u0101m dubay\", IPA: ) \u00e8 una tranvia, situata nell'emirato di Dubai, che collega il distretto di Dubai Marina ad Al Sufouh. Lunga 10,6\u00a0km, possiede 11 stazioni, di cui due, \"Jumeirah Lakes Towers\" e \"Dubai Marina\", fungono da interscambio con la linea rossa della metropolitana di Dubai, mentre un'altra, \"Palm Jumeirah\", funge da interscambio con la monorotaia Palm Jumeirah che collega l'omonima isola alla terraferma.\n\u00c8 la prima tranvia fuori dall'Europa ad usare per l'alimentazione la tecnologia \"APS\" dell'Alstom, che con l'aggiunta di una terza rotaia tra i due binari permette di eliminare la linea aerea.\nStoria.\nLa progettazione e la costruzione della linea tranviaria di Dubai furono affidate ad un consorzio internazionale formato da tre imprese: la francese Alstom, la belga Besix e l'americana Parsons. Il progetto venne quindi suddiviso in due fasi.\nI lavori della fase 1, comprendente 11 stazioni per una lunghezza di 10,6\u00a0km, iniziarono nel 2010, ma furono in seguito sospesi a causa di problemi finanziari. La costruzione della linea venne quindi ripresa nel gennaio 2011, con il 30% delle strutture gi\u00e0 realizzate. A met\u00e0 2014, \u00e8 iniziata la fase di test mentre l'apertura al pubblico \u00e8 avvenuta il 12 novembre 2014. I costi della prima fase sono stimati in circa 3,18 miliardi di dirham.\nLa fase 2, ancora in progettazione, comprender\u00e0 invece 8 stazioni per una lunghezza di 4\u00a0km e coprir\u00e0 il percorso dall'attuale capolinea di Al Sufouh fino al Mall of the Emirates, con una diramazione verso Madinat Jumeirah.\nGestione.\nLa gestione della linea \u00e8 affidata alla Serco Group, per conto della Dubai Roads &amp; Transport Authority. Il servizio inizia alle 6:30 del mattino e termina pi\u00f9 o meno all'1:30; il venerd\u00ec, giorno di riposo per i musulmani, il servizio inizia alle 9:00 anzich\u00e9 alle 6:30. La massima frequenza che la linea pu\u00f2 attualmente raggiungere \u00e8 di 6 minuti.\nLa guida dei tram \u00e8 affidata a pi\u00f9 di 80 guidatori qualificati. Per garantire la sicurezza dei passeggeri, ogni guidatore deve sottoporsi all'alcol test, e solo dopo averlo passato pu\u00f2 mettersi alla guida del convoglio. Tutte le vetture sono dotate anche del dispositivo vigilante che ogni guidatore deve schiacciare ogni 3-5 secondi per dimostrare di stare prestando attenzione. Se il guidatore non preme il dispositivo il tram si arresta automaticamente.\nMateriale rotabile.\nLa tranvia di Dubai usa 11 Alstom Citadis 402. Ogni convoglio \u00e8 lungo 44 metri ed ha una capacit\u00e0 massima di 408 passeggeri; la velocit\u00e0 massima \u00e8 di 50\u00a0km/h mentre quella commerciale di circa 20\u00a0km/h. Sono tutti predisposti per l'utilizzo della tecnologia \"Alimentation par le Sol\" o \"APS\" dell'Alstom, l'alimentazione avviene quindi tramite terza rotaia e non attraverso la linea aerea. Questa tecnologia fu utilizzata la prima volta nella rete tranviaria di Bordeaux.\nOgni vettura ha due classi, la Gold Class e la Silver Class, ed esistono anche spazi dedicati solo a bambini e donne. La prima vettura fu presentata a Mattar Al Tayer, presidente della Dubai Roads and Transport Authority, il 14 giugno 2013, presso la fabbrica dell'Alstom situata a La Rochelle."}
{"id": "5922695", "revid": "1543377", "url": "https://it.wikipedia.org/wiki?curid=5922695", "title": "Love and Rockets (fumetto)", "text": "Love and Rockets \u00e8 una serie a fumetti realizzata dai fratelli Gilbert \"Beto\", Jaime e Mario Hernandez negli anni ottanta. Rappresenta una fra le pi\u00f9 premiate serie del fumetto americano e uno delle prime della nascente scena indipendente oltre che una pietra miliare nel fumetto alternativo degli anni '80 e '90.\nStoria editoriale.\nI fratelli Hernandez nel 1981 pubblicarono in proprio una edizione spillata a mano di circa 700 copie del primo numero della serie che nel 1982 spediscono a Gary Groth, direttore editoriale del \"Comics Journal\", per farsela recensire e ottenendo un positivo riscontro tanto che Groth ne propose la pubblicazione per la Fantagraphics che esord\u00ec nel settembre del 1982 ripubblicando il primo numero della serie in un formato pi\u00f9 grande rispetto al classico formato comic book dei fumetti statunitensi.\nLa serie venne cos\u00ec edita dal 1982 al 1996 per cinquanta numeri; all'interno di questa vennero sviluppati diversi filoni narrativi che i fratelli Hernandez portarono avanti indipendentemente l'uno dall'altro. Dopo cinque anni di pausa, nel 2001 i tre fratelli rilanciarono una seconda serie pubblicata per una ventina di numeri. Dal 2008 venne invece pubblicato la terza serie, \"Love and Rockets Vol. III\", un'edizione annuale di cento pagine.\nEdizione italiana.\nLa serie esordisce in Italia nel marzo 1988 sulla rivista antologica \"Comic Art\" della omonima casa editrice con un breve episodio di Gilbert mentre Jaime vi esordir\u00e0 due mesi dopo; in seguito continuer\u00e0 a essere pubblicato sporadicamente fino al 1991. All'inizio degli anni novanta la casa editrice Macchia Nera ne acquis\u00ec i diritti per pubblicare alcuni episodi \"Lupo Alberto Magazine\". A queste edizioni seguiranno il volume \"Love &amp; Rockets\" della serie \"Blue Book\" della Blue Press. In seguito i diritti passano a Magic Press Edizioni che dal 1998 al 2010 pubblic\u00f2 integralmente la saga, con una nuova traduzione e un formato simile all'originale in diciannove volumi che ripropongono in ordine cronologico l'intera serie. Dal 2013 la Panini Comics intraprendere una ristampa integrale dell'opera in formato pi\u00f9 piccolo in due serie: una con i lavori di Jaime (\"Locas\") e l'altra con le opere di Gilbert (\"Palomar\").\nTrama.\n\"Palomar\".\nI fumetti di Gilbert \"Beto\" Hernandez si incentrano principalmente su un villaggio messicano fittizio: \"Palomar\"; le vicende dei suoi abitanti spesso presentano elementi narrativi vicini al realismo fantastico.\nLa serie \u00e8 nota anche come \"Heartbreak Soup\" dal titolo del primo episodio di Gilbert e, in seguito, come \"Luba\" da uno dei personaggi principali della saga.\n\"Locas\".\nLa serie di storie narrate da Jaime Hernandez, prende il nome di \"Hoppers 13\" (\"Hoppers\" o \"Huerta\" \u00e8 il nome di una cittadina immaginaria ispirata a Oxnard, la citt\u00e0 natale dell'autore) e segue le vicende di un gruppo di personaggi dall'epoca in cui sono adolescenti, mentre la scena punk fiorisce nella costa occidentale degli Stati Uniti, fino al presente. La serie \u00e8 nota anche come \"Locas\" (parola che significa \"matte\" in spagnolo) per la peculiarit\u00e0 dei personaggi femminili di Jaime.\nTra i personaggi pi\u00f9 importanti di \"Locas\" ci sono Margarita \"Maggie\" Luisa Chascarrillo e Esperanza \"Hopey\" Leticia Glass, due amiche, a volte amanti, la cui relazione complessa \u00e8 al centro di numerosi episodi.\nImpatto culturale.\nLo scrittore e fumettista Neil Gaiman si considera un ammiratore della serie e la definisce come una delle migliori degli ultimi 35 anni: \u00ab\"I was an enormous fan. I still am. I don\u2019t really understand why the material of Love and Rockets isn\u2019t widely regarded as one of the finest pieces of fiction of the last 35 years. Because it is.\"\u00bb."}
{"id": "5922701", "revid": "1865216", "url": "https://it.wikipedia.org/wiki?curid=5922701", "title": "Antoine Louis Marie de Gramont", "text": "Biografia.\nLa famiglia.\nEra il figlio maggiore di Antoine Adrien Charles de Gramont, brigadiere dell'esercito del re, colonnello del reggimento di fanteria del Delfino, e di sua moglie, Marie Louise de Faoucq, signora di palazzo di Maria Leszczy\u0144ska (1752) e Maria Antonietta (1770-1789).\nLa carriera.\nDurante la rivoluzione francese era capitano delle guardia del corpo del re. Il 16 aprile 1780 ricevette il titolo di Duca di Guiche e nel 1799 successe al cugino come Duca di Gramont. Emigr\u00f2 con la famiglia in Inghilterra, dove entr\u00f2 a far parte del 10th Royal Hussars: era conosciuto semplicemente come \"capitano Gramont\".\nIl duca di Gramont condivise l'esilio del re, fino al 1814. Torn\u00f2 in Francia con il duca di Angoul\u00eame, divenendone il primo aiutante. Riprese poi le funzioni di capitano delle guardie sotto Carlo X.\nDivenne successivamente pari di Francia il 4 giugno 1814, tenente generale l'8 agosto 1814, comandante della 11\u00aa Divisione Militare il 30 settembre 1814. Durante i Cento giorni si ritir\u00f2 in Spagna.\nNel 1818, \u00e8 stato coinvolto con il duca di Mouchy e il principe de Poix in concorso in omicidio colposo commesso sul conte di Saint-Morys.\nAl momento dell'incoronazione di Giorgio IV, \u00e8 stato scelto per rappresentare la Francia come ambasciatore straordinario.\nNel 1823 riprese il suo posto nella Camera dei pari di Francia.\nMatrimonio.\nSpos\u00f2, l'11 luglio 1780, a Versailles, Agla\u00e9 de Polignac (7 maggio 1768 - 30 marzo 1803), figlia di Jules de Polignac. Ebbero tre figli:\nLa morte.\nDopo la rivoluzione del luglio 1830, troppo vecchio per prendere il cammino dell'esilio, prest\u00f2 giuramento al nuovo governo, si ritir\u00f2 a vita privata e rimase nella camera alta fino alla sua morte. Il duca di Gramont mor\u00ec a Parigi, il 28 agosto 1836. Il suo corpo fu sepolto nella cappella del principato di Bidache."}
{"id": "5922702", "revid": "1186766", "url": "https://it.wikipedia.org/wiki?curid=5922702", "title": "Yankovic", "text": ""}
{"id": "5922704", "revid": "767487", "url": "https://it.wikipedia.org/wiki?curid=5922704", "title": "The Girl and Her Trust", "text": "The Girl and Her Trust \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 28 marzo 1912.\nCopia della pellicola viene conservata negli archivi della Library of Congress."}
{"id": "5922709", "revid": "131145", "url": "https://it.wikipedia.org/wiki?curid=5922709", "title": "Monica Niederst\u00e4tter", "text": ""}
{"id": "5922739", "revid": "1543377", "url": "https://it.wikipedia.org/wiki?curid=5922739", "title": "Campionato europeo della montagna 2014", "text": "Il Campionato europeo della montagna 2014, sessantaquattresima edizione della manifestazione organizzata dalla Federazione Internazionale dell'Automobile, si \u00e8 svolta tra l'11 aprile e il 21 settembre 2014 su dodici tappe da disputarsi in altrettanti paesi.\nIl campione uscente, l'italiano Simone Faggioli, dopo i trionfi conseguiti con le vetture Osella, pass\u00f2 alla casa francese Norma e al volante di una M20 FC si aggiudic\u00f2 il suo settimo titolo continentale (il sesto consecutivo) nella \"Categoria II\", vincendo ben 11 gare sulle 12 totali e ottenendo quindi il massimo dei punti disponibili (250). In \"Categoria I\" primeggi\u00f2 invece il macedone Igor Stefanovski su una Mitsubishi Lancer Evo IX di Gr. N.\nClassifiche.\nVenivano scartati i due peggiori risultati ottenuti, di cui uno nelle prime sei gare e uno nelle seconde sei.\nCategoria I.\n\"Tra parentesi i due risultati scartati\"\nCategoria II.\n\"Tra parentesi i due risultati scartati\""}
{"id": "5922740", "revid": "111367335", "url": "https://it.wikipedia.org/wiki?curid=5922740", "title": "Cascina Virolo", "text": "La cascina Virolo \u00e8 una cascina sita nel comune di Mulazzano. Costitu\u00ec un comune autonomo fino al 1841.\nStoria.\nLa cascina Virolo era un antico comune del contado di Lodi, abitato da 90 persone a met\u00e0 del Settecento.\nIn et\u00e0 napoleonica, dal 1809 al 1816, il comune di Virolo fu soppresso e aggregato a quello di Mulazzano; recuper\u00f2 l'autonomia nel 1816 con la costituzione del Regno Lombardo-Veneto. Il 22 gennaio 1841 tuttavia Virolo fu aggregata nuovamente e definitivamente al comune di Mulazzano dal governo austriaco."}
{"id": "5922748", "revid": "767487", "url": "https://it.wikipedia.org/wiki?curid=5922748", "title": "The Root of Evil (film 1912)", "text": "The Root of Evil \u00e8 un cortometraggio muto del 1912 diretto da D.W. Griffith.\nTrama.\nUn uomo molto ricco disereda la figlia che si \u00e8 sposata contro la sua volont\u00e0. Il suo avvocato sobilla il vecchio contro la figlia, in modo da poter entrare lui in possesso delle propriet\u00e0 del milionario.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 18 marzo 1912.\nNon si conoscono copie ancora esistenti della pellicola che viene considerata presumibilmente perduta."}
{"id": "5922751", "revid": "298229", "url": "https://it.wikipedia.org/wiki?curid=5922751", "title": "Campioni italiani assoluti di atletica leggera indoor - Salto triplo maschile", "text": "Questa pagina raccoglie un elenco di tutti i campioni italiani dell'atletica leggera nel salto triplo indoor, specialit\u00e0 introdotta ai campionati italiani assoluti di atletica leggera indoor a partire dalla prima edizione del 1970 e attualmente ancora parte del programma della manifestazione."}
{"id": "5922756", "revid": "122954694", "url": "https://it.wikipedia.org/wiki?curid=5922756", "title": "Rod Paradot", "text": "\u00c8 noto soprattutto per la sua interpretazione del protagonista del film \"A testa alta\", che nel 2016 gli ha valso il premio C\u00e9sar e il premio Lumi\u00e8re per la migliore promessa maschile.\nBiografia.\nFiglio unico di un idraulico e di un'impiegata, Paradot \u00e8 stato notato dalla regista Emmanuelle Bercot, che l'ha scelto per interpretare il protagonista Malony del suo film \"A testa alta\", a fianco di Catherine Deneuve, Beno\u00eet Magimel e Sara Forestier. Il lungometraggio \u00e8 stato proiettato in apertura del Festival di Cannes 2015.\nPer la sua interpretazione in \"A testa alta\", nel febbraio del 2016 Paradot ha vinto il Premio Lumi\u00e8re per la migliore promessa maschile e il premio C\u00e9sar per la migliore promessa maschile."}
{"id": "5922758", "revid": "584834", "url": "https://it.wikipedia.org/wiki?curid=5922758", "title": "Gare de Lyon Part-Dieu", "text": ""}
{"id": "5922759", "revid": "767487", "url": "https://it.wikipedia.org/wiki?curid=5922759", "title": "Hot Stuff (film 1912)", "text": "Hot Stuff \u00e8 un cortometraggio muto del 1912 diretto e interpretato da Mack Sennett.\nTrama.\nUn commesso viaggiatore ha fatto colpo non soltanto sull'incostante fidanzata di Hank, ma sull'intera cerchia di amici e addirittura di famigliari, anche perch\u00e9 elargisce a spron battente prelibati sigari, la merce di cui \u00e8 rappresentante.\nLa cosa arriva al punto che ad una festa della ragazza Hank non \u00e8 neppure invitato, ed \u00e8 l'elargitore di sigari a fungere da anfitrione. Egli decide di preparare dei toffee, che, una volta pronti, vengono messi fuori dalla finestra a raffreddare.\nHank \u00e8 rimasto fuori dalla casa della fidanzata, e decide la vendetta: cosparge il dolce con una considerevole quantit\u00e0 di una salsa molto \"hot\", esageratamente piccante. Quando gli invitati ritirano i toffee e li assaggiano, succede il finimondo. Il commesso viaggiatore fugge, insieme a molti invitati.\nAltri invitati rintracciano Hank, lo conducono a casa della fidanzata, e consigliano alla ragazza di tenerselo stretto, piuttosto di dar corda ad estranei.\nProduzione.\nIl film, girato in California, fu prodotto dalla Biograph Company.\nIl film (contrassegnato dal n\u00b0 27 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nDistribuzione.\nDistribuito dalla General Film Company, il film - un cortometraggio di 149 metri - usc\u00ec nelle sale cinematografiche statunitensi il 21 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"A Voice from the Deep\".\nCopie della pellicola sono conservate presso il \"Film and Television Archive\" dell'UCLA, la Biblioteca del Congresso (USA), il MoMA di New York, e la \"Lobster Films\".\n\"Hot Stuff\" \u00e8 stato edito in DVD nel 2011 per la \"Bach Films\" (\"Les Pionniers du burlesque \u2013 Mack Sennett\") con didascalie inglesi e sottotitoli francesi, e per la \"Traditions Alive\" (\"Mack Sennett Bioghraphs Vol 1\"); nel 2012 \u00e8 uscito il DVD \"Rare Films of Mack Sennett, volume 1\", a cura della \"Classic Video Streams\", che contiene il film."}
{"id": "5922769", "revid": "117043785", "url": "https://it.wikipedia.org/wiki?curid=5922769", "title": "Amicizia (album)", "text": "Amicizia \u00e8 un album del cantautore italiano Herbert Pagani, pubblicato dall'etichetta discografica Mama nel 1969.\nI testi dei brani sono dello stesso interprete, le musiche di vari altri autori quali Guido Lombardi, Alberto Anelli, Jacques Brel.\nGli arrangiamenti sono di Gianni Marchetti, l'orchestra \u00e8 diretta da Stelvio Cipriani.\n\"Albergo a ore\" \u00e8 la cover con testo in italiano del brano \"Les amants d'un jour\", portato al successo da \u00c9dith Piaf."}
{"id": "5922772", "revid": "838137", "url": "https://it.wikipedia.org/wiki?curid=5922772", "title": "Zirkus Rosarius", "text": "Il Zirkus Rosarius, anche Wanderzirkus Rosarius, era una unit\u00e0 speciale della Luftwaffe durante la seconda guerra mondiale, che operava con velivoli catturati agli Alleati, ridipinti con colori ed insegne tedesche. Diversamente dal Kampfgeschwader 200, il suo scopo era di addestrare i piloti tedeschi a familiarizzare con gli aerei Alleati ed i loro comportamenti in volo, e l'unit\u00e0 girava per gli aeroporti operativi della Luftwaffe. inizialmente al comando di Theodor Rosarius nel 1943, era parte del \"2./Versuchsverband Oberbefehlshaber der Luftwaffe\"."}
{"id": "5922780", "revid": "80461035", "url": "https://it.wikipedia.org/wiki?curid=5922780", "title": "Boffito", "text": ""}
{"id": "5922785", "revid": "663330", "url": "https://it.wikipedia.org/wiki?curid=5922785", "title": "Episodi di Into the Badlands (prima stagione)", "text": "La prima stagione della serie televisiva Into the Badlands, composta da sei episodi, \u00e8 stata trasmessa in prima visione assoluta negli Stati Uniti d'America da AMC dal 15 novembre al 20 dicembre 2015.\nIn Italia, la stagione \u00e8 andata in onda in prima visione satellitare su MTV, canale a pagamento della piattaforma Sky, dal 28 aprile al 2 giugno 2016, mentre in chiaro \u00e8 stata trasmessa dal 5 gennaio al 9 febbraio 2017 su Paramount Channel.\nLa fortezza.\nTrama.\nIl Reggente Sunny \u00e8 un combattente altamente qualificato e il pi\u00f9 mortale degli \"Head Clipper\", che servono un unico capo: il barone Quinn. Sunny combatte i Nomadi per salvare un ragazzo misterioso di nome M.K. che nasconde un oscuro segreto del suo passato. Ma quando lo riporta al Forte allo scopo di fare di lui un \"Colt\" (un Clipper in formazione) inizia un duello con un altro tirocinante. Appena una goccia di sangue viene versata, M.K. perde il controllo di se stesso, come se qualcosa si impossessasse del suo corpo, rendendo il ragazzo prezioso per un altro barone, la Vedova. Nel frattempo, Sunny scopre che M.K. porta un medaglione con la stessa immagine della sua bussola d'infanzia, essa rappresenta un luogo chiamato Azra, dove dice di abitare il ragazzo. Al fine di cercare la verit\u00e0 sul suo passato, Sunny vuole sapere di pi\u00f9 di questa citt\u00e0 al di l\u00e0 delle Badlands, e deve trovare una via d'uscita, soprattutto ora che la sua amante Veil \u00e8 illegalmente incinta di suo figlio."}
{"id": "5922786", "revid": "287204", "url": "https://it.wikipedia.org/wiki?curid=5922786", "title": "Via Roma (Rieti)", "text": "Via Roma, anticamente nota come \"via di ponte\", \u00e8 una delle principali vie del centro storico di Rieti. Unisce la piazza Vittorio Emanuele II con il Ponte Romano.\nStoria.\nLa strada ebbe origine con il rinnovamento urbano seguito alla conquista romana di \"Reate\", nel 290\u00a0a.C. La rete viaria fu riorganizzata con la costruzione del Ponte Romano sul Velino a sud dell'antico nucleo abitato, e di un lungo viadotto che dal ponte si arrampicava sulla rocca, superando una zona all'epoca acquitrinosa, ed arrivava fino al foro (l'attuale piazza Vittorio Emanuele II) costituendo il cardo della citt\u00e0. La sua caratteristica di viadotto diede origine al toponimo di \"via di ponte\". Viadotto e ponte sul Velino facevano parte (insieme al decumano, l'attuale via Garibaldi) dell'antica Via Salaria, l'arteria grazie alla quale i Sabini si approvvigionavano di sale dal mare Adriatico e si collegavano con Roma. Venne costruita in epoca repubblicana anche la prima cinta muraria cittadina, che cingeva solo la parte alta dell'abitato ed intersecava la \"via di ponte\" in corrispondenza dell'attuale incrocio con via Pellicceria, dove doveva essere presente una porta (\"porta di ponte\", poi divenuta \"Porta Romana\").\nNel corso del medioevo e dell'et\u00e0 moderna, il centro urbano si espanse oltre la cinta muraria di epoca romana arrivando ad inglobare l'intera \"via di Ponte\", attorno alla quale furono costruiti edifici e palazzi che con le loro fondamenta colmarono il dislivello con il fondovalle, facendo completamente sparire le arcate ed il suo aspetto di viadotto. Il piano stradale continua ancora oggi a poggiare sulle arcate dell'antico viadotto, che sono ancora visibili nelle cantine dei palazzi che fiancheggiano via Roma.\nVia Roma continu\u00f2 ad essere un passaggio obbligato per tutto il traffico tra Ascoli Piceno e Roma fino alla fine dell'Ottocento: solo allora, con la costruzione del nuovo ponte Cavallotti sul Velino, il percorso della strada nazionale Salaria fu deviato dal centro storico e fatto passare al suo esterno, per il quartiere Borgo e all'esterno di Porta D'Arci. Dagli anni novanta la via \u00e8 stata pedonalizzata ed interdetta al traffico, con l'eccezione dei residenti e del carico/scarico.\nDescrizione.\nVia Roma \u00e8 una strada in salita che scorre in direzione nord-sud e collega piazza Vittorio Emanuele II, la piazza centrale e punto pi\u00f9 alto del centro storico (413\u00a0m s.l.m.) con la parte bassa a sud della citt\u00e0 (394\u00a0m s.l.m.), dove scorre il fiume Velino e, superato il fiume con il Ponte Romano, il quartiere di \"Borgo Sant'Antonio\". \u00c8 una strada pedonale molto frequentata, sede di negozi, professionisti ed enti pubblici e privati.\nAntico cardo della citt\u00e0 romana, funge da spina dorsale per buona parte del centro storico; si interseca infatti con molte altre strade del centro (dal ponte alla piazza: via San Pietro martire, via Pellicceria, via del Duomo, via San Rufo, via Cappelletti). Al suo termine, in piazza Vittorio Emanuele II si interseca inoltre con via Garibaldi e via Cintia; invece al suo inizio, nel piccolo largo Fiordeponti che precede il ponte, si interseca anche con via San Francesco, via della Verdura e via del Porto."}
{"id": "5922794", "revid": "547992", "url": "https://it.wikipedia.org/wiki?curid=5922794", "title": "Lara Orfei", "text": "Biografia.\nFiglia di Moira Orfei e Walter Nones, \u00e8 un membro della famiglia circense degli Orfei. Ha iniziato la propria carriera come equilibrista, poi \u00e8 stata trapezista, giocoliera, acrobata e si \u00e8 poi affermata come cavallerizza. A 21 anni, grazie a un numero di alta scuola di equitazione presentato con il fratello Stefano, ha conquistato un \"Clown d'Argento\" al quattordicesimo Festival internazionale del circo di Monte Carlo (1989), risultando una delle poche donne italiane a essere salite sul podio della rassegna monegasca.\n\u00c8 stata attiva in televisione facendo parte del cast, appena quattordicenne, della prima stagione di \"Al Paradise\" su RaiUno nel 1983. Ha partecipato poi a \"Sabato al circo\", su Canale 5, nelle tre stagioni comprese fra il 1989 e il 1991. Successivamente ha prese parte alle trasmissioni \"Circo Massimo\" su RaiTre e poi \"Reality Circus\" su Canale 5.\nNel 1986 viene nominata Miss 365 - Prima Miss dell'Anno come la cugina Ambra Orfei che lo vinse nel 1983.\nHa lavorato anche come attrice nelle pellicole \"Delitti\" del 1987 e poi \"La tempesta\" del 1988.\nLegata sentimentalmente al circense Micha Malachikine, padre dei suoi tre figli Moira Junior, Walter Junior e Alexander."}
{"id": "5922806", "revid": "287204", "url": "https://it.wikipedia.org/wiki?curid=5922806", "title": "Fasana (disambigua)", "text": ""}
{"id": "5922809", "revid": "1305772", "url": "https://it.wikipedia.org/wiki?curid=5922809", "title": "Fasano (disambigua)", "text": ""}
{"id": "5922810", "revid": "287204", "url": "https://it.wikipedia.org/wiki?curid=5922810", "title": "Fasani", "text": ""}
{"id": "5922811", "revid": "144796", "url": "https://it.wikipedia.org/wiki?curid=5922811", "title": "Johann Philipp von Stadion", "text": ""}
{"id": "5922812", "revid": "1305772", "url": "https://it.wikipedia.org/wiki?curid=5922812", "title": "Pane (disambigua)", "text": ""}
{"id": "5922814", "revid": "1354930", "url": "https://it.wikipedia.org/wiki?curid=5922814", "title": "Ren\u00e9 Bittinger", "text": "Professionista dal 1977 al 1987, vinse una tappa al Tour de France 1979. Fu secondo al campionati francesi dietro Marcel Tinazzi nel 1977; identico piazzamento lo ottenne nella Freccia Vallone 1984, dietro Bernard Hinault."}
{"id": "5922815", "revid": "767487", "url": "https://it.wikipedia.org/wiki?curid=5922815", "title": "A Voice from the Deep", "text": "A Voice from the Deep \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 21 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Hot Stuff\".\nNon si conoscono copie ancora esistenti della pellicola che viene considerata presumibilmente perduta."}
{"id": "5922823", "revid": "219756", "url": "https://it.wikipedia.org/wiki?curid=5922823", "title": "Kannitverstan", "text": "Kannitverstan \u00e8 un racconto del 1808 scritto dal tedesco Johann Peter Hebel e apparsa per la prima volta nel calendario \"Rheinl\u00e4ndischer Hausfreund\".\nTrama.\nUn giovane artigiano di Tuttlingen visita per la prima volta nella sua vita la grande citt\u00e0 di Amsterdam. Girando per la citt\u00e0, rimane colpito da una grande e lussuosa casa e da una grande imbarcazione piena di merci costose. Chiede alla gente a chi appartenga quella casa e quella nave e, in entrambe le occasioni, si sente rispondere \"Kannitverstan\", che significa \"Non ti capisco\". L'artigiano, credendo che Kannitverstan sia il nome di un uomo, rimane impressionato dalla ricchezza del signor Kannitverstan. Pi\u00f9 tardi, guardando una processione funebre domanda chi sia la persona defunta. Quando gli viene risposto \"Kannitverstan\", \u00e8 addolorato per la morte dell'uomo, ma allo stesso tempo si sente sollevato perch\u00e9 capisce che la morte non conosce differenze sociali. Cos\u00ec, vive la sua povert\u00e0 in modo meno grave.\nOrigine.\n\"Kannitverstan\" \u00e8 tratto da una storia vera. Nel 1757, il diciassettenne Adam Philippe de Custine visit\u00f2 Amsterdam e ammir\u00f2 una bella casa di campagna e una gran donna. Ascolt\u00f2 l'annuncio del vincitore della lotteria olandese e osserv\u00f2 un corteo funebre. Curioso, domand\u00f2 i nomi di queste persone e la risposta che ottenne fu \"Ik kan niet verstaan\". Allora, il giovane cred\u00e9 nell'esistenza di un \"signor Kannitverstan\". Qualche tempo dopo aver visto la donna ancora una volta, le offr\u00ec le proprie condoglianze per la morte del marito, il signor Kannitverstan. Ci\u00f2 scaten\u00f2 grosse risate, ma alla fine l'equivoco fu chiarito. Questo episodio esilarante \u00e8 apparso in forma scritta per la prima volta nel 1782 nella collezione di saggi \"Les num\u00e9ros\" di Charles Peyssonel ed \u00e8 stato ristampato nel 1783 in tedesco nel \"Luzernischen Wochenblatt\"."}
{"id": "5922826", "revid": "287204", "url": "https://it.wikipedia.org/wiki?curid=5922826", "title": "Sankt Lorenz (disambigua)", "text": ""}
{"id": "5922828", "revid": "767487", "url": "https://it.wikipedia.org/wiki?curid=5922828", "title": "Jordan Bachynski", "text": ""}
{"id": "5922829", "revid": "767487", "url": "https://it.wikipedia.org/wiki?curid=5922829", "title": "Oh, Those Eyes", "text": "Oh, Those Eyes \u00e8 un cortometraggio muto del 1912 diretto da Mack Sennett.\nTrama.\nIl lampo luminoso degli occhi di Gladys ammalia i rappresentanti del sesso maschile, siano essi persone incontrate sui docks della Big Apple - dove donne anche avvenenti si ritrovano abbandonate dai loro compagni gettati all'inseguimento della bella meteora - che nei suoi pi\u00f9 reconditi recessi, uffici polverosi della city, come quello in cui lavorano, alle dipendenze del padre di Gladys, i due impiegati Jos\u00e9 e Henrico. La situazione \u00e8 talmente fuori controllo che l'austero poliziotto di quartiere deve disperdere gli assembramenti davanti alla finestra di Gladys, salvo poi rimanere a sua volta incantato dall'apparizione della femme fatale.\nAl biglietto inviato da Jos\u00e9 a Gladys, che le propone un abboccamento, la donna risponde: ok, se pap\u00e0 \u00e8 d'accordo. Ma salta fuori che anche Henrico ha mandato un analogo biglietto a Gladys, e la risposta \u00e8 la stessa. E pap\u00e0 non \u00e8 propriamente d'accordo. Avendo letto i biglietti, ed ottenuta la collaborazione dei due dipendenti, decide di dare una lezione alla figlia eccessivamente sbarazzina: Jos\u00e9 e Henrico avrebbero dovuto incontrare nello stesso tempo Gladys al parco, e avrebbero dovuto duellare per lei, e, muniti di revolver caricati a salve, avrebbero dovuto fingere di morire entrambi. Questa sarebbe stata una buona lezione per Gladys. E tutta la messa in scena puntualmente si verifica.\nGladys, dopo il finto duello, davanti ai due finti cadaveri, fugge, apparentemente inorridita e pentita. Suo padre, insieme a Jos\u00e9 ed Henrico, la raggiungono, per verificare il pentimento della ragazza. Ma Gladys ha intanto fatto amicizia, grazie ai suoi begli occhi, nientedimeno che con un orso, alla vista del quale i tre uomini fuggono in preda al panico.\nProduzione.\nIl film fu prodotto dalla Biograph Company.\nIl film (contrassegnato dal n\u00b0 28 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nDistribuzione.\nDistribuito dalla General Film Company, il film - un cortometraggio di 154 metri - usc\u00ec nelle sale cinematografiche USA il 1\u00ba aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Those Hicksville Boys\".\nCopie della pellicola si trovano, fra l'altro, presso la Biblioteca del Congresso (USA), il MoMA di New York, e gli archivi del British Film Institute.\nEdizione in DVD: \"Mack Sennett Bioghraphs Vol 1\" a cura della \"Traditions Alive\" (2011)."}
{"id": "5922830", "revid": "394", "url": "https://it.wikipedia.org/wiki?curid=5922830", "title": "Glee Forever!", "text": "Glee Forever! \u00e8 un videogioco per dispositivi mobili sviluppato da KLab Games, scaricabile gratuitamente dall'8 settembre 2015 su App Store e Google Play. L'applicazione \u00e8 scaricabile su iPhone, iPad, iPod touch e dispositivi Android.\nIl gioco \u00e8 tratto dalla serie televisiva \"Glee\", e si presenta come un videogioco musicale a scorrimento in cui delle note che compariranno sullo schermo, andranno premute a ritmo di alcuni tra i brani pi\u00f9 famosi della serie. Nel mese di marzo 2016, kLab ha annunciato la chiusura del gioco, che avverr\u00e0 il 31 maggio dello stesso anno.\nModalit\u00e0 di gioco.\nL'obiettivo del gioco \u00e8 quello di completare quanti pi\u00f9 brani possibili, cos\u00ec da poter salire di livello e ricevere artisti con potenzialit\u00e0 maggiori, che garantiranno punteggi pi\u00f9 alti nelle performance. Grazie ad esse, si riceveranno anche i coins, utili per l'acquisto di nuovi personaggi. Sono disponibili tre diverse categorie di gioco:\nPersonaggi.\nNel gioco sono presenti 16 tra i personaggi principali della serie, ovvero:\nOgni personaggio presenta circa 20 carte sbloccabili, che si suddividono in:"}
{"id": "5922835", "revid": "119829730", "url": "https://it.wikipedia.org/wiki?curid=5922835", "title": "Cascina Gardino", "text": "La cascina Gardino \u00e8 una cascina sita nel comune lodigiano di Comazzo posta ad ovest del centro abitato.\nStoria.\nGi\u00e0 feudo dei Visconti, fu in seguito un comune del contado di Lodi abitato da 97 persone a met\u00e0 Settecento.\nIn et\u00e0 napoleonica, dal 1809 al 1816, Gardino fu frazione di Paullo, recuperando un'effimera autonomia con la costituzione del Regno Lombardo-Veneto. Nel 1841 fu aggregata definitivamente al comune di Comazzo.\nFino al 1882 l'oratorio della localit\u00e0 apparteneva alla parrocchia di Settala dell'arcidiocesi di Milano; in tale data pass\u00f2 alla parrocchia di Lavagna della diocesi di Lodi."}
{"id": "5922836", "revid": "438678", "url": "https://it.wikipedia.org/wiki?curid=5922836", "title": "PK vs DD - Timecrime", "text": ""}
{"id": "5922837", "revid": "104458", "url": "https://it.wikipedia.org/wiki?curid=5922837", "title": "Unterach", "text": ""}
{"id": "5922838", "revid": "599013", "url": "https://it.wikipedia.org/wiki?curid=5922838", "title": "P\u00e5l Tyldum", "text": "Biografia.\nSpecialista delle lunghe distanze, ha preso parte a tre edizioni dei Giochi olimpici invernali (, e ) vincendo complessivamente due medaglie d'oro e tre d'argento. Nel 1969 e nel 1972 vinse la 50\u00a0km di Holmenkollen. Vanta inoltre sette titoli nazionali norvegesi.\nRiconoscimenti.\nNel 1970 fu premiato con la Medaglia Holmenkollen, uno dei pi\u00f9 prestigiosi riconoscimenti dello sci nordico.\nNel 1976 fu alfiere per il suo paese alla cerimonia inaugurale dei XII Giochi olimpici invernali."}
{"id": "5922839", "revid": "767487", "url": "https://it.wikipedia.org/wiki?curid=5922839", "title": "Those Hicksville Boys", "text": "Those Hicksville Boys \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 1\u00ba aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Oh, Those Eyes\"."}
{"id": "5922840", "revid": "287204", "url": "https://it.wikipedia.org/wiki?curid=5922840", "title": "Wei\u00dfenkirchen", "text": ""}
{"id": "5922841", "revid": "287204", "url": "https://it.wikipedia.org/wiki?curid=5922841", "title": "Weissenkirchen", "text": ""}
{"id": "5922843", "revid": "104458", "url": "https://it.wikipedia.org/wiki?curid=5922843", "title": "Weyregg", "text": ""}
{"id": "5922844", "revid": "767487", "url": "https://it.wikipedia.org/wiki?curid=5922844", "title": "Equinozio (film)", "text": "Equinozio \u00e8 un film drammatico a sfondo grottesco del 1971 diretto da Maurizio Ponzi.\nTrama.\nIn una surreale realt\u00e0, gli uomini in preda a uno stato di incoscienza, vengono colti dall'ossessione di partire per mete sconosciute senza un perch\u00e9; le autorit\u00e0 per contenere l'ondata di caos che si \u00e8 venuto a creare, dispongono l'arresto e la conduzione forzata di tutti gli individui instabili in ospedali specifici per malattie mentali.\nTra le storie pi\u00f9 significative, spicca quella di Benedetto che grazie all'aiuto di Michele, un medico suo amico, riesce a farsi dimettere per andare alla ricerca di un castello che focalizza spesso nella sua mente. Accompagnato da Michele, Benedetto riesce a trovare il luogo che immaginava, ma ad accogliere i due uomini c'\u00e8 solo un'anziana responsabile che afferma di riconoscere nei lineamenti di Benedetto, Renato, il defunto proprietario del castello che era sposato con una donna di nome Maria.\nBenedetto dopo aver ascoltato la storia nei minimi dettagli, esce dal suo stato mentale critico credendo di essere rimasto per molti anni una persona scomparsa che non sapeva di esserne consapevole, immedesimandosi nel ruolo del deceduto Renato."}
{"id": "5922853", "revid": "481666", "url": "https://it.wikipedia.org/wiki?curid=5922853", "title": "The Punishment", "text": ""}
{"id": "5922856", "revid": "104458", "url": "https://it.wikipedia.org/wiki?curid=5922856", "title": "Bad Wimsbach", "text": ""}
{"id": "5922857", "revid": "104458", "url": "https://it.wikipedia.org/wiki?curid=5922857", "title": "Wimsbach", "text": ""}
{"id": "5922858", "revid": "104458", "url": "https://it.wikipedia.org/wiki?curid=5922858", "title": "Neydharting", "text": ""}
{"id": "5922861", "revid": "729019", "url": "https://it.wikipedia.org/wiki?curid=5922861", "title": "76 mm M1", "text": "Il 76\u00a0mm M1 era un cannone da carro armato statunitense sviluppato durante la seconda guerra mondiale, che rimpiazz\u00f2 il cannone da 75 mm M3 L/40 sulle ultime versioni del carro armato medio M4 Sherman e che equipaggi\u00f2 il cacciacarri M18 Hellcat.\nStoria.\nIl cannone da 75\u00a0mm M3 a media velocit\u00e0, armamento standard degli M4 Sherman, era stato progettato come arma a doppio impiego. Inizialmente riusciva a penetrare i 30\u201350\u00a0mm di corazza frontale dei carri Panzer IV e dei cannoni d'assalto Sturmgesch\u00fctz III tedeschi; il pezzo fu messo alla prova dal successivo aumento a 80\u00a0mm dello spessore della corazzatura di questi veicoli ed il loro riarmo con il nuovo cannone 7,5 cm KwK 40, mentre la comparsa dei Panzer V Panther e Panzer VI Tiger I diminu\u00ec significativamente le capacit\u00e0 di ingaggio degli Sherman a lunga distanza. Venne quindi richiesta un'arma con una maggiore velocit\u00e0 alla volata.\nLa nuova arma era dotata di un blocco di culatta simile a quella del 75\u00a0mm M3 e sparava la stessa munizione del 3 inch M7 che equipaggiava il cacciacarri M10 Wolverine, ma con un diverso bossolo. Prodotto come versione alleggerita del pezzo da 3 pollici, il cannone ricevette un freno di bocca ed un passo di rigatura pi\u00f9 corto durante la produzione.\nMentre le prestazioni delle granate HE e fumogene da 76\u00a0mm erano inferiori a quelle da 75, la maggiore velocit\u00e0 iniziale del pezzo da 76\u00a0mm garantiva migliori performance anticarro, con una potenza di fuoco paragonabile alla maggior parte dei mezzi avversari, in particolare del Panzer IV e dei vari cannoni d'assalto tedeschi. Usando il proiettile perforante M62, il cannone \"M1\" penetrava 109\u00a0mm di corazza inclinata a 0\u00b0 a 1.000\u00a0m, con una velocit\u00e0 alla volata di 792 m/s. Il proietto HVAP penetrava 178\u00a0mm di corazza a 1.000\u00a0m, con una velocit\u00e0 alla volata di 1.036\u00a0m/s.\nIl \"M1\" venne testato su un carro M4 Sherman, ma emerse che la lunghezza della canna causava problemi di bilanciamento. La canna venne accorciata e venne aggiunto un contrappeso sulla culatta; il pezzo cos\u00ec ottenuto venne identificato come M1A1. La riduzione della lunghezza di circa 38\u00a0cm non influenzava le prestazioni in termini di capacit\u00e0 di penetrazione.\nQuando il contrappeso si dimostr\u00f2 insufficiente, l'arma venne installata nella torretta del T23, montata sullo scafo M4 Sherman.\nLa sostituzione totale dei pezzi da 75\u00a0mm con gli \"M1\" da 76\u00a0mm venne ostacolata dalla minore capacit\u00e0 di carico della granata HE di quest'ultimo (0,41\u00a0kg circa contro 0,68\u00a0kg) e della grande vampata, che in zone aride causava grandi nuvole di polvere. Il problema venne parzialmente risolto nella versione M1A1C con l'introduzione di un freno di bocca che dissipava lateralmente la vampa.\nIl Regno Unito non si interess\u00f2 allo Sherman da 76\u00a0mm in quanto stava sviluppando in proprio versioni potenziate del carro americano, come lo Sherman Firefly. Questo era armato con il Ordnance QF 17 lb da 76,2\u00a0mm, che nonostante la lunghezza intermedia tra \"M1\" e \"M1A1\" usava 2,5\u00a0kg di propellente in pi\u00f9. Le prestazioni del paricalibro americano erano inferiori a quelle del pezzo inglese da 17 libbre, ancorpi\u00f9 nel caso questo utilizzasse i proietti APDS.\nVeicoli utilizzatori.\nDenominazione del Commonwealth britannico tra parentesi.\nGli Sherman da 76\u00a0mm forniti ai britannici furono da questi usati solo nella campagna d'Italia o dalla 1 Dywizja Pancerna polacca in Europa nord-occidentale. Gli inglesi infatti preferivano supportare i loro Sherman da 75\u00a0mm con la versione nazionale da 76\u00a0mm Sherman Firefly."}
{"id": "5922863", "revid": "124123", "url": "https://it.wikipedia.org/wiki?curid=5922863", "title": "Giovanni Fiorenza", "text": "Carriera.\nDal 1965 al 1981 \u00e8 stato per sei volte campione italiano di fuoribordo. Nel 1980 si \u00e8 aggiudicato la Coppa del Mondo, mentre l'anno prima si \u00e8 laureato campione d'Europa."}
{"id": "5922864", "revid": "767487", "url": "https://it.wikipedia.org/wiki?curid=5922864", "title": "The Punishment (film 1912)", "text": "The Punishment \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 4 aprile 1912.\nNon si conoscono copie ancora esistenti della pellicola che viene considerata presumibilmente perduta."}
{"id": "5922865", "revid": "436907", "url": "https://it.wikipedia.org/wiki?curid=5922865", "title": "This Is What You Came For", "text": "This Is What You Came For \u00e8 un singolo del DJ britannico Calvin Harris, pubblicato il 29 aprile 2016.\nDescrizione.\nIl brano, annunciato come singolo dallo stesso Harris attraverso il suo profilo Twitter il 27 aprile 2016, vede la partecipazione vocale della cantante barbadiana Rihanna ed \u00e8 stato scritto dallo stesso Calvin Harris insieme a Nils Sj\u00f6berg, pseudonimo della cantante statunitense Taylor Swift, e prodotto da Harris. Il 13 luglio 2016, TMZ.com ha dichiarato che Swift, allora fidanzata di Harris, aveva adottato tale pseudonimo in quanto non voleva che la loro vita di coppia avesse giocato a svantaggio del brano stesso. Il brano \u00e8 diventato oggetto di contesa in seguito al suo impatto e soprattutto nel momento in cui Harris, in un'intervista concessa a Ryan Seacrest a proposito della possibilit\u00e0 di collaborare con la cantante, ha dichiarato che \u00abnon crede possa succedere\u00bb.\n\"This Is What You Came For\" \u00e8 un brano EDM midtempo influenzato da sonorit\u00e0 house. Gil Kaufman di \"Billboard\" ha dichiarato che il brano \u00e8 \u00abuna \"banger\" da club leggera e festosa che riecheggia lo Chicago house classico della fine anni ottanta e primi anni novanta, ma con un sapore moderno, pi\u00f9 colorato\u00bb. Il singolo \u00e8 la terza collaborazione di Calvin Harris con Rihanna, essi infatti avevano precedentemente collaborato in \"We Found Love\" e \"Where Have You Been\", estratti dal sesto album in studio di Rihanna \"Talk That Talk\".\nAccoglienza.\nIl singolo ha ricevuto recensioni miste da parte della critica specializzata. Lary Barleet del \"NME\" ha scritto che sarebbe diventato sicuramente una hit, ma la voce della cantante era stata modificata al tal punto da farle perdere la personalit\u00e0 che rese \"We Found Love\" \u00abun successo\u00bb e il suo album pi\u00f9 recente \"Anti\" \u00abirresistibile\u00bb. Concluse dicendo che il risultato era sorprendentemente senz'anima. Robbie Daw di Idolator ha recensito positivamente il brano, elogiando la scelta dei due artisti di non aver cercato di superare la loro precedente collaborazione ma di aver sperimentato. Ryan Middleton di Music Times ha scritto che \"This Is What You Came For\" sarebbe piaciuto maggiormente con pi\u00f9 ascolti e che avrebbe dominato la radio tutta l'estate. Lo ha elogiato per essere orecchiabile ma ha criticato Harris per aver ambito a creare qualcosa di nuovo.\nLa National Public Radio ha classificato il brano alla posizione 89 nella sua lista delle canzoni migliori del 2016, mentre Fuse la consider\u00f2 la decima miglior canzone dell'anno.\nVideo musicale.\nIl video musicale \u00e8 stato diretto da Emil Nava e reso disponibile attraverso YouTube il 17 giugno 2016. In esso viene mostrata principalmente Rihanna, mentre Harris fa una breve apparizione.\nIl video \u00e8 stato premiato agli MTV Video Music Awards 2016 nella categoria Miglior video maschile e ha ricevuto anche una candidatura nella categoria Miglior collaborazione, perdendo tuttavia nei confronti di \"Work from Home\" delle Fifth Harmony.\nAltre versioni.\nIl 22 ottobre 2016 la cantante Taylor Swift ha eseguito una propria versione del brano per la prima volta dal vivo ad Austin, in occasione del Gran Premio degli Stati Uniti d'America.\nTracce.\nTesti e musiche di Calvin Harris e Nils Sj\u00f6berg.\nSuccesso commerciale.\nNegli Stati Uniti d'America \"This Is What You Came For\" ha debuttato alla 9\u00aa posizione della Billboard Hot 100, raggiungendo successivamente la 3\u00aa , divenendo pertanto la ventottesima top ten di Rihanna e la quarta di Harris in tale classifica. Nella Dance/Mix Show Airplay il brano estese il record di Rihanna ad avere pi\u00f9 numero uno (12) e divenne la decima di Harris (che ne ha di pi\u00f9 tra gli artisti maschi ed estendendo il suo record a trascorrerci pi\u00f9 settimane tra tutti gli artisti a 73). Divenne la venticinquesima numero uno di Rihanna e la quarta di Harris nella Hot Dance Club Play, dove divenne il primo brano da \"Wake Me Up\" di Avicii del 2013 a rimanere in vetta per due settimane."}
{"id": "5922874", "revid": "767487", "url": "https://it.wikipedia.org/wiki?curid=5922874", "title": "Fate's Interception", "text": "Fate's Interception \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA l'8 aprile 1912.\nCopie della pellicola sono conservate negli archivi della Library of Congress, del Museum of Modern Art e del Mary Pickford Institute for Film Education film collection."}
{"id": "5922892", "revid": "433605", "url": "https://it.wikipedia.org/wiki?curid=5922892", "title": "Strage di Acerra", "text": "L' eccidio di Acerra \u00e8 stato un evento tragico della seconda guerra mondiale poco conosciuto, malgrado per numero di vittime sia stata la strage nazista pi\u00f9 grande avvenuta in Campania dopo le quattro giornate di Napoli.\nFatti.\nLa strage fu il compimento di una lunga serie di violenze e vessazioni di ogni tipo, che l'inerme popolazione aveva sub\u00ecto durante l'occupazione delle truppe germaniche in un periodo che segnava la smobilitazione dei tedeschi dal territorio campano. Esasperata da queste continue dimostrazioni di forza, la popolazione reag\u00ec contro questa situazione insostenibile, dando vita ad azioni di contrasto contro il nemico attraverso forme di resistenza con i pochi mezzi a disposizione.\nLa rabbiosa reazione nemica non si fece attendere: scaten\u00f2 contro la popolazione una serie di criminali rappresaglie mettendo a ferro e a fuoco molte case dell'abitato di Acerra, deportandone la popolazione dove vennero trucidati molte donne, anziani, ragazzi, e bambini. Il numero dei morti \u00e8 stato di circa 88 vittime, di cui 6 non identificate, potrebbero essere molte di pi\u00f9 in quanto non si ha un elenco preciso sul numero reale dei trucidati. La strage fu compiuta da diversi reparti della Fallschirm-Panzer-Division 1 \"Hermann G\u00f6ring\" nazista.\nResoconto.\nNel dispaccio della Wehrmacht viene riportato che la mattina del 1 ottobre 1943 venne incendiato il centro storico di Acerra, uccidendo numerose persone, mentre gli uomini furono catturati e spinti nel mercato per poi essere deportati al lavoro. Gli interventi del vescovo, del parroco e altri contro le azioni dei militari in citt\u00e0 non ebbero successo.\nIl giorno seguente, due gruppi di partigiani della zona attaccarono un veicolo militare (una motocarrozzetta), costruendo, inoltre, barricate con trattori e carri. Tuttavia una retroguardia dell'esercito rispose alla ribellione con sette carri armati e 50 soldati attraverso la citt\u00e0 continuando l'azione di repressione. I militari spararono contro i sediziosi che si trovavano sulla strada principale e nei cortili delle loro case, uccidendo numerose persone, anche mediante esecuzioni immediate con colpo di pistola alla nuca o per fucilazione.\nIn un rapporto quotidiano del 2 ottobre 1943, la divisione Hermann G\u00f6ring riportava: \"Scontro con bande italiane ad Acerra. L'area \u00e8 stata completamente distrutta e gli abitanti sterminati\". I responsabili della strage appartenevano al \"Kampfgruppe\" del maggiore Karl-Heinz Becker, comandante del III battaglione del \"Fallschirmj\u00e4ger-Regiment 1\", e alla retroguardia del I battaglione del \"Panzer-Regiment Hermann G\u00f6ring\", comandato dal capitano Karl Ro\u00dfmann.\nRiconoscimenti.\nIl comune di Acerra per l'atto eroico dei suoi cittadini \u00e8 stato insignito della medaglia d'oro al merito civile."}
{"id": "5922914", "revid": "110157", "url": "https://it.wikipedia.org/wiki?curid=5922914", "title": "LABEN", "text": "LABEN, acronimo di LABoratori Elettronici e Nucleari, \u00e8 stata un'azienda italiana produttrice di equipaggiamenti elettronici in campo nucleare e spaziale con sedi prima a Milano e poi a Vimodrone.\nNel 2005 \u00e8 entrata a far parte integrante della joint venture franco-italiana \"Alcatel Alenia Space\", diventata nel 2007 \"Thales Alenia Space\".\nStoria.\nDagli albori a fine anni sessanta.\nLABEN fu fondata nel 1958, con sede e laboratori originariamente in un edificio di via Bassini a Milano, nello stesso stabile del Consiglio Nazionale delle Ricerche (CNR) - settore di Astrofisica.\nAttiva da subito nel campo della progettazione, ingegneria, test e produzione di apparecchiature elettroniche in ambito nucleare come gli analizzatori di spettro multicanale o i sistemi di controllo, elaborazione dei dati e delle immagini riprese dalle gamma camere che iniziavano allora a diffondersi in medicina nucleare, la LABEN fu inquadrata come \"divisione nucleare\" della Montedel S.p.A. (acronimo di Montecatini-Edison Elettronica, divenuta poi Montedison nel 1966).\nCome anzidetto, Il prodotto portante storico nel settore nucleare di attivita' \u00e8 stato quello dell'analizzatore multicanale di spettri di energia di radiazioni nucleari. Vari modelli di analizzatori sono stati realizzati dal Reparto Nucleare dell'azienda (dal cavallo di battaglia a 400 canali fino al complesso Correlatron (4000 canali) e al Compact).\nQuesta linea di prodotto comprendeva la Catena di Elettronica Lineare (preamplificatore, amplificatore lineare. analizzatore) che Laben offriva per lo studio dei segnali provenienti da sorgenti nucleari.\nA inizio anni 70' Laben completo' la catena di strumentazione nucleare con la realizzazione (unica in Italia) di un Laboratorio Rivelatori a Semiconduttore per la produzione di rivelatori Ge (Li) e Si (Li) che -raffreddati con opportuni criostati alla temperatura dell'azoto liquido- permettevano di ottenere grandi precisioni nella misura di sorgenti di raggi X e Gamma. Questi rivelatori vennero commercializzati per applicazioni di misura in centri di ricerca e per analisi spettroscopiche a raggi X.\nGi\u00e0 nei primi anni '60 estese le sue attivit\u00e0 anche all'emergente settore spaziale, focalizzandosi sulla produzione di equipaggiamenti e circuiti elettronici stampati per i primi lanci di razzi europei oltre l'atmosfera.\nNel 1964-1967 forn\u00ec dei comparatori e dei decommutatori di tipo \"Pulse-Code Modulation\" (PCM) per delle stazioni di terra elaboranti i dati ricevuti dalla rete satellitare del neonato consorzio spaziale europeo \"European Space Research Organization\" (ESRO), oltre che delle unit\u00e0 di controllo dei modulatori PCM di telemetria a bordo dei primi due satelliti non stabilizzati di tale organizzazione: l'ESRO I, per lo studio della radiazione cosmica e solare e loro interazione con la Terra e l'ESRO II, volto allo studio dei raggi X, delle fasce di van Allen e il campo geomagnetico.\nNel 1966 e nell'ambito dei programmi dell'altro consorzio spaziale europeo, l\"'European Launcher Development Organisation\" (ELDO), contribu\u00ec alla produzione dei \"Satellite Test Vehicle\" (STV) da 1 a 3 da lanciare col primo razzo dimostratore di tale organizzazione Europa-1, sviluppando la capacit\u00e0 di acquisizione e analisi spettrale mediante tecniche di autocorrelazione dei dati vibrazionali di bordo trasmessi durante il lancio del veicolo.\nSempre con l'ELDO, si aggiudic\u00f2 nel 1967 un contratto per un completo sistema di telemetria codificata, ancora di tipo PCM, e per il corrispondente sistema di supporto ausiliario a terra, consistente in una unit\u00e0 di decommutazione, sempre di tipo PCM, nonch\u00e9 di memorizzazione/elaborazione dei dati inviati dalla rete satellitare di tale altra organizzazione europea.\nNel 1967 forn\u00ec a ESRO un sistema di supporto a terra del satellite con orbita altamente eccentrica HEOS-1 (HEOS-A) dedicato allo studio del plasma, del vento solare e dei raggi cosmici e della loro interazione con la magnetosfera terrestre. A questo segu\u00ec nel 1969 la realizzazione del codificatore di telemetria a bordo del suo successore HEOS-2 (HEOS-B).\nLa stessa tipologia di fornitura, cio\u00e8 apparati di test e supporto a terra pi\u00f9 modulo completo di telemetria di bordo, fu richiesta alla LABEN per il satellite ESRO IV, indirizzato allo studio della ionosfera e della penetrazione delle particelle solari nella magnetosfera terrestre.\nNel biennio 1968-69 i tecnici furono impegnati in varie missioni in Australia, dove si tent\u00f2 invano di lanciare il razzo europeo dell'ELDO Europa-1 dal poligono di Woomera: i lanci furono afflitti da diversi problemi che portarono alla esplosione degli stadi del vettore prima di raggiungere l'orbita prefissata. .\nAltri campi di impiego tra gli anni '60 e '70 furono i primi minicomputer per le applicazioni scientifiche e l'automazione industriale e apparecchi per la biomedica, come l'analizzatore elettronico d'ampiezza \"LABEN Spectroscope\" a 400 canali.\nGli anni d'oro: dagli anni settanta agli anni ottanta.\nNel 1968 l'azienda intraprende la progettazione del \"LABEN 70\", un minicomputer per applicazioni scientifiche ed industriali, presentato nel 1970 al prezzo base di $ 12000.\nUn'altra versione successiva ma meno diffusa del minicomputer fu il \"LABEN 701\".\nLa LABEN cessa la propria attivit\u00e0 di produzione nel campo dei minicalcolatori nel 1974 e ci\u00f2 ebbe come conseguenza di una ristrutturazione del personale che determin\u00f2 il taglio di gran parte del settore dell'automazione industriale, pari a oltre 160 degli allora 360 dipendenti. L'attivit\u00e0 si concentr\u00f2 quindi su due linee di prodotto principali:\nAttivit\u00e0 nel settore spaziale.\nIl settore spaziale divenne l'attivit\u00e0 preponderante con abbandono progressivo dell'impegno nel nucleare, anche a causa del mutamento dello scenario italiano rispetto all'uso dell'energia atomica, culminato nel referendum abrogativo del 1987.\nRiorganizzatasi l\u2019Agenzia Spaziale Europea con differenti ambizioni e impulso verso l'attivit\u00e0 spaziale dei paesi europei membri (anche con un nome diverso, passando dalle separate ESRO e ELDO all'unica ESA), anche l\u2019industria italiana si inizi\u00f2 a concentrare su tale settore, che richiedeva sempre pi\u00f9 l\u2019uso dell'elettronica digitale per i primi satelliti e missioni europee di quegli anni. Cominciarono cos\u00ec gli impegni pi\u00f9 importanti anche per la LABEN, di volta in volta associata a consorzi internazionali che comprendevano le maggiori societ\u00e0 sistemistiche di satelliti inglesi, tedesche e francesi: gli apparati elettronici digitali sviluppati a Milano riguardarono sia i sistemi telemetrici principali dei satelliti e delle sonde per il controllo da terra, sia i controlli automatici in volo degli strumenti e degli esperimenti scientifici ivi installati.\nL'azienda contribu\u00ec a Cos-B, lanciato nel 1975 e primo di una serie di telescopi spaziali dell'ESA dedicato allo studio dei raggi gamma e all'osservazione di alcune particolari sorgenti di raggi X, mediante la fornitura di apparecchiature per la elaborazione dei dati telemetrici a terra e per il controllo del carico scientifico, nonch\u00e9 di alcuni pezzi del sotto-sistema di radiofrequenza quali gli encoder.\nLe competenze ingegneristiche vennero impiegate anche sui satelliti realizzati interamente in Italia, a partire dal primo satellite geostazionario sperimentale per le telecomunicazioni SIRIO-1, frutto della collaborazione tra il Consiglio Nazionale delle Ricerche (CNR) e una cordata di aziende italiane consorziatesi col nome \"Compagnia Italiana Aerospaziale\" (CIA), lanciato nel 1977 e per il quale la LABEN provvide al sistema di telemetria principale di bordo.\nNella seconda met\u00e0 degli anni '70 inizi\u00f2 lo studio per la realizzazione delle unit\u00e0 terminali remote di comunicazione per uso nello spazio a bordo di un veicolo, le \"Remote Terminal Unit\" (RTU), e relativi apparati di test, al fine di standardizzare la comunicazione della unit\u00e0 di controllo centrale, la \"Central Terminal Unit\" (CTU), con le periferiche disposte sul bus di comunicazione avionico interno. Le RTU divennero una linea di prodotto specialistica fino alla met\u00e0 degli anni '90 quando furono progressivamente dismesse in quanto integrate nelle CTU stesse, a loro volta uno dei prodotti aziendali principali nei decenni successivi.\nLa LABEN forn\u00ec e qualific\u00f2 il sistema di conversione in \"time-division multiplexing\" (TDM) dei \"time-tag\" degli impulsi laser nell'esperimento \"LAser Synchronisation from Stationary Orbit\" (LASSO), per instradarli verso il canale di \"housekeeping\" di trasmissione verso terra, che dovevano servire a una dimostrazione della sincronizzazione degli orologi atomici mediante impulsi laser scambiati a bordo del satellite meteorologico dell'ESA SIRIO-2. SIRIO-2 fu lanciato il 9 settembre 1982, ma non raggiunse mai l'orbita geosincrona di destinazione a causa di un malfunzionamento meccanico della turbopompa del terzo stadio del razzo vettore Ariane 1 (lancio LR-05).\nIl contributo all'osservatorio a raggi X EXOSAT di ESA lanciato nel 1983 si concretizz\u00f2 nella collaborazione con l'allora Matra Marconi Space di Tolosa alla costruzione dei \"Focal Plane Assembly\" (FPA) e dell'elettronica dell'esperimento.\nIl cambio sede a Vimodrone.\nNei primi anni '80, sfruttando le competenze maturate sui computer miniaturizzati ad uso terrestre nel decennio precedente, la LABEN collaborava in secondo piano anche a progetti italiani al di fuori dell'ambito prettamente spaziale, come il collaudo dei motori dell\u2019aereo da combattimento Tornado, costruito a Torino.\nDi quegli anni anche le forniture di apparati per le stazioni di controllo terrestre alla costruenda base di lancio italiana di Malindi (Kenya) e allo spazioporto europeo di Kourou (Guyana francese).\nCon la forte crescita del settore spaziale italiano negli anni '80, anche l'azienda si ingrand\u00ec fino ad impiegare nel 1985 circa 270 dipendenti, pari al 9% dell'allora industria spaziale nazionale (3120 addetti), che era raddoppiata nel primo quinquennio di quella decade; figurava quindi quarta nelle prime cinque aziende spaziali italiane come numero di dipendenti: Selenia (1065), Telespazio (612), Aeritalia settore Spazio (550), LABEN e BPD (230). Le vendite della LABEN nel 1984 si aggiravano intorno a 1 milione di dollari.\nNel 1985 avvenne il trasloco a Vimodrone in una nuova sede aziendale con annessa una pi\u00f9 capiente camera bianca per l'integrazione degli equipaggiamenti di volo.\nIl rapporto con le Universita' e Centri di Ricerca\nData la natura tecnologicamente avanzata dei prodotti aziendali, nel corso degli anni Laben ha sempre perseguito un rapporto privilegiato con i poli di ricerca coerenti con il settore di applicazioni. Numerose collaborazioni sono state realizzate con ad es. Euratom - Ispra, Politecnico di Milano, le Universita' di Milano, Pavia, Napoli. Queste relazioni hanno dato luogo frequentemente a stage di studenti laureandi che svolgevano la loro tesi di laurea collaborando su progetti nei laboratori dell'azienda.\nIl presidio tecnologico\nNel corso della sua attivita' l'azienda ha dovuto costantemente aggiornare le sue tecnologie di progettazione e produzione tenendo conto del divenire accelerato che le tecnologie elettroniche subivano nel corso del tempo. In questi anni infatti i componenti elettronici mutavano con la nascita dei componenti integrati (memorie, circuiti logici) fino alla nascita dei microprocessori.\nContemporaneamente il requisito della riduzione delle masse imbarcate sui satelliti spingeva verso una crescente miniaturizzazione degli apparati di volo. Questo ha portato l'azienda a dotarsi di moderne tecnologie di processo quali ad es.:\n- sistemi di sviluppo per microprocessori, Gate Arrays e ASICS\n- CAD, CAM di progettazione/produzione di sistemi elettronici\n- tecnologie di miniaturizzazione con circuiti ibridi a film spesso e chip carriers\n- ambienti di sviluppo software spaziale (ad alta affidabilita' e ridondanza)\nAttivit\u00e0 nel settore del monitoraggio nucleare.\nL'azienda era organizzata in diverse divisioni, fra le quali sopravviveva ancora quella originaria della \"strumentazione nucleare\" dagli anni '60 e che si era contratta nel solo mercato della produzione di sistemi di monitoraggio radioattivo ambientale.\nLa LABEN forn\u00ec sistemi per la detezione nell'ambiente dei radionuclidi (\"Radionuclide Monitoring System\", RMS) per diverse reti:\nUno degli ultimi prodotti del comparto nucleare fu usato nel 2011 per mappare e misurare le radiazioni dell\u2019area circostante alla centrale di \u010cernobyl', quasi 25 anni dopo l'incidente del 1986, in vista della costruzione del nuovo sarcofago sul reattore 4 nell'ambito del programma \"Cernobyl's Integrated Automated Monitoring System\" (CERNOBYL-IAMS).\nGiotto e le altre missioni.\nUn sistema computerizzato di guida e controllo di assetto spaziale ed elaborazione dati dal peso di circa 6\u00a0kg sviluppato dalla LABEN era presente a bordo della missione Giotto, lanciata nel 1985 alla volta della cometa di Halley, che sfior\u00f2 ad una distanza di 596\u00a0km il 13 marzo 1986, commissione affidata all'azienda direttamente dall'ESA. Fu grazie a tale computer che venne recuperato in modo automatico il controllo del puntamento delle antenne di comunicazione verso la Terra, perso per 32 minuti nell'attraversamento a una velocit\u00e0 di 68\u00a0km/s della turbolenta coda cometaria fatta di particelle e gas: ci\u00f2 rese possibile estendere la missione \"congelando\" la sonda interplanetaria per sei anni in un'orbita di parcheggio, e lanciandola infine nel 1992 verso l'incontro con un'altra cometa, la 26P/Grigg-Skjellerup.\nIl successo di Giotto fu foriero di altre forniture importanti in quegli anni di fine decennio:\nCambi societari.\nNegli stessi anni ottanta vi furono diversi cambi di propriet\u00e0 dell'azienda: nel 1981 Montedel pass\u00f2 alla holding finanziaria Bastogi IRBS (Istituto Romano Beni Stabili) e nel 1982 entr\u00f2 a far parte del gruppo SI EL, conglomerato della difesa ed elettronica della medesima finanziaria torinese-romana.\nNel 1983 Italmobiliare, con l'acquisizione del 23% della Bastogi IRBS, ne divenne il maggiore azionista e avvi\u00f2 un processo di alienazione delle partecipazioni industriali, per concentrarsi solo sul settore immobiliare: nel 1985, l'intero agglomerato SI EL fu quindi venduto alla Ferranti International Signal Company (ISC), che controllava la LABEN attraverso la sua sussidiaria Ferranti Italia.\nNel 1987 il 50% fu acquisito dall'Aeritalia - Divisione Spazio di Torino (che era una societ\u00e0 controllata completamente da IRI-Finmeccanica) mentre l'altro 50% venne acquisito nel 1990, la LABEN entr\u00f2 a far parte delle societ\u00e0 spaziali italiane completamente controllate dalla holding del settore pubblico, dopo 32 anni di reggenza da parte di privati.\nGli anni novanta: i sistemi di elaborazione dati.\nLa sinergia con Alenia Spazio.\nCon l'inizio del decennio, favorita dalla comune holding di possesso Finmeccanica e dall'impulso dato dalla nascita dell'Agenzia Spaziale Italiana (ASI) nel 1988 e dal conseguente varo del \"Piano Spaziale Nazionale\" (PSN), si venne a definire una sempre pi\u00f9 stretta collaborazione tra la LABEN specializzata in equipaggiamenti elettronici e apparati di test e la maggiore azienda sistemistica spaziale italiana, l'Alenia Spazio (nata nel 1990 dalla fusione dell'Aeritalia settore Spazio e la Selenia Spazio): ad esempio, sul primo satellite europeo per il monitoraggio ambientale ERS-1 lanciato nel 1991, e nel consorzio Italspazio, nato per la definizione di una piccola costellazione di due satelliti di telecomunicazioni Iridium-like, chiamati Italsat F1 e F2, lanciati nel 1991 e nel 1996. Per tali satelliti fu incaricata di sviluppare il sistema telemetrico e di comando.\nIn quegli anni partecip\u00f2 alla costruzione del supercalcolatore \"Array Processor with Emulator\" (APE) (letteralmente \u201cprocessore vettoriale con emulatore\u201d) progettato da INFN e compensato con 2 miliardi di lire, rivenduto a ENEA poi tramite Alenia Spazio. APE aveva uno schema architetturale parallelo chiamato \"Single Instruction Multiple Data\" (SIMD) in cui le unit\u00e0 di elaborazione erano replicate mentre rimaneva unica la sequenza di operazioni (e l'elaboratore che le controllava). In tale costrutto, tutti i nodi computazionali eseguivano simultaneamente e parallelamente la stessa operazione aritmetica su una molteplicit\u00e0 di dati pari al numero dei nodi stessi. L'APE fu specificatamente progettato e costruito per consentire delle simulazioni numeriche di teorie di gauge e, in particolare, di cromodinamica quantistica su reticolo.\nNel 1990 Laben realizzo' una unita' distaccata denominata Unita' Laben in Tecnopolis con sede in Puglia a Valenzano nel centro di ricerca di CSATA-Tecnopolis. Questa unita' distaccata raccoglieva un gruppo di sviluppo di Software Spaziale in vista dei programmi Columbus ed Hermes di ESA. Negli anni successivi il gruppo fu incorporato con la SSI di Alenia Spazio a Taranto con cui vi erano evidenti sinergie.\nNel 1995 venne incorporata la PROEL Tecnologie di Firenze che divenne la divisione dedicata agli studi e alla prototipizzazione di motori per la propulsione elettrica spaziale e la propulsione ionica basati sul concetto di \"Radio-frequency with Magnetic-field ion Thruster\" (RMT).\nUno dei contributi della nuova divisione fu l\"'Electric Propulsion Diagnostic Package\" (EPDP) volato a bordo della sonda lunare SMART-1 dell'ESA nel 2003, strumento per studiare l'ambiente di plasma, in termini di energia degli ioni e distribuzione della densit\u00e0 di corrente, e monitorare cos\u00ec la contaminazione delle superfici del veicolo spaziale quando il propulsore elettrico veniva acceso e spento.\nMissione spaziale Cassini-Huygens.\nLa strumentazione di controllo ed elaborazione dati prodotta dalla LABEN contribu\u00ec alla sonda statunitense-europea Cassini-Huygens, lanciata nel 1997 all'esplorazione del sistema di Saturno e del suo satellite Titano. Per la sonda fu fornito il computer di bordo, chiamato \"Command Data Management Subsystem\" (CDMS), che gest\u00ec la sonda Huygens nella sua fase di discesa verso Titano, provvedendo alla raccolta dei dati dai sei strumenti scientifici del \"probe\" e trasmettendoli alla piattaforma orbitante Cassini. Commissione ricevuta su contratto diretto della NASA, il CMDS integr\u00f2 in un unico equipaggiamento ed architettura le unit\u00e0 \"CTU\" e \"RTU\" precedentemente prodotte dalla LABEN per altri satelliti. Per questo equipaggiamento, la LABEN \u00e8 entrata nel \"Guinness dei Primati\" per aver realizzato il computer \"atterrato pi\u00f9 lontano dalla Terra\";\nLe applicazioni GPS/EGNOS/GLONASS.\nIn questo decennio inizi\u00f2 a operare anche nella produzione di apparati ricevitori di segnale di posizione da montare a bordo dei satelliti in orbite al di sotto delle MEO (che caratterizzavano invece le gi\u00e0 allora disponibili costellazioni per la georeferenziazione come GPS/GLONASS) o GEO (come il sistema EGNOS). Lo scopo di tali ricevitori su di un satellite in orbita bassa LEO \u00e8 quello di garantirne il controllo, la stabilizzazione e l'orientamento ed evitare la costruzione di decine di stazioni di terra per il suo \"tracking\". Il ricevitore GPS sostituiva diversi sensori di bordo (\"sun-sensors\", \"Earth-sensors\", \"gyros\") unicamente usati fino ad allora per il controllo di assetto in orbita bassa.\nLa strumentazione per la ISS e il CIRA.\nNegli anni novanta collabor\u00f2 anche alla costruzione dei nodi 2 e 3 della Stazione Spaziale Internazionale (ISS), assemblati in Alenia Spazio - Torino, mediante la fornitura di apparati di test a terra e della parte elettronica di alcuni esperimenti inviati poi a bordo della stessa nel decennio successivo e alloggiati nel modulo europeo Columbus :\nSul finire degli anni '90 forn\u00ec anche il sistema di automazione e controllo della galleria del vento al plasma (PWT) \"SCIROCCO\" del Centro italiano ricerche aerospaziali (CIRA) a Capua, entrata in funzione nel 2001.\nGli anni duemila.\nA inizio duemila l'azienda aveva un buon livello di penetrazione nel mercato spaziale istituzionale, rappresentando circa il 15% del volume di affari e organico dell'industria spaziale nazionale; nei primi mesi del 2004 l'organico della sede di Vimodrone era di 304 dipendenti, a cui si dovevano aggiungere i 16 della PROEL\nA partire dal 1 aprile 2000, Finmeccanica confer\u00ec il controllo del ramo d'azienda comprendente le attivit\u00e0 della sua Divisione Spazio interamente ad Alenia Spazio e nel 2003, nel riorganizzare le attivit\u00e0 spaziali italiane, concentr\u00f2 nella LABEN gran parte del business, mentre contratti e attivit\u00e0 non ritenuti pi\u00f9 vitali per il futuro del gruppo rimasero in Alenia Spazio al fine di essere liquidati.\nIl 1 giugno 2004 la LABEN fu fusa con Alenia Spazio, formando la nuova societ\u00e0 denominata \"Alenia Spazio - LABEN\".\nDal 29 gennaio 2005 la Alenia Spazio - LABEN fu integrata nella \"Space Alliance\" con Alcatel-Lucent Space quale sito milanese della joint venture manifatturiera franco-italiana del settore spaziale \"Alcatel Alenia Space-Italia\" (AAS-I) (67% Alcatel, 33% Finmeccanica). L'accordo venne ratificato dalla Commissione europea il 29 aprile 2005.\nDivenne poi dal 2007 \"Thales Alenia Space-Italia\" (TAS-I), sito di Milano, con l'acquisizione della quota Alcatel da parte del gruppo francese della difesa e dell'elettronica Thales.\nIl passaggio di azioni da Alcatel a Thales venne approvato dalla Commissione europea il 10 aprile 2007."}
{"id": "5922916", "revid": "62748", "url": "https://it.wikipedia.org/wiki?curid=5922916", "title": "Halle Opera House", "text": ""}
{"id": "5922920", "revid": "767487", "url": "https://it.wikipedia.org/wiki?curid=5922920", "title": "Societ\u00e0 Sportiva Cavese 1988-1989", "text": "Questa pagina raccoglie le informazioni riguardanti la Societ\u00e0 Sportiva Cavese nelle competizioni ufficiali della stagione 1988-1989."}
{"id": "5922923", "revid": "287204", "url": "https://it.wikipedia.org/wiki?curid=5922923", "title": "Mario Pani", "text": ""}
{"id": "5922931", "revid": "247222", "url": "https://it.wikipedia.org/wiki?curid=5922931", "title": "Giorgio D'Arpino", "text": ""}
{"id": "5922935", "revid": "287204", "url": "https://it.wikipedia.org/wiki?curid=5922935", "title": "Olivier van Deuren", "text": ""}
{"id": "5922941", "revid": "767487", "url": "https://it.wikipedia.org/wiki?curid=5922941", "title": "Societ\u00e0 Sportiva Juventus Stabia 1988-1989", "text": "Questa pagina raccoglie le informazioni riguardanti la Societ\u00e0 Sportiva Juventus Stabia nelle competizioni ufficiali della stagione 1988-1989."}
{"id": "5922942", "revid": "110157", "url": "https://it.wikipedia.org/wiki?curid=5922942", "title": "NFF Futsal Eliteserie 2009-2010", "text": "La NFF Futsal Eliteserie 2009-2010 \u2013 nota anche come NFF Telekiosken Futsal Liga per ragioni di sponsorizzazione \u2013 \u00e8 stato il 2\u00ba campionato ufficiale norvegese di calcio a 5. La vittoria finale \u00e8 andata al KFUM Oslo Futsal, che ha chiuso l'annata davanti al Vegakameratene e al Nidaros. Nordpolen e Lillehammer sono invece retrocesse."}
{"id": "5922946", "revid": "762947", "url": "https://it.wikipedia.org/wiki?curid=5922946", "title": "H\u00e4ndel Festival di Halle", "text": ""}
{"id": "5922948", "revid": "110157", "url": "https://it.wikipedia.org/wiki?curid=5922948", "title": "NFF Futsal Eliteserie 2010-2011", "text": "La NFF Futsal Eliteserie 2010-2011 \u00e8 stata il 3\u00ba campionato ufficiale norvegese di calcio a 5. La vittoria finale \u00e8 andata al Vegakameratene, che ha chiuso l'annata davanti al Sol\u00f8r e all'Holmlia. \u00d8ystese e Sandefjord sono invece retrocesse."}
{"id": "5922958", "revid": "767487", "url": "https://it.wikipedia.org/wiki?curid=5922958", "title": "Kroton Calcio 1988-1989", "text": "Questa pagina raccoglie le informazioni riguardanti il Kroton Calcio nelle competizioni ufficiali della stagione 1988-1989."}
{"id": "5922960", "revid": "274482", "url": "https://it.wikipedia.org/wiki?curid=5922960", "title": "STM8", "text": "L'STM8 \u00e8 un microcontroller a 8-bit prodotto da STMicroelectronics.\nCaratteristiche.\nGli STM8 sono microcontroller a 8-bit con architettura Harvard e pipeline a pi\u00f9 stadi, dotati delle periferiche di base per la comunicazione seriale (I\u00b2C, SPI, UART), supporto agli interrupt annidati, convertitori A/D, timer a 8 e 16-bit. L'STM8S003F3 ad esempio dispone di tutte le suddette periferiche ed \u00e8 caratterizzato da 8KB di flash, 1KB di RAM e 128 byte di EEPROM.\nQuasi tutti i microcontroller della linea STM8 dispongono di meno di 64KB di flash (indirizzarne di pi\u00f9, per quanto possibile, risulta complesso e richiede l'utilizzo di speciali instruzioni).\nL'STM8 ha alcune somiglianze al precedente ST7, ma \u00e8 pi\u00f9 idoneo ad essere programmato in C grazie alla possibilit\u00e0 di indirizzare in maniera relativa lo stack pointer. Vi \u00e8 inoltre un accumulatore a 8-bit (A) e dei registri indice a 16-bit (X e Y).\nFamiglie.\nGli STM8 sono disponibili in numerose fasce, sia di prezzo (es. \"Value Line\") che di caratteristiche:\nLe famiglie per applicazioni specifiche, come quelle per l'automotive o per il controllo di potenza, sono in genere elaborazioni della famiglia di base con l'aggiunta di periferiche specifiche (es. rivelatori di zero-crossing per la corrente alternata, macchine a stati per la gestione dell'illuminazione tramite protocollo DALI, etc...)\nCompilatori.\nL'STM8 \u00e8 supportato da una vasta serie di IDE e compilatori commerciali (IAR, Cosmic, Raisonance, STVD) disponibili solitamente in versioni a pagamento o gratuite ma con limite sulla dimensione del codice. Vi \u00e8 inoltre supporto da parte del compilatore open-source SDCC."}
{"id": "5922964", "revid": "110157", "url": "https://it.wikipedia.org/wiki?curid=5922964", "title": "NFF Futsal Eliteserie 2011-2012", "text": "La NFF Futsal Eliteserie 2011-2012 \u00e8 stata il 4\u00ba campionato ufficiale norvegese di calcio a 5. La vittoria finale \u00e8 andata al Vegakameratene, che ha chiuso l'annata davanti al KFUM Oslo Futsal e al Vadmyra. Holmlia e H\u00f8llen sono invece retrocesse."}
{"id": "5922988", "revid": "767487", "url": "https://it.wikipedia.org/wiki?curid=5922988", "title": "Associazione Sportiva Latina 1932 1988-1989", "text": "Questa voce raccoglie le informazioni riguardanti l'Associazione Sportiva Latina 1932 nelle competizioni ufficiali della stagione 1988-1989."}
{"id": "5922989", "revid": "287204", "url": "https://it.wikipedia.org/wiki?curid=5922989", "title": "John C. Wells", "text": "Biografia.\nNato a Bootle, nel Lancashire, da padre di origine sudafricana e madre inglese, ha due fratelli. Dopo la fanciullezza in povert\u00e0, studi\u00f2 varie lingue, incluse il gallese e l'esperanto. \u00c8 professore emerito di fonetica all'University College di Londra.\nNel settembre 2006 ha sottoscritto un'unione civile con Gabriel Parsons, suo compagno dal 1968.\nCarriera.\nWells si laure\u00f2 all'Universit\u00e0 di Cambridge, ed \u00e8 conosciuto per il suo libro con cassetta \"Accents of English\", il libro con CD \"The Sounds of the IPA\", \"Lingvistikaj Aspektoj de Esperanto\" e il \"Longman Pronunciation Dictionary\". \u00c8 autore del principale dizionario inglese-esperanto.\nUna considerevole parte delle ricerche di Wells sono incentrate nella descrizione fonetica dei dialetti inglesi. Dal 2003 al 2007 fu presidente dell'Associazione fonetica internazionale.\nWells \u00e8 stato a lungo un pioniere delle nuove tecnologie. \u00c8 l'inventore della X-SAMPA ASCII alfabeto fonetico per l'uso nei computer digitali non in grado di gestire i simboli IPA. Dopo il pensionamento nel 2006, Wells tenne un blog di fonetica fino all'aprile del 2013.\nEsperanto.\nWells fu presidente dell'Universala Esperanto Asocio (UEA) dal 1989 al 1995. Fu anche presidente dell'Esperanto Association of Britain, e dal 2007 \u00e8 presidente dell'Accademia di Esperanto.\nOltre a importanti libri e dizionari di esperanto, ha creato il corso radiofonico \"Jen Nia Mondo\". ."}
{"id": "5922996", "revid": "834", "url": "https://it.wikipedia.org/wiki?curid=5922996", "title": "Zwartboek", "text": ""}
{"id": "5922998", "revid": "767487", "url": "https://it.wikipedia.org/wiki?curid=5922998", "title": "Associazione Sportiva Siracusa 1988-1989", "text": "Questa voce raccoglie le informazioni riguardanti l 'Associazione Sportiva Siracusa nelle competizioni ufficiali della stagione 1988-1989."}
{"id": "5923014", "revid": "52953", "url": "https://it.wikipedia.org/wiki?curid=5923014", "title": "Fonte di Acidalia", "text": "Con fonte di Acidalia ci si riferisce a un'antica fonte dell'antica Grecia, situata nei pressi di Orcomeno in Beozia, dove, secondo la mitologia greca, si lavavano le Grazie devote alla dea Venere, figlie sue e di Bacco. Venere veniva perci\u00f2 anche definita \"Acidalia mater\"."}
{"id": "5923020", "revid": "44876", "url": "https://it.wikipedia.org/wiki?curid=5923020", "title": "Associazione Sportiva Sorrento 1988-1989", "text": "Questa voce raccoglie le informazioni riguardanti l'Associazione Sportiva Sorrento nelle competizioni ufficiali della stagione 1988-1989."}
{"id": "5923024", "revid": "110157", "url": "https://it.wikipedia.org/wiki?curid=5923024", "title": "NFF Futsal Eliteserie 2012-2013", "text": "La NFF Futsal Eliteserie 2012-2013 \u00e8 stata il 5\u00ba campionato ufficiale norvegese di calcio a 5. La vittoria finale \u00e8 andata al Vegakameratene, che ha chiuso l'annata davanti al Tiller e al KFUM Oslo Futsal. Nesjar e Vadmyra sono invece retrocesse."}
{"id": "5923029", "revid": "110157", "url": "https://it.wikipedia.org/wiki?curid=5923029", "title": "NFF Futsal Eliteserie 2013-2014", "text": "La NFF Futsal Eliteserie 2013-2014 \u00e8 stata il 6\u00ba campionato ufficiale norvegese di calcio a 5. La vittoria finale \u00e8 andata al Vegakameratene, che ha chiuso l'annata davanti al Grorud e al Nidaros. Sol\u00f8r ed \u00d8rn-Horten sono invece retrocesse."}
{"id": "5923032", "revid": "404338", "url": "https://it.wikipedia.org/wiki?curid=5923032", "title": "Igor Ado", "text": ""}
{"id": "5923035", "revid": "287204", "url": "https://it.wikipedia.org/wiki?curid=5923035", "title": "Petr Anochin", "text": ""}
{"id": "5923043", "revid": "486946", "url": "https://it.wikipedia.org/wiki?curid=5923043", "title": "Capi di Stato di Taiwan", "text": ""}
{"id": "5923046", "revid": "110157", "url": "https://it.wikipedia.org/wiki?curid=5923046", "title": "NFF Futsal Eliteserie 2014-2015", "text": "La NFF Futsal Eliteserie 2014-2015 \u00e8 stato il 7\u00ba campionato ufficiale norvegese di calcio a 5. La vittoria finale \u00e8 andata al Grorud, che ha chiuso l'annata davanti al Tiller e al Vegakameratene. Kongsvinger e Flamuri sono invece retrocesse."}
{"id": "5923048", "revid": "373458", "url": "https://it.wikipedia.org/wiki?curid=5923048", "title": "Albert D'Agostino", "text": ""}
{"id": "5923050", "revid": "373458", "url": "https://it.wikipedia.org/wiki?curid=5923050", "title": "Mervyn Dymally", "text": ""}
{"id": "5923052", "revid": "404338", "url": "https://it.wikipedia.org/wiki?curid=5923052", "title": "Iosif Grigulevich", "text": ""}
{"id": "5923054", "revid": "110157", "url": "https://it.wikipedia.org/wiki?curid=5923054", "title": "NFF Futsal Eliteserie 2015-2016", "text": "La NFF Futsal Eliteserie 2015-2016 \u00e8 stato l'8\u00ba campionato ufficiale norvegese di calcio a 5. La vittoria finale \u00e8 andata al Sandefjord, che ha chiuso l'annata davanti al Grorud ed al Vester\u00e5len. Krohnsminde e Pumas sono invece retrocesse."}
{"id": "5923055", "revid": "287204", "url": "https://it.wikipedia.org/wiki?curid=5923055", "title": "Aggettivi e nomi etnici relativi agli oggetti celesti", "text": "Segue una lista di aggettivi che indicano appartenenza o relazione a un determinato oggetto celeste, con relativi nomi etnici per indicare gli ipotetici abitanti di detti oggetti.\nNel caso pi\u00f9 comune, in italiano per indicare gli abitanti di un corpo celeste viene sostantivato il rispettivo aggettivo (\"le valli marziane\"; \"l'attacco dei marziani\"); alcuni termini hanno per\u00f2 solo valore di aggettivo (come \"selenico\") o di sostantivo (come \"selenita\").\nLa lista raccoglie sia termini oggi comunemente usati dalla comunit\u00e0 scientifica, sia termini di uso raro o letterario."}
{"id": "5923056", "revid": "123916159", "url": "https://it.wikipedia.org/wiki?curid=5923056", "title": "Scheggia (romanzo)", "text": "Scheggia \u00e8 il primo romanzo della trilogia che Roberto Parodi ha scritto prendendo spunto dai suoi viaggi overland, \u00e8 seguito da \"Controsole\" e \"Chiedi alla strada\".\nTrama.\nScheggia, chiamato cos\u00ec per via di quella scintilla che gli si pu\u00f2 intravedere negli occhi ogni qual volta gli passa per la mente qualche idea avventata, reincontra i suoi due vecchi amici di scorribande Accio e Raniero riuniti per l'occasione dal funerale del quarto amico di lunga data, Fedro, scomparso in Africa.\nDecidono quindi di intraprendere un viaggio attraversando il deserto del Sahara (terra amata da Fedro a tal punto da spingerlo a stabilircisi a vivere) per rendere tributo al loro amico scomparso.\nL'avventura cementer\u00e0 l'amicizia dei tre protagonisti, che si erano allontanati per seguire le proprie carriere, e tra rocambolesche avventure e grazie all'aiuto di personaggi inaspettati riscopriranno loro stessi."}
{"id": "5923061", "revid": "486946", "url": "https://it.wikipedia.org/wiki?curid=5923061", "title": "Presidente di Taiwan", "text": ""}
{"id": "5923066", "revid": "1543377", "url": "https://it.wikipedia.org/wiki?curid=5923066", "title": "Sierre Woodcutters", "text": "I Sierre Woodcutters sono una squadra svizzera di football americano e flag football di Sierre militante in NSFL, fondata nel 2009."}
{"id": "5923081", "revid": "287204", "url": "https://it.wikipedia.org/wiki?curid=5923081", "title": "Malin Hartelius", "text": "\u00c8 nota a livello mondiale soprattutto come una delle principali interpreti di opere di Mozart (in particolare presso il Teatro dell'Opera di Zurigo), ma ha recitato anche in opere di \u010cajkovskij, Cherubini, Donizetti, H\u00e4ndel, Schubert, ecc. e ha lavorato assieme a direttori d'orchestra quali Herbert Blomstedt, Ivor Bolton, Franz Br\u00fcggen, Riccardo Chailly, \u00c1d\u00e1m Fischer, John Eliot Gardiner, Wolfgang G\u00f6nnenwein, Nikolaus Harnoncourt, Mariss Jansons, Ton Koopman, Mark Minkowski, Peter Schreiner, Franz Welser-M\u00f6st, ecc.\nBiografia.\nDopo il diploma al Conservatorio di Vienna, dove ha come insegnante Margarete Bence, nel 1989-1990 entra a far parte della Wiener Staatoper.\nNella stagione 1991-1992 \u00e8 ingaggiata dal Teatro dell'Opera di Zurigo, dove recita nel ruolo di Pamina ne \"Il flauto magico\", in quello di Adele ne \"Il pipistrello\", in quello di Blonde ne \"Il ratto dal serraglio\" e in quello di \u00c4nnchen nel \"Il franco cacciatore\".\nOttiene l'apice del successo tra il 1999 e il 2000, interpretando il ruolo di Pamina ne Il flauto magico di Mozart.\nNel 2010, riceve dal re di Svezia la medaglia per le Scienze e le Arti.\nNel luglio del 2011, dopo l'interpretazione a Zurigo de \"Il re pastore\", viene riconosciuta come una delle migliori interpreti di opere di Mozart del XXI secolo."}
{"id": "5923089", "revid": "339392", "url": "https://it.wikipedia.org/wiki?curid=5923089", "title": "Rai.it", "text": ""}
{"id": "5923090", "revid": "767487", "url": "https://it.wikipedia.org/wiki?curid=5923090", "title": "Marie Key", "text": " Marie \u00e8 diventata famosa nel 2005 grazie a KarriereKanonen, una competizione radiofonica annuale per artisti senza un contratto in Danimarca. Insieme alla sua Marie Key Band, la cantante ha presentato le canzoni \"Kleptoman\" e \"Per\". La band ha pubblicato due album: \"Udtales ['k\u00e6j]\" (2006) e \"Hver sin vej\" (2008).\nMarie ha pubblicato il suo primo album da solista, \"I byen igen\", nel 2011. L'album ha raggiunto il ventitreesimo posto nella classifica degli album pi\u00f9 venduti in Danimarca ed \u00e8 stato certificato disco di platino. Marie ha trovato maggiore successo commerciale nel 2012, con il suo secondo album, \"De her dage\", primo in classifica in Danimarca e certificato quadruplo disco di platino. \"De her dage\" \u00e8 stato eletto migliore album danese dell'anno dai quotidiani \"Politiken\" e \"Berlingske\" e ha prodotto i successi \"Uopn\u00e5elig\" e \"Uden forsvar\", certificati rispettivamente disco d'oro e disco di platino.\nNel 2013 Marie ha ottenuto il suo primo singolo numero uno con \"G\u00e5 med dig\", una collaborazione con il gruppo rock Nephew. Nello stesso anno Marie ha vinto il premio P3 Guld in Danimarca, accompagnato da 100.000 corone; ai Danish Music Award del 2013 ha portato a casa sei dei sette premi per cui era stata nominata, fra cui Danese dell'anno, Album dell'anno e Compositore dell'anno. I premi e la fama hanno aiutato le vendite di \"De her dage\", che \u00e8 risultato il terzo album pi\u00f9 venduto del 2013 in Danimarca.\nNel 2015 \u00e8 uscito il terzo album di Marie Key, \"T\u00e6nker du vi danser\", anticipato dal singolo \"Fatter det nu\". L'album ha raggiunto il primo posto in classifica in Danimarca, ma non \u00e8 riuscito a replicare il successo del precedente, venendo certificato disco di platino e scomparendo dalle classifiche dopo 27 settimane (rispetto alle 102 di \"De her dage\"). \"T\u00e6nker du vi danser\" \u00e8 comunque stato il decimo album pi\u00f9 venduto in Danimarca nel 2015."}
{"id": "5923091", "revid": "287204", "url": "https://it.wikipedia.org/wiki?curid=5923091", "title": "American Hockey League 1971-1972", "text": "La stagione 1971-1972 \u00e8 stata la 36\u00aa edizione della American Hockey League, la pi\u00f9 importante lega minore nordamericana di hockey su ghiaccio. Fra le molte modifiche ci fu l'iscrizione di quattro nuove franchigie, mentre i playoff vennero ampliati alle migliori otto squadre. La stagione vide al via undici formazioni e al termine dei playoff i Nova Scotia Voyageurs conquistarono la loro prima Calder Cup sconfiggendo i Baltimore Clippers 4-2.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5923093", "revid": "404338", "url": "https://it.wikipedia.org/wiki?curid=5923093", "title": "William Earle", "text": ""}
{"id": "5923094", "revid": "80464921", "url": "https://it.wikipedia.org/wiki?curid=5923094", "title": "William P. S. Earle", "text": ""}
{"id": "5923096", "revid": "80464934", "url": "https://it.wikipedia.org/wiki?curid=5923096", "title": "Basilica Lateranense", "text": ""}
{"id": "5923097", "revid": "736476", "url": "https://it.wikipedia.org/wiki?curid=5923097", "title": "Wressle Castle", "text": ""}
{"id": "5923098", "revid": "275235", "url": "https://it.wikipedia.org/wiki?curid=5923098", "title": "Jasta 7", "text": ""}
{"id": "5923114", "revid": "124123", "url": "https://it.wikipedia.org/wiki?curid=5923114", "title": "Pierre Deval", "text": "Biografia.\nFiglio di Alexandre Philibert Deval, dragomanno a Costantinopoli, e Catherine Mille, nacque nella capitale dell'Impero ottomano. Il 27 agosto 1765 entr\u00f2 nel Collegio di Clermont (futuro \"Lyc\u00e9e Louis-le-Grand\") come ove segu\u00ec il corso di studi definito in accordo alla \"\u00c9cole des jeunes de langues\" voluto da Jean-Baptiste Colbert. Si laure\u00f2 l'8 agosto 1774.\nIl primo incarico diplomatico di Deval fu quello di dragomanno a Sidone, poi Laodicea (Siria), Aleppo ed infine cancelliere ad Alessandria d'Egitto. Il 27 agosto 1786 venne nominato vice-console a Baghdad e console generale ad Algeri ma dovette rinunciare a tale incarico per richiesta diretta del locale governatore ottomano, Husayn III d'Algeri. Trascorse a Costantinopoli gli anni tumultuosi della Rivoluzione francese, tornando in patria solo nel 1803.\nDeval riprese a disimpegnare incarichi diplomatici attivi solo nel 1814 quando (12 settembre) venne nominato console-generale di Algeri.\nGli venne affidata la gestione di una questione abbastanza delicata. Un mercante ebreo di Livorno, tale Giacomo Bacri, vantava con la Francia un credito di sette milioni di franchi d'oro per la vendita di grano all'esercito rivoluzionario durante la Campagna d'Egitto. Bacri era a sua volta debitore nei confronti del \"dey\" di Algeri e lamentava di non poter saldare il conto con il governatore a causa dell'insolvenza francese. Deval era inoltre incaricato di ottenere da Husayn Dey la conferma dei possedimenti francesi su suolo algerino (conferma ottenuta tramite i trattati del 29 marzo 1818).\nNel 1827, il \"debito Bacri\" non era ancora stato risolto mentre, per contro, i francesi andavano sistematicamente rafforzando al loro posizione in Algeria per tramite di insediamenti militari coordinati dal nipote di Deval, Alexander, presso Annaba e El Kala. Il 29 aprile, il \"dey\" richiam\u00f2 a colloquio Deval e pretese il saldo del debito Bacri. Al rifiuto del console, Husayn, in un impeto di rabbia, lo colp\u00ec al capo con il suo ventaglio. Carlo X di Francia, desideroso di aumentare il suo prestigio e la sua popolarit\u00e0 con manovre politico-militari \"patriottiche\", us\u00f2 questo come pretesto per avviare un blocco contro il porto di Algeri.\nDeval venne richiamato in patria nel mese di giugno.\nMor\u00ec a Villiers-le-Bel il 23 agosto 1829."}
{"id": "5923119", "revid": "287204", "url": "https://it.wikipedia.org/wiki?curid=5923119", "title": "Acrilato", "text": "Gli acrilati sono i sali, le basi coniugate e gli esteri dell'acido acrilico e dei suoi derivati. Possono essere definiti anche come propenoati in base alla nomenclatura IUPAC, poich\u00e9 derivano dall'acido 2-propenoico, altro nome dell'acido acrilico. Lo ione acrilato ha la formula molecolare CH2=CHCOO-\nL'acido acrilico contiene un gruppo vinilico, direttamente legato al carbonio del gruppo carbonilico.\nGli acrilati e i metilmetacrilati (sali ed esteri dell'acido metacrilico) sono monomeri comuni nella produzione di polimeri, in quanto portano alla formazione di numerosi polimeri acrilati. La formazione di questi polimeri \u00e8 dovuta all'elevata reattivit\u00e0 del doppio legame vinilico."}
{"id": "5923122", "revid": "916580", "url": "https://it.wikipedia.org/wiki?curid=5923122", "title": "101beonjjae propose", "text": "101beonjjae propose (hangeul: , lett. \"La centunesima proposta di matrimonio\"; titolo internazionale The 101st Proposal, conosciuto anche come \"My Perfect Girl\") \u00e8 un serial televisivo sudcoreano trasmesso su SBS dal 29 maggio al 25 luglio 2006.\nTrama.\nPark Dal-jae \u00e8 andato a pi\u00f9 incontri al buio a scopo matrimoniale di quanti riesca a contare, ma non \u00e8 ancora riuscito a trovare moglie, non essendo giovane, bello o ricco. Al centesimo appuntamento, per\u00f2, trova la ragazza perfetta, l'annunciatrice ventinovenne Han Soo-jung. La morte del suo primo amore, Chan-hyuk, ha condotto la vita di Soo-jung a un punto morto, finch\u00e9 la zia non la spinge ad andare all'appuntamento con Dal-jae, che dice esattamente le stesse parole usate da Chan-hyuk quando chiese a Soo-jung di sposarlo. La donna, per\u00f2, si infuria quando scopre che suo fratello minore aveva suggerito a Dal-jae le parole da dire e cerca di trattarlo freddamente, ma l'ingenuit\u00e0 e il cuore puro dell'uomo la fanno sorridere. Soo-jung inizia gradualmente ad aprirsi e Dal-jae spera che un giorno lei ricambi i suoi sentimenti, ma un uomo di nome Woo-suk, esattamente uguale a Chan-hyuk, compare nella vita di Soo-jung, mettendo tutto in discussione."}
{"id": "5923129", "revid": "1494169", "url": "https://it.wikipedia.org/wiki?curid=5923129", "title": "Capi di Stato della Cina", "text": ""}
{"id": "5923130", "revid": "834", "url": "https://it.wikipedia.org/wiki?curid=5923130", "title": "The Boat That Rocked", "text": ""}
{"id": "5923131", "revid": "1123126", "url": "https://it.wikipedia.org/wiki?curid=5923131", "title": "Presidenti della Cina", "text": ""}
{"id": "5923133", "revid": "465169", "url": "https://it.wikipedia.org/wiki?curid=5923133", "title": "Discografia di Marie Key", "text": "La discografia di Marie Key, una cantante pop danese, consiste in cinque album (due dei quali pubblicati con la Marie Key Band) e undici singoli (uno dei quali con la Marie Key Band). Le etichette discografiche che si occupano di distribuire la musica di Marie Key sono Genlyd Grammofon e Sony Music Denmark."}
{"id": "5923150", "revid": "287204", "url": "https://it.wikipedia.org/wiki?curid=5923150", "title": "Reno Bighorns 2015-2016", "text": "La stagione 2015-16 dei Reno Bighorns fu l'8\u00aa nella NBA D-League per la franchigia.\nI Reno Bighorns vinsero la \"Pacific Division\" con un record di 33-17. Nei play-off persero la semifinale di conference con i Los Angeles D-Fenders (2-1)."}
{"id": "5923155", "revid": "76963", "url": "https://it.wikipedia.org/wiki?curid=5923155", "title": "Marcia Rodd", "text": "\u00c8 attiva soprattutto in campo teatrale e ha recitato in numerosi musical, tra cui \"Il violinista sul tetto\" e \"Shelter\", per cui \u00e8 stata candidata al Tony Award alla miglior attrice protagonista in un musical nel 1973."}
{"id": "5923156", "revid": "22356", "url": "https://it.wikipedia.org/wiki?curid=5923156", "title": "Inostrancevia alexandri", "text": ""}
{"id": "5923158", "revid": "1305772", "url": "https://it.wikipedia.org/wiki?curid=5923158", "title": "Gra\u010d\u00ebv", "text": ""}
{"id": "5923159", "revid": "300067", "url": "https://it.wikipedia.org/wiki?curid=5923159", "title": "Duje Dukan", "text": "\u00c8 il figlio di Ivica Dukan, anch'egli cestista."}
{"id": "5923160", "revid": "2110845", "url": "https://it.wikipedia.org/wiki?curid=5923160", "title": "Dilys Watling", "text": "Ha recitato in diversi musical a Londra e New York, tra cui \"Il violinista sul tetto\" (Londra, 1967), \"Georgy\" (Broadway, 1970; candidata al Tony Award alla miglior attrice protagonista in un musical), \"Company\" (Londra, 1972) e \"\" (Londra, 1980).\n\u00c8 stata sposata con Owen Teale e la coppia ha avuto un figlio prima di divorziare negli anni novanta."}
{"id": "5923161", "revid": "729019", "url": "https://it.wikipedia.org/wiki?curid=5923161", "title": "Castello di N\u00fcrburg", "text": "Il castello di N\u00fcrburg \u00e8 il nome dato a delle rovine di una fortezza poste su una collina nella catena montuosa del Eifel, in Germania, nei pressi del villaggio di N\u00fcrburg, a sud di Adenau, nel Circondario di Ahrweiler nello stato della Renania-Palatinato. Si trova nei pressi del famoso anello nord del N\u00fcrburgring o Nordschleife ad una quota di 678 metri. Pu\u00f2 essere visitato pagando una piccola mancia."}
{"id": "5923163", "revid": "1005847", "url": "https://it.wikipedia.org/wiki?curid=5923163", "title": "Engin blind\u00e9 de reconnaissance et de combat", "text": "L'Engin blind\u00e9 de reconnaissance et de combat (EBRC) \u00e8 il veicolo destinato a sostituire l'ERC-90 Sagaie e l'AMX-10RC nell'Arm\u00e9e de terre francese. Si chiamer\u00e0 Jaguar.\nStoria.\nAll'orizzonte 2020, l'Arm\u00e9e de terre desidera sostituire i suoi blindati leggeri. Il programma EBRC consiste nell'acquisto tra 70 e 250 blindati.\nIl Ministero della difesa ne ha affidato lo sviluppo al \"\" formato da Nexter, Thales e Renault Trucks Defense. Le consegne dovranno iniziare a partire dal 2020. 248 EBRC dovranno essere ordinati.\nL'acquisto di questo veicolo rientra nel quadro del \"programma Scorpion\" destinato a modernizzare la cavalleria dell'Arm\u00e9e de terre, con la modernizzazione dei carri armati Leclerc (Standard F1 o Leclerc XLR) e la sostituzione dei veicoli blindati VAB con i VBMR.\nLa Legge di programmazione militare 2019-2025 prevede l'acquistizione di 300 \"EBRC Jaguar\" all'orizzonte 2030; fine 2025 sono previsti 150 AMX-10RC, 150 JAGUAR e 629 VBCI.\nTecnica.\nIl veicolo sar\u00e0 un blindato leggero a ruote 6\u00d76 di una massa compresa tra 20 e 25 tonnellate e sar\u00e0 dotato del missile MMP, sviluppato dalla MBDA, di un cannone da 40 mm 40 CTAS, e di una mitragliatrice da 7,62 mm. La torretta permetter\u00e0 di sollevare il cannone fino a un angolo di 45 gradi per puntare verso obiettivi in altura.\nInoltre, dovr\u00e0 condividere un massimo di parti con il successore del VAB, il VBMR \"Griffon\"."}
{"id": "5923166", "revid": "22356", "url": "https://it.wikipedia.org/wiki?curid=5923166", "title": "Catonyx tarijensis", "text": ""}
{"id": "5923168", "revid": "22356", "url": "https://it.wikipedia.org/wiki?curid=5923168", "title": "Anaspidiformes", "text": ""}
{"id": "5923169", "revid": "108351118", "url": "https://it.wikipedia.org/wiki?curid=5923169", "title": "SIPRNet", "text": "Il Secret Internet Protocol Router Network (SIPRNet) \u00e8 una rete di computer utilizzata dal Dipartimento della Difesa degli Stati Uniti d'America per lo scambio di messaggi e informazioni catalogate col massimo livello SECRET. Consente inoltre l'accesso a pagine web ed alla casella di posta elettronica, utilizzando le stesse procedure di comunicazione di Internet, con la maggior differenza da quest'ultimo rappresentata dal fatto che le linee di comunicazione sono criptate. In sintesi dunque si potrebbe definire come una rete Internet sicura.\nClassificazione delle informazioni.\nIl Defense Information Systems Network ha definito principalmente 3 livelli di segretezza per gestire la classificazione delle informazioni. Di seguito vengono elencati tali livelli con i relativi strumenti informatici utilizzati per il loro scambio.\n\u00a0\u00a0\u00a0\u00a0\u00a0NIPRnet (es.: uso normale della posta elettronica, accesso ai siti web pubblici)\n\u00a0\u00a0\u00a0\u00a0\u00a0SIPRNet (es.: informazioni sensibili sulle agenzie governative e sulle missioni che svolgono nel mondo)\n\u00a0\u00a0\u00a0\u00a0\u00a0NSAnet, JWICS (es.: informazioni altamente classificate relative ad operazioni militari)\nAccesso alla rete.\nSecondo l' U.S. Department of State Web Development Handbook le convenzioni per la definizione degli indirizzi sono le stesse di Internet, ad eccezione dell'aggiunta di un dominio di secondo livello, come \".sgov\", e si viene quindi a creare un indirizzo del tipo: \"openforum.state.sgov.gov\".\nIn base alle stime del Pentagono, SIPRNet \u00e8 utilizzata da circa 4.2 milioni di utenti, tra i quali figurano membri del dipartimento della difesa statunitense, soldati e dipendenti delle ambasciate USA nel mondo. Si stima che nel 2002 le ambasciate coinvolte fossero 125, nel 2005 il numero \u00e8 salito a 180.\nL'accesso a questa rete \u00e8 inoltre consentito a una serie di alleati fidati, quali: Australia, Canada, Inghilterra e Nuova Zelanda. Questo gruppo, includendo anche gli USA, vengono anche conosciuti col nome di Five Eyes.\nMisure di sicurezza.\nSIPRNet, in quanto rete informatica governativa, pu\u00f2 essere un obiettivo per attacchi informatici di ogni tipo. Per questo motivo sono state delineate una serie di procedure d'accesso per garantire la sicurezza della stessa.\nPer una maggiore facilit\u00e0 di utilizzo alcune di queste procedure sono state rese meno stringenti.\nCollegamenti esterni.\nUsing the SIPRNet\nSIPRNet - America stores secret cables"}
{"id": "5923171", "revid": "253269", "url": "https://it.wikipedia.org/wiki?curid=5923171", "title": "Eileen Herlie", "text": "Carriera.\n\u00c8 nota soprattutto per il ruolo di Gertrude nell\"'Amleto\" (1948) di Laurence Olivier, che interpret\u00f2 pur essendo undici anni pi\u00f9 giovane di Olivier, che interpretava suo figlio Amleto. In campo televisivo \u00e8 nota per il ruolo di Myrtle nella soap opera \"La valle dei pini\", per cui fu candidata a tre Daytime Emmy Award.\n\u00c8 stata anche un'apprezzata interprete teatrale, sia di prosa che di musical e nel 1960 ottenne una candidatura al Tony Award alla miglior attrice protagonista in un musical per la sua performance in \"Take Me Along\"."}
{"id": "5923173", "revid": "566995", "url": "https://it.wikipedia.org/wiki?curid=5923173", "title": "Albo d'oro della Delta Ethniki", "text": ""}
{"id": "5923175", "revid": "124658504", "url": "https://it.wikipedia.org/wiki?curid=5923175", "title": "Reggie Hearn", "text": "Carriera.\nDopo aver giocato a livello NCAA con la Northwestern University dal 2009 al 2013 si dichiara eleggibile al Draft NBA 2013, ma non viene selezionato da nessuna franchigia.\nCos\u00ec dal 2013 inizia a giocare in NBA Development League con gli Idaho Stampede.\nSuccessivamente si trasferisce ai Reno Bighorns, con i quali disputa due stagioni e mezzo prima di firmare un two-way contract con i Detroit Pistons.\nCon la franchigia del Michigan esordisce nella NBA il 5 febbraio 2018, nella vittoria contro i Portland Trail Blazers.\nGioca ancora il 9 marzo e l'11 aprile, in entrambi i casi contro gli Chicago Bulls.\nNel frattempo continua a disputare la D-League con i Grand Rapids Drive, franchigia affiliata ai Pistons.\nNel 2018 si accasa agli Stockton Kings, con i quali trascorre una stagione prima di cambiare nuovamente e trasferirsi ai South Bay Lakers, franchigia affiliata ai Los Angeles Lakers.\nNazionale.\nNel 2017 prende parte, con la Nazionale USA, al FIBA AmeriCup 2017, vincendo la medaglia d'oro.\nFra il 2018 ed il 2019 prende parte anche alle Qualificazioni della FIBA World Cup 2019; le prestazioni avute in tale manifestazione gli valgono la nomina di USA Basketball Male Athlete of the Year."}
{"id": "5923180", "revid": "767487", "url": "https://it.wikipedia.org/wiki?curid=5923180", "title": "Cisilia", "text": " La cantante \u00e8 cresciuta nella capitale danese Copenaghen e ha origini marocchine e macedoni.\nCisilia \u00e8 diventata famosa in Danimarca nel 2014 con la pubblicazione del suo singolo di debutto, \"Ring den alarm\", su etichetta discografica Universal Music Denmark. Il brano ha raggiunto la venticinquesima posizione in classifica. \"Ring den alarm\" \u00e8 stato seguito da un secondo singolo, \"Vi to datid nu\", quarto in classifica in Danimarca e certificato doppio disco di platino. \"Vi to datid nu\" \u00e8 stata la canzone pi\u00f9 passata del 2015 sulle due stazioni radiofoniche nazionali danesi P3 e P4. A maggio 2015 \u00e8 uscito l'album di debutto di Cisilia, \"Unge \u00f8jne\", che \u00e8 arrivato primo in classifica nella classifica danese ed \u00e8 stato certificato disco d'oro per le oltre 10.000 copie vendute. \"Ugne \u00f8jne\" \u00e8 stato il ventiduesimo disco pi\u00f9 venduto in Danimarca nel 2015. Dall'album sono stati estratti altri due singoli: \"Luftballon\", ventunesimo in classifica e certificato disco d'oro, e \"Unge \u00f8jne\".\nAi Danish Music Award del 2015 Cisilia \u00e8 diventata la vincitrice pi\u00f9 giovane della storia, quando all'et\u00e0 di 16 anni ha portato a casa i premi per il Successo danese dell'anno per \"Vi to datid nu\" e per il Miglior nuovo artista."}
{"id": "5923196", "revid": "767487", "url": "https://it.wikipedia.org/wiki?curid=5923196", "title": "Victor Rudd", "text": ""}
{"id": "5923197", "revid": "1573940", "url": "https://it.wikipedia.org/wiki?curid=5923197", "title": "Atheris matildae", "text": "Atheris matildae \u00e8 un serpente velenoso della famiglia Viperidae endemico della Tanzania.\nScoperta.\nLa vipera \u00e8 stata scoperta in alcuni frammenti isolati di foresta montana delle Southern Highlands durante una ricerca sul campo nel 2010-2011. Prende il nome da Matilda, figlia di Tim R. B. Davenport, uno dei tre scopritori della specie.\nDescrizione.\n\"Atheris matildae\" \u00e8 morfologicamente simile ad \"Atheris ceratophora\" (Werner, 1896), una specie endemica dell'Eastern Arc; sono le uniche due specie ad avere squame a forma di corna poste sopra gli occhi. La colorazione \u00e8 principalmente nera, con una linea dorso-laterale gialla a zig-zag. Le squame delle corna sopraorbitali sono gialle con le punte esterne nere. Gli occhi sono verde oliva. \nDistribuzione e conservazione.\n\"Atheris matildae\" \u00e8 stata trovata in pochi tratti di foresta montana delle Southern Highlands, ci\u00f2 che rimane delle ampie foreste del passato. Per questo motivo le foreste delle Southern Highlands hanno un alto interesse biologico e Wildlife Conservation Society vi ha condotto diverse esplorazioni nell'ultima decade. Questa specie di vipera non \u00e8 stata trovata in nessun'altra area, poich\u00e9 probabilmente si tratta di una specie distribuita su una superficie molto ristretta (meno di 100 km\u00b2), con un habitat limitato a pochi frammenti di foresta. Sulla base delle linee guida dell'IUCN (IUCN 2010), la specie \u00e8 stata proposta dagli scopritori come \"In pericolo critico\" (CR) B1b(i,ii,iii)."}
{"id": "5923201", "revid": "287204", "url": "https://it.wikipedia.org/wiki?curid=5923201", "title": "Boris Gra\u010dev", "text": ""}
{"id": "5923202", "revid": "88740", "url": "https://it.wikipedia.org/wiki?curid=5923202", "title": "Ikey Solomon", "text": ""}
{"id": "5923203", "revid": "206219", "url": "https://it.wikipedia.org/wiki?curid=5923203", "title": "78violet", "text": ""}
{"id": "5923209", "revid": "834", "url": "https://it.wikipedia.org/wiki?curid=5923209", "title": "A Few Best Men", "text": ""}
{"id": "5923213", "revid": "729019", "url": "https://it.wikipedia.org/wiki?curid=5923213", "title": "Stazione di Fossombrone", "text": "La stazione di Fossombrone era una stazione ferroviaria posta lungo la ferrovia Fano-Urbino, soppressa nel 1987, a servizio del comune di Fossombrone.\nStoria.\nLa stazione venne inaugurata il 25 aprile 1915 insieme alla tratta Fano-Fossombrone della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 7 novembre 1948 contestualmente con la tratta Fano-Fossombrone.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa stazione era dotata di un fabbricato viaggiatori e un magazzino merci, in seguito adibiti ad attivit\u00e0 commerciali. Il piazzale comprendeva due binari per il servizio viaggiatori e uno utilizzato per le merci serviti da due binari, pi\u00f9 uno utilizzato a suo tempo per lo scalo merci."}
{"id": "5923230", "revid": "767487", "url": "https://it.wikipedia.org/wiki?curid=5923230", "title": "Unge \u00f8jne", "text": "Unge \u00f8jne \u00e8 l'album di debutto della cantante danese Cisilia, pubblicato il 16 maggio 2015 su Spotify e il 18 maggio su CD e sulle piattaforme digitali su etichetta discografica Universal Music Denmark. \"Unge \u00f8jne\" \u00e8 rimasto al primo posto nella classifica degli album pi\u00f9 venduti in Danimarca per due settimane ed \u00e8 stato certificato disco d'oro per aver venduto oltre 10.000 copie. L'album \u00e8 risultato il ventiduesimo album pi\u00f9 venduto in Danimarca nel 2015.\nDall'album sono stati estratti quattro singoli: \"Ring den alarm\", \"Vi to datid nu\", \"Luftballon\" e \"Unge \u00f8jne\". \"Vi to datid nu\" ha riscosso un enorme successo in Danimarca, venendo certificato doppio disco di platino e risultando il singolo pi\u00f9 mandato dalle stazioni radiofoniche nazionali P3 e P4."}
{"id": "5923232", "revid": "767487", "url": "https://it.wikipedia.org/wiki?curid=5923232", "title": "Steve Whiteman", "text": "Whiteman \u00e8 rinomato anche come insegnante di canto presso l'area di Baltimora, una delle sue allieve \u00e8 stata Lzzy Hale degli Halestorm.\nCarriera.\nWhiteman ha esordito come cantante in una cover band dei Led Zeppelin. Nel 1978 si unisce ai Kix, quando la band si chiamava ancora \"Shooze\". I Kix pubblicano un totale di sei album in studio pi\u00f9 un disco live, prima di sciogliersi nel 1996 a causa di alcune tensioni interne. Pochi mesi dopo Whiteman fonda il progetto parallelo Funny Money con cui registra un totale di quattro album in studio. Nel 2004 si riformano i Kix per una serie di concerti. Nel 2014 viene pubblicato l'album \"Rock Your Face Off\"."}
{"id": "5923234", "revid": "287204", "url": "https://it.wikipedia.org/wiki?curid=5923234", "title": "Thomas Wegmuller", "text": ""}
{"id": "5923236", "revid": "767487", "url": "https://it.wikipedia.org/wiki?curid=5923236", "title": "Otis Gibbs", "text": "Biografia.\nGibbs \u00e8 cresciuto a Wanamaker, un piccolo quartiere nei sobborghi di Indianapolis, in Indiana. Il suo approccio con la musica, come ricorda egli stesso, avvenne quando era un ragazzo, allorch\u00e9 un amico di sua zia che avrebbe dovuto badare a lui lo port\u00f2 in un saloon l\u00ec vicino per guadagnare qualche soldo suonando il piano.\nGibbs ha lavorato per pi\u00f9 di 10 anni in qualit\u00e0 di contadino in Indiana, seminando un numero di alberi che secondo lui supera i 7000.\nCarriera musicale.\nLe canzoni di Gibbs parlano della vita di tutti i giorni. Egli \u00e8 stato paragonato a Woody Guthrie, Tom T. Hall, Kris Kristofferson e Townes Van Zandt. Il sito web Saving Country Music lo descrive come un \"cantastorie dei cantastorie\", con uno \"spirito indipendente\".\nIl suo album pi\u00f9 recente, \"Souvenirs of a Misspent Youth\", \u00e8 stato descritto come \"il suo lavoro pi\u00f9 piacevole, diretto e artistico\" dal The Tennessean. Alan Harrison di No Depression rimarca che \"The Darker Side of Me\" \u00e8 il tipo di canzone che Johnny Cash potrebbe voler registrare in studio.\nBilly Bragg ha inserito la canzone \"The Peoples Day\" in una lista intitolata \"Top Five Songs with Something to Say\", \"Le Migliori Cinque Canzoni che hanno Qualcosa da Raccontare\", pubblicata sul \"Wall Street Journal\". Andy Gill di \"The Independent\" ha scritto che \"nel messaggio di Gibbs c'\u00e8 qualcosa di autentico e passionale che in qualche modo pulisce e deterge grazie alla sua purezza.\nAltre attivit\u00e0.\nGibbs ha registrate oltre 100 podcast sotto il titolo \u201cThanks for Giving a Damn\u201d. Si tratta di interviste varie con musicisti famosi. I podcast includono conversazioni con Mando Saenz, Ramsay Midwood, Jim White, Dilbert McClinton e Amy Lashley. I podcast sono stati inclusi nelle collezioni di iTunes \u201cNew And Noteworthy\u201d e \u201cWhat's Hot\u201d.\nVita privata.\nGibbs vive a East Nashville, Tennessee con sua moglie Amy Lashley, cantautrice e autrice di libri per l'infanzia."}
{"id": "5923253", "revid": "729019", "url": "https://it.wikipedia.org/wiki?curid=5923253", "title": "Stazione di San Lazzaro di Fossombrone", "text": "La stazione di San Lazzaro di Fossombrone era una fermata ferroviaria posta lungo la ferrovia Fano-Urbino, dismessa nel 1987, era a servizio di San Lazzaro di Fossombrone, frazione di Fossombrone.\nStoria.\nLa fermata venne inaugurata il 2 ottobre 1955 contestualmente con la riattivazione post bellica della tratta Fossombrone-Fermignano.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa fermata \u00e8 composta da un casello e dal binario di circolazione."}
{"id": "5923255", "revid": "810736", "url": "https://it.wikipedia.org/wiki?curid=5923255", "title": "Tempio sospeso", "text": "Il tempio sospeso o monastero sospeso o tempio Xuankong () \u00e8 un tempio costruito su una rupe a 75 metri di altezza, vicino al Monte Heng, nella contea di Hunyuan della citt\u00e0 di Datong, nella provincia cinese dello Shanxi. Insieme alle grotte di Yungang \u00e8 una delle maggiori attrazioni turistiche della zona.\nCostruito nella prima met\u00e0 del primo millennio, deve il suo valore non solo alla posizione, ma anche al fatto che \u00e8 il solo esempio di tempio dove si combinano le tre religioni tradizionali cinesi: buddismo, taoismo e confucianesimo."}
{"id": "5923256", "revid": "1123126", "url": "https://it.wikipedia.org/wiki?curid=5923256", "title": "Capo di Stato della Cina", "text": ""}
{"id": "5923258", "revid": "287204", "url": "https://it.wikipedia.org/wiki?curid=5923258", "title": "Monte Heng (Shanxi)", "text": "Il Monte Heng () \u00e8 una montagna della provincia dello Shanxi, in Cina. \u00c8 la pi\u00f9 settentrionale delle cinque Grandi Montagne comprese tra i Monti sacri della Cina: ci\u00f2 si deve alla presenza di comunit\u00e0 monastiche, testimoniata anche dal Tempio sospeso, importante luogo di culto situato sulle sue pendici. Durante il periodo di occupazione da parte delle popolazioni non Han, i riti furono praticati nel tempio di Beiyue, a Quyang, Hebei."}
{"id": "5923261", "revid": "729019", "url": "https://it.wikipedia.org/wiki?curid=5923261", "title": "Stazione di Calmazzo", "text": "La stazione di Calmazzo era una stazione ferroviaria posta lungo la ferrovia Fano-Urbino, dismessa nel 1987, a servizio di Calmazzo, frazione di Fossombrone.\nStoria.\nLa stazione venne inaugurata il 30 luglio 1916 insieme alla tratta Fossombrone-Fermignano della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 2 ottobre 1955 contestualmente con la tratta Fossombrone-Fermignano.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa fermata era dotata di un fabbricato viaggiatori, in seguito adibito ad abitazione privata, e da due binari da cui si diramava un tronchino utilizzato per lo scalo merci."}
{"id": "5923262", "revid": "1543377", "url": "https://it.wikipedia.org/wiki?curid=5923262", "title": "V\u00e9hicule blind\u00e9 multi-r\u00f4les", "text": "Il V\u00e9hicule blind\u00e9 multi-r\u00f4les (VBMR) (in italiano: \"veicolo blindato multiruolo\") \u00e8 il veicolo destinato a sostituire il Renault VAB nell'Arm\u00e9e de terre francese. La \"versione pesante 6\u00d76\" si chiamer\u00e0 Griffon; mentre la \"versione leggera 4\u00d74\" si chiamer\u00e0 Serval.\nStoria.\nL'Arm\u00e9e de terre prepara la sostituzione del VAB dall'inizio degli anni 2000. A questo scopo, essa stima, secondo il libro bianco sulla difesa di 2020, l'acquisto di 2.080 esemplari del VBMR. Il Ministero della difesa ne ha affidato lo sviluppo al \"\" formato da Nexter, Thales e Renault Trucks Defense.\nLe consegne del VBMR dovranno effettuarsi tra il 2018 e il 2025. Nell'agosto 2013, 92 esemplari sono previsti per il 2020.\nNel dicembre 2014, l'ordine previsto \u00e8 di 1.722 \"VBMR lourds 6\u00d76\" e 358 \"VBMR l\u00e9g\u00e9rs 4\u00d74\", complessivamente 2.080 veicoli.\nNexter e Renault Trucks Defense hanno subito annunciato di voler collaborare su questo progetto. Il 6 dicembre 2014, il ministro della Difesa Jean-Yves Le Drian notifica a Varces l'ordine del materiale con le prime consegne nel 2018, anche se alcuni specialisti stimano che le prime consegne non potranno avvenire prima del 2025.\nAll'inizio del 2016, \u00e8 confermato che il 126\u00ba reggimento di fanteria dell'Arm\u00e9e de terre sar\u00e0 il primo reggimento ad essere equipaggiato del \"VBMR Griffon\" a partire dal 2021.\nIl \"VBMR-L (l\u00e9ger)\" \u00e8 oggetto di un altro contratto, il Minist\u00e8re de la D\u00e9fense prevede l'acquisizione di 358 veicoli ed ha inviato una \"lettera di informazioni\", alla quale hanno risposto tre aziende: Thales, Nexter e Renault Trucks Defense. Thales in collaborazione con Lohr Industrie dovrebbe proporre il \"Bushmaster\" (che \u00e8 prodotto dalla filiale australiana); Nexter in collaborazione con ceca Tatra (che fornir\u00e0 lo chassis) dovrebbe proporre una versione 4\u00d74 del \"Titus\"; e Renault Trucks Defense in collaborazione con la filiale ACMAT dovrebbe proporre il \"Bastion\".\nIl un \"VBMR Griffon\" ha partecipato alla parata militare della Festa nazionale francese del 14 luglio sugli Champs-Elys\u00e9es.\nNel novembre 2017, secondo fonti concordanti, la Nexter con il Titus (in una nuova versione 4\u00d74) si \u00e8 aggiudicata il contratto per la fornitura di 400 (in precedenza erano 358) VBMR l\u00e9ger per l'Arm\u00e9e de terre, battendo l'ACMAT Bastion e il Thales Bushmaster. Il \"VBMR l\u00e9ger 4\u00d74\" avr\u00e0 una massa tra 10 e 12 tonnellate, una torretta a controllo remoto con una mitragliatrice da 12,7 mm o da 7,62 mm e un prezzo unitario compreso tra i \u20ac e i \u20ac .\nIl , \u00e8 siglato il contratto tra la DGA e la Nexter (e Texelis) per la fornitura del \"V\u00e9hicule blind\u00e9 multi-r\u00f4les l\u00e9ger\" (VBMR l\u00e9ger). Il \"VBMR l\u00e9ger\" \u00e8 un mezzo blindato 4\u00d74, da 15 tonnellate, capace di imbarcare 10 soldati con il loro equipaggiamento. Il \"VBMR l\u00e9ger\" sar\u00e0 declinato in 4 versioni principali: pattugliamento, informazioni e ricognizione, posto di comunicazioni e guerra elettronica.\nLa Legge di programmazione militare 2019-2025 prevede l'acquistizione di 2.850 \"VBMR\" all'orizzonte 2030, cos\u00ec divisi: 1.872 \"VBMR Griffon\" e 978 \"VBMR Serval\"; a cui aggiungere 1.060 \"VBMR L\u00e9ger appui SCORPION (VLTP P segment haut)\". A fine 2025 sono previsti 1.545 VAB, 936 GRIFFON e 489 SERVAL.\nTecnica.\nIl veicolo sar\u00e0 concepito su un'architettura 6\u00d76 e permetter\u00e0 il trasporto fino a 9 fanti.\nIl prezzo non dovr\u00e0 superare il milione di euro per unit\u00e0. Inoltre, il VBMR dovr\u00e0 condividere un massimo di parti con il successore dell'ERC-90 Sagaie e dell'AMX-10RC, l'EBRC \"Jaguar\" e dovr\u00e0 comportare un massimo di 6 versioni (4 sono gi\u00e0 conosciute nel 2016: trasporto, ambulanza, posto di comando e posto d'osservazione di artiglieria).\nL'acquisto di questo veicolo rientra nel quadro del \"programma Scorpion\" destinato a modernizzare la cavalleria dell'Arm\u00e9e de terre, con la modernizzazione dei carri armati Leclerc (Standard F1 o Leclerc XLR) e la sostituzione dei veicoli blindati VAB con i VBMR e gli ERC-90 Sagaie e gli AMX-10RC con l'EBRC.\nIl gruppo di combattimento imbarcato comporter\u00e0 un pilota, un tiratore addetto al cannone del veicolo, un capo del gruppo, un tiratore scelto, sei soldati.\nI veicoli sono concepiti per semplificarne la manutenzione. Ad esempio, essi sono equipaggiati di sensori posti sulle principali componenti del veicolo, come le sospensioni, i freni e il cambio e che permettono una \"manutenzione preventiva\". Essi dispongono di motori civili standard che sono \"militarizzati\", in particolare per gestire i differenti tipi di carburanti disponibili in Africa o altrove e che possono esse smontati e sostituiti direttamente nel teatro delle operazioni."}
{"id": "5923275", "revid": "767487", "url": "https://it.wikipedia.org/wiki?curid=5923275", "title": "Monti sacri della Cina", "text": "I monti sacri della Cina sono numerosi e ripartiti in diversi gruppi. Hanno importanza religiosa per la religione cinese \"tout court\", per il taoismo, il confucianesimo e il buddhismo (cinese e tibetano). I gruppi principali sono: le \"Cinque Montagne\" (), storicamente le pi\u00f9 famose e associate ai miti pi\u00f9 antichi della religione cinese; i \"quattro monti sacri del buddhismo\" () e i \"quattro monti sacri del taoismo\" ().\nTutti i monti sacri sono meta di pellegrinaggi, pratica cui i cinesi si riferiscono come , , vale a dire \"rendere omaggio alla montagna\"."}
{"id": "5923277", "revid": "729019", "url": "https://it.wikipedia.org/wiki?curid=5923277", "title": "Stazione di Canavaccio", "text": "La stazione di Canavaccio era una fermata ferroviaria posta lungo la ferrovia Fano-Urbino, dismessa nel 1987, a servizio di Canavaccio, frazione di Urbino.\nStoria.\nLa fermata venne inaugurata il 30 luglio 1916 insieme alla tratta Fossombrone-Fermignano della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 2 ottobre 1955 contestualmente con la tratta Fossombrone-Fermignano.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa fermata era dotata di un fabbricato viaggiatori e del binario di circolazione, oltre a un tronchino."}
{"id": "5923278", "revid": "729019", "url": "https://it.wikipedia.org/wiki?curid=5923278", "title": "CAMS 32", "text": "Il CAMS 32, indicato anche come 32 R, fu un idroricognitore (idrovolante da ricognizione) \"a scafo\", monomotore in configurazione spingente, biposto e biplano, sviluppato dall'azienda aeronautica francese Chantiers A\u00e9ro-Maritimes de la Seine (CAMS) nei primi anni venti e rimasto allo stadio di prototipo.\nStoria del progetto.\nLa necessit\u00e0 della neoistituita CAMS, fondata nel 1920 dall'imprenditore milanese Domenico Lorenzo Santoni, di espandere la propria clientela nel mercato dell'aviazione militare, esort\u00f2 l'ingegnere Raffaele Conflenti, da poco insediatosi a capo dell'ufficio tecnico, ad avviare lo sviluppo di un nuovo modello di idrocaccia monoposto basandosi sull'esperienza e sul progetto del precedente idroaddestratore CAMS 30.\nIl risultato fu il CAMS 32, un velivolo dall'impostazione, per l'epoca, convenzionale, un idrovolante a scafo centrale realizzato interamente in legno, caratterizzato dalla configurazione spingente del gruppo motoelica, dalla velatura biplana, con piani alari dalla medesima apertura, entrambi dotati di alettoni, collegati tra loro da una doppia coppia per lato di montanti interalari rinforzati da tiranti in cavetto d'acciaio, e con l'inferiore che all'intradosso aveva collegati i due galleggianti equilibratori. Grazie a delle cerniere le ali potevano essere ripiegate verso coda per facilitare le operazioni di rimessaggio.\nLo scafo integrava i due abitacoli, aperti e posizionati in tandem, destinati l'anteriore all'osservatore e il posteriore, collocato davanti all'ala inferiore, al pilota, mentre il motore, racchiuso in una gondola ai cui lati erano collocati i due radiatori del circuito di raffreddamento, era sospeso tra i due piani alari.\nIl prototipo venne costruito negli stabilimenti di Saint-Ouen affacciati sulla Senna tra l'inverno 1923 e la primavera 1924 e, equipaggiato con un motore V8 Hispano-Suiza 8Fb da 300 hp (220 kW), portato in volo per la prima volta il 28 marzo 1924 dalla superficie della Senna ai comandi del pilota collaudatore Ernest Burri.\nProposto alla Marine nationale, la marina militare francese, per soddisfare la specifica HB2 atta a trovare un sostituto al Georges Levy GL.40 gi\u00e0 in linea, non riuscendo a esprimere prestazioni sensibilmente migliori il velivolo non venne accettato e, non trovando altri clienti interessati, il suo sviluppo fu interrotto."}
{"id": "5923281", "revid": "311148", "url": "https://it.wikipedia.org/wiki?curid=5923281", "title": "Licostomo", "text": ""}
{"id": "5923284", "revid": "311148", "url": "https://it.wikipedia.org/wiki?curid=5923284", "title": "Matrega", "text": ""}
{"id": "5923285", "revid": "400694", "url": "https://it.wikipedia.org/wiki?curid=5923285", "title": "El pueblo unido jam\u00e1s ser\u00e1 vencido/Gracias a la vida", "text": "El pueblo unido jam\u00e1s ser\u00e1 vencido/Gracias a la vida \u00e8 un singolo split del gruppo musicale cileno e della cantautrice cilena Isabel Parra, pubblicato nel 1974.\nDescrizione.\nIl singolo, pubblicato dall'etichetta discografica italiana I Dischi Dello Zodiaco in formato 7\", contiene due versioni di due delle pi\u00f9 famose canzoni appartenenti al movimento della Nueva Canci\u00f3n Chilena: \"El pueblo unido jam\u00e1s ser\u00e1 vencido\", composto dai Quilapay\u00fan e Sergio Ortega, e \"Gracias a la vida\", composto da Violeta Parra.\nIl brano degli Inti-Illimani \u00e8 tratto dal loro secondo album italiano \"La nueva canci\u00f3n chilena\", il brano di Violeta Parra \u00e8 invece tratto dal suo album italiano realizzato assieme a Patricio Castillo \"Vientos del pueblo\". Entrambi gli album sono stati pubblicati nel 1974 dall'etichetta I Dischi Dello Zodiaco."}
{"id": "5923286", "revid": "1005847", "url": "https://it.wikipedia.org/wiki?curid=5923286", "title": "Elezioni parlamentari in Serbia del 2016", "text": "Le elezioni parlamentari in Serbia del 2016 si sono tenute il 24 aprile insieme alle elezioni locali. Anche questa volta si sono tenute anticipatamente dopo la decisione del primo ministro Aleksandar Vu\u010di\u0107 di testare il programma di riforme avviate e chiedere altri quattro anni per accelerare il processo di integrazione europea del Paese. La lista guidata dal Partito Progressista Serbo di Vu\u010di\u0107 ha vinto le elezioni ottenendo nuovamente la maggioranza assoluta dei deputati.\nPartiti e coalizioni.\nLe principali coalizioni e liste presentatesi alle elezioni sono state sette .\nI progressisti (SNS) del premier Vu\u010di\u0107 hanno formato una larga coalizione denominata \"Aleksandar Vu\u010di\u0107 - La Serbia sta vincendo\" insieme a Partito Socialdemocratico di Serbia, Partito dei Pensionati Uniti di Serbia, Nuova Serbia, Movimento dei Socialisti, Movimento del Rinnovamento Serbo, Partito Nazionale Serbo, Forze di Serbia, DSS Indipendente, Partito Popolare dei Contadini e Coalizione dei Rifugiati.\nIl Partito Socialista di Serbia (SPS) del vicepremier Ivica Da\u010di\u0107 ha creato una lista con Serbia Unitaria, ricevendo l'appoggio dei Verdi di Serbia e del Partito Comunista.\nIl Partito Democratico (DS) si \u00e8 alleato col Nuovo Partito, Insieme per la Serbia, Alleanza Democratica dei Croati in Voivodina e con movimenti locali quali Insieme per la \u0160umadija e Movimento per la Krajina.\nIl Partito Social Democratico (SDS) si \u00e8 coalizzato con il Partito Liberal-Democratico e la Lega dei Socialdemocratici di Voivodina.\nI clericali di Dveri hanno creato una coalizione di destra, il \"Blocco Patriottico\" con il Partito Democratico di Serbia.\nIl Partito Radicale Serbo (SRS) si \u00e8 invece presentato autonomamente alle elezioni."}
{"id": "5923287", "revid": "1543377", "url": "https://it.wikipedia.org/wiki?curid=5923287", "title": "Miss Martian", "text": "Miss Martian (vero nome M'gann M'orzz, alias Megan Morse) \u00e8 una supereroina immaginaria DC Comics.\nStoria di pubblicazione.\nMiss Martian fu creata da Geoff Johns e Tony Daniel e comparve per la prima volta in \"Teen Titans\" n. 37 (2006). Il suo vero nome \u00e8 \u201cMegan Morse\u201d nome ispirato a quello della moglie di Ben Morse, editore della Marvel Comics, Megan. Tra l'altro, Morse \u00e8 un amico di Geoff Johns.\nBiografia del personaggio.\nMiss Martian \u00e8 una marziana bianca nota come M'gann M'orzz. Fu membro dei Teen Titans durante l'anno tra gli eventi descritti in \"Crisi infinita\" e in \"Un anno dopo\", e sulla Terra, il suo nome si semplifica in Megan Morse.\nM'gann M'orzz fu originariamente inviata con un razzo da Marte al sistema Vega, per fuggire alla guerra civile tra i Marziani verdi e i Marziani bianchi. Finora non \u00e8 ancora noto come arriv\u00f2 sulla Terra da Vega.\nInizialmente, M'gann finse di essere una marziana verde, come Martian Manhunter, e si un\u00ec ai Teen Titans. Dopo che i suoi sentimenti furono feriti dall'intensit\u00e0 e dal fraintendimento dei suoi nuovi compagni di squadra, M'gann lasci\u00f2 i Titans per diventare un'eroina in Australia, e anche se i Titans credettero che fosse una traditrice, si scopr\u00ec che la vera traditrice era la sua accusatrice, Bombshell. Dopo aver aiutato la squadra a sconfiggere Bombshell e aver dimostrato la sua lealt\u00e0, fu accettata come membro a pieno titolo dei Titans.\nM'gann e Cyborg viaggiarono fino a Belle Reve per interrogare Bombshell: M'gann utilizz\u00f2 la sua telepatia su Bombshell, scoprendo l'esistenza dei Titans East (Bombshell sembr\u00f2 venire uccisa tempo dopo da Batgirl sotto controllo mentale, ma infine si riprese). M'gann si batt\u00e9 con Sun Girl, che afferm\u00f2 di venire da un futuro in cui i Marziani sono schiavi a causa di qualcosa che M'gann far\u00e0 (Sun Girl afferm\u00f2 anche che nel futuro, M'gann sarebbe stata la sua schiava). Incapace di convincere Sun Girl a rivelarle cosa far\u00e0 nel futuro, M'gann si tuff\u00f2 nell'oceano e quindi colp\u00ec Sun Girl con una massiccia onda d'acqua che spense le sue fiamme.\nI Titans Tomorrow comparvero con M'gann come membro. Qui, aveva un \"look\" totalmente diverso, avendo abbracciato la sua cultura marziana. Cambiando il suo nome in Martian Manhunter, fu raggiunta dalla sua controparte del presente, e come risultato di questo incontro, la consapevolezza del suo s\u00e9 futuro si rifugi\u00f2 nella mente di M'gann. Un epilogo della storia \"Titans of Tomorrow: Today!\" descrive Miss Martian otto anni nel futuro, dove si accord\u00f2 segretamente con Luthor e Tim Drake, il Robin di quell'epoca e con cui ebbe una relazione, per clonare numerosi Titans deceduti, inclusi Nightwing, Arsenal, Superboy e Kid Flash.\nM'gann fu attaccata da Disruptor dei Terror Titans, le cui armi quasi la separarono dalla sua s\u00e9 del futuro, e fu quindi catturata e gettata in una stanza insieme a Kid Devil, che fu brutalmente condizionato e portato a credere di essere una bestia senza cervello. M'gann tent\u00f2 di calmare la sua mente con la sua telepatia, ma sfortunatamente una versione reincarnata di Nonnina Bont\u00e0 trov\u00f2 un modo per inibire le sue abilit\u00e0 marziane.\nMegan finalmente trov\u00f2 una soluzione per ricostituire la razionalit\u00e0 nella mente di Eddie, e insieme riuscirono a scappare. Tornati alla Titans Tower, Megan sottintese che il suo incontro con Disruptor le permise di sopraffare la coscienza della sua controparte futura, anche se questa sembr\u00f2 essere ancora in grado di comunicare con lei. M'gann riusc\u00ec tuttavia a zittirla semplicemente minacciandola di \"attaccare i cuccioli carini\", per esempio inviandole immagini di carineria e amore.\nPi\u00f9 avanti, per\u00f2, Megan cominci\u00f2 a mostrare segni di instabilit\u00e0 nel sottomettere la sua parte malvagia, per esempio comparendo davanti ai suoi compagni con la pelle completamente bianca invece del solito colore verde preferito. Anche lei sembr\u00f2 rimanere sorpresa quanto il resto della squadra di questo cambiamento, e cos\u00ec giunse alla conclusione di lasciare i Teen Titans per un periodo imprecisato di tempo. Prima di andarsene, per\u00f2, salut\u00f2 i Titans e ammise a Eddie che lui le sarebbe mancato pi\u00f9 di tutti, per cui Eddie si chiese se lo stesse paragonando allo Spaventapasseri del Mago di Oz.\nLo scrittore di \"Teen Titans\", Sean McKeever afferm\u00f2 che la partenza di M'gann dai Titans \u00e8 parte di una lunga storia su cui sta lavorando e che ritorner\u00e0 nella squadra poco tempo dopo.\nQuando Nightwing proclam\u00f2 nuovo leader dei Titans, Beast Boy, Megan fu l'unico membro della squadra che si offr\u00ec di supportarlo. Mentre il resto della squadra era impegnato a litigare con lui, Megan fu attaccata e catturata da un nuovo criminale chiamato Wyld, ma dopo una vigorosa battaglia, Megan fu liberata dai suoi compagni.\nAd un certo punto prima di ci\u00f2, Megan oper\u00f2 in una missione individuale dove sconfisse Brik dopo che questi cerc\u00f2 di rapire una giovane ragazza e tenerla per un riscatto. Pochi secondi dopo aver messo al tappeto il suo assalitore, Megan ricevette una visita da Jay Garrick, che la reclut\u00f2 per una ragione sconosciuta. Nel finale di \"\", si scopr\u00ec che Jay garrick l'aveva chiamata perch\u00e9 aiutasse a interrogare Prometheus, che distrusse Sun City. Quando cerc\u00f2 di leggere la sua mente, Megan fu messa al tappeto da speciali difese mentali che Prometheus mise in atto dopo l'incontro di Martian Manhunter.\nMegan accompagn\u00f2 poi i suoi compagni Titans alla citt\u00e0 di Dakota al fine di cercare Static, che era scomparso. Dopo che anche Wonder Girl, Raven e Bombshell furono rapite, i Titans restanti, con a capo il leader Nightwing, riuscirono a rintracciarle dentro un bunker rinforzato e a liberarle.\nTill'All.\nMiss Martian fu introdotta molto presto a seguito di una miniserie dedicata a Martian Manhunter dove J'onn divenne amico di un Marziano Bianco di nome Till'All e che present\u00f2 alla Justice League. Si pens\u00f2 che in origine si doveva scoprire Till'All era in realt\u00e0 M'gann M'orzz, e che questa rivelazione era da retconnettere al suo essere una marziana bianca femmina perch\u00e9 l'editoriale della DC non si sent\u00ec a suo agio con l'idea del travestitismo marziano dopo che Megan ebbe numerose relazioni con altri personaggi.\n\"Nel giorno pi\u00f9 splendente\".\nDurante il \"giorno pi\u00f9 splendente\", Batman chiese a Megan di contattare Superman dopo che fu catturato da Alan Scott, ora impazzito. Dopo essere salita a bordo della Torre di Guardia, chiam\u00f2 mentalmente Starman e cominci\u00f2 a trasmettergli le informazioni riguardanti la sua prigione, ma questa connessione la tramut\u00f2 nella sua forma marziana e la costrinse ad attaccare la Justice League. Prima che Megan potesse ferire qualcuno dei suoi compagni eroi, fu messa al tappeto da Supergirl, che sugger\u00ec che forse era sotto il controllo mentale della Starheart, l'entit\u00e0 cosmica che forn\u00ec Alan Scott dei suoi poteri.\nPi\u00f9 o meno in questo periodo, il neo-resuscitato Martian Manhunter contatt\u00f2 la Titans Tower al fine di parlare con Megan, e gli fu detto da Superboy che se ne era andata per prendersi del tempo dalla squadra. J'onn si diresse verso l'Australia per trovare Megan e chiederle se avesse qualche informazione riguardo a una serie di omicidi che sembravano essere stati commessi da un marziano, ma in realt\u00e0 la trov\u00f2 legata e brutalmente percossa. Mentre le forniva aiuto, J'onn fu contattato dall'Entit\u00e0, e le ferite di Megan furono subito guarite. Una volta ripresa, avvert\u00ec che c'era un altro marziano sulla terra, e quando J'onn le chiese chi le avesse fatto del male, Megan afferm\u00f2 che fu attaccata da una marziana verde.\nDopo una missione per salvare Raven dalla dimensione di Wyld, Megan cadde in coma. Cyborg e una scienziata di nome Rochelle Barnes portarono Megan ai laboratori Cadmus al fine di trovar un modo per aiutarla, e Static (che perse i suoi poteri dopo una battaglia con Wyld) and\u00f2 con lei, affermando che avrebbe dovuto avere un Titan al suo fianco mentre si riprendeva. Il numero termin\u00f2 con una nota che affermava che la storia si sarebbe risolta nella nuova serie di Static, che sarebbe stata lanciata nel 2011.\nNon pi\u00f9 un membro dei Titans, Miss Martian fu attaccata da uno psichico adolescente di nome Alexander, che la rap\u00ec e la us\u00f2 come esca per attirare Supergirl in una trappola. Dopo aver sconfitto Supergirl, M'gann utilizz\u00f2 le sue abilit\u00e0 per fare il lavaggio del cervello a Blue Beetle e Robin perch\u00e9 aiutassero Alexander. Fu successivamente rivelato per\u00f2 che Miss Martian non fu mai sotto il controllo di Alexander, tanto per cominciare; finse di esserlo mentre utilizzava la sua telepatia per dire a Supergirl il suo piano, quindi riemp\u00ec la mente di Alexander con feedback mentali, distraendolo abbastanza da permettere a Supergirl di batterlo.\nInsieme a un gruppo di ex Titans, M'gann ritorn\u00f2 per aiutare la squadra durante la battaglia finale contro Superboy-Prime e la Legione del destino. Lavorando al fianco di Solstice, riusc\u00ec finalmente a sconfiggere la sua vecchia nemesi, Sun Girl.\nThe New 52.\nIn \"The New 52\" (un rinnovamento dell'Universo DC), Red Robin tenne una conferenza stampa dove Lex Luthor mostr\u00f2 fotografie di M'gann come parte di una presentazione circa le forme di vita aliene sulla Terra.\nPoteri e abilit\u00e0.\nMiss Martian possiede le stesse abilit\u00e0 di Martian Manhunter e di tutti gli altri marziani. Possiede forza super umana e resistenza paragonabile a quella dei kryptoniani. \u00c8 invulnerabile e la si vide respingere attacchi della potenza di quelli di Despero. Pu\u00f2 anche enfatizzare questa invulnerabilit\u00e0 rendendosi super densa e le permette di sopravvivere nel vuoto dello spazio. Possiede l'abilit\u00e0 di cambiare forma e pu\u00f2 utilizzare questa abilit\u00e0 per guarirsi ad alta velocit\u00e0. La sua abilit\u00e0 di mutaformarsi pu\u00f2 essere utilizzata a volont\u00e0 e con applicazioni illimitate, incluse le adozioni di aspetti umani o mostruosi, l'allungamento dei suoi arti, l'aumento della sua taglia, l'alterazione delle composizioni chimiche del suo corpo, ecc. Questo le permette di essere in grado di espandere o allungare i suoi arti e creare armi dal suo corpo. Questo controllo sulla sua struttura molecolare le d\u00e0 anche l'abilit\u00e0 di rendersi invisibile e intangibile.\n\u00c8 una potente psichica con abilit\u00e0 di telepatia e telecinesi. Pu\u00f2 utilizzare la telecinesi per manipolare, muovere, controllo e far levitare oggetti, e pu\u00f2 utilizzarla per volare. La sua telepatia \u00e8 una delle sue pi\u00f9 forti abilit\u00e0 e la introduce a una vasta variet\u00e0 di abilit\u00e0 inclusi la lettura della mente, la comunicazione mentale, la proiezione mentale di pensieri estranei, la creazione di illusioni, la localizzazione di esseri senzienti, l'invisibilit\u00e0 mentale, le scansioni mentali, il controllo sulle menti altri, la manipolazione della memoria, l'induzione del sonno, i viaggi astrali, e il trasferimento diretto di informazioni ad altre persone. Le sue abilit\u00e0 psioniche si possono anche manifestare in un colpo telecinetico o uno scudo. Un'altra applicazione dei suoi poteri \u00e8 la sua vista marziana, in cui espelle energia dagli occhi. I Marziani hanno nove sensi se paragonati agli esseri umani, cosa che le d\u00e0 una percezione pi\u00f9 forte del mondo.\nDa adulta, nella storia \"Titans of Tomorrow...Today!\", l'aspetto della M'gann adulta \u00e8 quello di una marziana bianca che ha abbracciato la sua eredit\u00e0 (la fisiologia marziana riflette il loro stato mentale). Per compensare la pirofobia, la M'gann adulta indossa uno scudo telecinetico che la protegge dalle fiamme.\nDebolezze.\nCome tutti marziani, pu\u00f2 essere indebolita dal fuoco. Questo deriva nella forma della pirofobia, in quanto il fuoco \u00e8 il \"tallone d'Achille\" dei marziani, equivalente kryptoniano della Kryptonite. L'esposizione al fuoco le causa la perdita dell'abilit\u00e0 di mantenere la sua forma fisica, contorcendosi e \"fondendosi\" in una pozza di plasma verde. Si rivel\u00f2 durante la storia \"Trial by Fire\", che la debolezza dei marziani al fuoco \u00e8 un effetto implicito psicosomatico, piazzato in antichit\u00e0 nei marziani dai Guardiani dell'Universo. Lo scopo di ci\u00f2 era di prevenire che i Marziani regredissero allo stato precedente in cui erano altamente aggressivi, sull'orlo della conquista interstellare, e richiedevano le fiamme e la sofferenza fisica degli altri al fine di riprodursi.\nAltre versioni.\nMiss Martian compare in \"Smallville Season 11\", basato sull'omonima serie televisiva. In questa continuit\u00e0, M'gann \u00e8 una marziana bianca tenuta prigioniera da Checkmate, ed \u00e8 sorvegliata da King Faraday, uno scienziato che cominci\u00f2 ad avere un legame con lei dopo la scomparsa della propria figlia. M'gann cominci\u00f2 ad adattare il suo aspetto su quello della ragazza scomparsa e si chiam\u00f2 \"Megan Morse\". Dopo la morte di Faraday, Megan cominci\u00f2 a uccidere indiscriminatamente le persone \"cattive\" finch\u00e9 Batman e Martian Manhunter non la trovarono. Anche se inizialmente ci furono tensioni tra di loro, si un\u00ec a J'onn J'onzz e ne divenne la protetta/nipote. Successivamente si un\u00ec alla squadra dei Titans di Jay Garrick ed ebbe una relazione con Conner Kent.\nSmallville: Titans.\nMiss Martian \u00e8 un membro della squadra con Superboy, Speedy, Blue Beetle, e Zan e Jayna alla scuola per \"dotati\" di Jay Garrick.\nTerra-16: I Giusti.\nSu Terra-16, una versione alternativa di Miss Martian si pu\u00f2 intravedere in una scena d'insieme dentro una piscina, anche se non ha dialogo. Terra-16 \u00e8 una Terra alternativa abitata dagli eredi della generazione meta della Silver Age, o di quelli che hanno ceduto l'attivit\u00e0 di combattenti del crimine ai propri protetti. Tuttavia, a causa dei robot preprogrammati da Superman, c'\u00e8 pochissima attivit\u00e0 criminale da combattere, cos\u00ec i metaumani tendono a fare combattimenti tra di loro per sport. Se Miss Martian in questa Terra \u00e8 un membro o meno dei Teen Titans \u00e8 ignoto.\nIn altri media.\nTelevisione.\nDefinendosi come ultima figlia di Marte, stupisce J'onn J'onnz che credeva di essere l'ultimo della sua specie."}
{"id": "5923291", "revid": "729019", "url": "https://it.wikipedia.org/wiki?curid=5923291", "title": "Omaggio a Neruda", "text": "Omaggio a Neruda - Neruda recita Neruda \u2013 Inti-Illimani cantano Neruda \u00e8 un EP split del poeta cileno Pablo Neruda e del gruppo musicale cileno Inti-Illimani, pubblicato nel 1975.\nDescrizione.\nL'EP, pubblicato dall'etichetta I Dischi Dello Zodiaco su 7\" a 45 giri, \u00e8 dedicato alla figura del poeta cileno Pablo Neruda ed \u00e8 sottotitolato \"Neruda recita Neruda \u2013 Inti-Illimani cantano Neruda\".\nSul lato A sono incise due poesie, recitate da Neruda, mentre sul lato B due canzoni che, su musiche di Sergio Ortega, utilizzano testi del poeta cileno e sono cantate dagli Inti-Illimani.\nI brani degli Inti-Illimani sono tratti dal loro secondo album italiano \"La nueva canci\u00f3n chilena\"."}
{"id": "5923293", "revid": "63756", "url": "https://it.wikipedia.org/wiki?curid=5923293", "title": "Aviazione dell'Esercito Popolare di Liberazione", "text": ""}
{"id": "5923295", "revid": "404449", "url": "https://it.wikipedia.org/wiki?curid=5923295", "title": "Vincenzo Giordano", "text": "\u00c8 conosciuto come \"il sindaco galantuomo\" ed \u00e8 stato uno dei sindaci pi\u00f9 amati dalla citt\u00e0 nella storia di Salerno.\nBiografia.\nSindaco di Salerno.\nL'8 marzo 1987 diventa sindaco di Salerno, il primo socialista, formando la prima giunta comunale laica e di sinistra della citt\u00e0, formata dal: Partito Socialista Italiano (di cui ne faceva parte), Partito Comunista Italiano, Partito Socialdemocratico Italiano e Federazione dei Verdi.\nCome sindaco realizzer\u00e0 i progetti del \"Corso da re\", la copertura del Trincerone ferroviario, la ristrutturazione dell'ex seminario, la riqualificazione e progettazione di molte aree e parchi urbani. Non a caso negli anni recenti Carmelo Conte, socialista ed ex ministro per i problemi delle aree urbane per i governi Andreotti VII e Amato I, lo definisce \"un attuatore di grandi opere e di un progetto di citt\u00e0 declinata, grazie a un confronto culturale di valore nazionale per funzioni: la citt\u00e0 possibile, la citt\u00e0 giardino, la citt\u00e0 dei servizi e la citt\u00e0 degli standard a verde\".\nAlle elezioni comunali del 1990 a Salerno venne riconfermato come sindaco.\nDurante Tangentopoli, nel '92, il pm Michelangelo Russo chiede ed ottiene l'arresto di Giordano, del suo vicesindaco e assessore ai lavori pubblici Fulvio Bonavitacola, di met\u00e0 della sua giunta e il consigliere comunale di Salerno democristiano Aniello Salzano, con l'accusa di tangenti sugli appalti del Trincerone. Rimase nel carcere di Fuorni per 60 giorni. Alla fine, alcuni anni dopo, ne uscir\u00e0 assolto con formula piena dal processo insieme a Bonavitacola e Salzano.\nMorte.\nMorir\u00e0 il 13 aprile 2009 all'ospedale San Giovanni di Dio e Ruggi D'Aragona, a seguito di una malattia."}
{"id": "5923304", "revid": "729019", "url": "https://it.wikipedia.org/wiki?curid=5923304", "title": "Stazione di Cuccurano", "text": "La stazione di Cuccurano \u00e8 stata una stazione ferroviaria posta lungo la ferrovia Fano-Urbino, a servizio di Cuccurano, frazione di Fano.\nStoria.\nLa stazione venne inaugurata il 25 aprile 1915 insieme alla tratta Fano-Fossombrone della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 7 novembre 1948 contestualmente con la tratta Fano-Fossombrone.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa stazione \u00e8 composta da un fabbricato viaggiatori e da due binari. Ad aprile 2016 la stazione \u00e8 stata adibita a un centro ricreativo della vicina parrocchia."}
{"id": "5923311", "revid": "163662", "url": "https://it.wikipedia.org/wiki?curid=5923311", "title": "Marianna Sirca", "text": "Marianna Sirca \u00e8 un romanzo scritto da Grazia Deledda e pubblicato per la prima volta a puntate nel 1915 sulle pagine de \"La Lettura\", mensile del \"Corriere della Sera\". \u00c8 il primo dei romanzi di quella che si pu\u00f2 considerare una vera e propria trilogia che comprende \"L'incendio nell'oliveto\" e si conclude con \"La madre\". I protagonisti principali sono Marianna Sirca, una giovane di origini modeste, arricchitasi dopo aver ereditato il patrimonio di un suo zio prete a cui faceva la serva, e il bandito Simone Sole.\nTrama.\nMarianna Sirca, subito dopo la morte di un suo vecchio zio prete, che ha assistito per anni e dal quale ha ereditato un patrimonio, va a trascorrere alcuni giorni in una casa colonica adesso di sua propriet\u00e0 nella Serra di Nuoro, tra il territorio di Nuoro e quello di Orune. Qui rivede i luoghi e le persone della sua infanzia tra cui Sebastiano, suo cugino, e suo padre, Berte Sirca, un pastore che era rimasto per anni quasi al servizio del fratello prete. Rivede anche un servo che aveva conosciuto durante la sua infanzia, Simone Sole, ora divenuto un bandito. \nNonostante la differenza di status sociale, Marianna e Simone si innamorano. Marianna chiede per\u00f2 a Simone di costituirsi per scontare la sua pena e poter successivamente vivere felici insieme. Il bandito glielo promette e parte, promettendole di ripresentarsi da lei prima di Natale.\nMarianna ritorna alla sua casa in citt\u00e0, a Nuoro. Simone nel frattempo, anche se non pu\u00f2 muoversi liberamente essendo un bandito ricercato, trova un prete per le nozze. Tuttavia, \u00e8 ancora combattuto riguardo alla scelta di sposare Marianna. In parte perch\u00e9 le propriet\u00e0 sue e di Marianna sono sorvegliate dalla giustizia alla ricerca di Simone e quindi non vuole causare dei problemi a Marianna; in parte anche perch\u00e9 sente ancora la differenza sociale tra lui e Marianna, che ormai \u00e8 diventata signora e padrona delle propriet\u00e0 dello zio. Inoltre, sotto influenza del famoso bandito Bantine Fera, non vuole addolcirsi e legarsi in matrimonio rinunciando cos\u00ec alla vita di libert\u00e0 guadagnata, anche se da bandito, insieme al fedele amico e compagno Costantino Moro.\nUn giorno per\u00f2 \u00e8 proprio Costantino ad andare a trovare Marianna, tornata nella casa in campagna del padre, e le spiega la situazione di Simone. Ci\u00f2 causa la rottura tra i due amanti, fino al punto che Marianna definisce Simone \"vile\", una cosa che lui non pu\u00f2 accettare. Mentre Costantino parla con Marianna arriva anche il cugino di Marianna, Sebastiano, a cui mai era piaciuta la travagliata storia d'amore della cugina col bandito. Sebastiano dice a Costantino di riferire a Simone che se si avviciner\u00e0 un'altra volta alla Serra lui l'uccider\u00e0. La notte stessa Simone si reca da Marianna, arrabbiato per l'insulto di Marianna ma allo stesso tempo ancora innamorato di lei. Dopo una discussione Simone va via, ma nel bosco viene ucciso da Sebastiano come quest'ultimo aveva minacciato di fare. \nMarianna tempo dopo si sposa con un giovane di una famiglia ricca di Bitti, i cui occhi le ricordano quelli del suo amato Simone Sole.\nAmbientazione.\nLa narrazione si svolge in un periodo storico imprecisato, ma vicino a quello in cui \u00e8 stata scritta l'opera (1900-1915). \nLa trama del romanzo si svolge prevalentemente nella casa signorile situata a Nuoro e nella \"tanca\" dello zio prete nelle campagne di Nuoro.\nInterpretazioni critiche.\nC'\u00e8 sempre stata polemica sul rapporto tra Grazia Deledda e il verismo e anche in questo romanzo si possono trovare sia somiglianze sia differenze rispetto alla narrativa verista. Tra le somiglianze si colloca il fatto che la Sardegna descritta non \u00e8 miticizzata e i personaggi hanno piena coscienza di s\u00e9 e della situazione sociale e storica in cui si trovano. Inoltre, come nei veristi, anche nei romanzi di Grazia Deledda, inclusa \"Marianna Sirca\", si trova la figura dei vinti. Tuttavia, nei vinti veristi i tentativi di miglioramento sociale si traducono in fallimenti per l'impotenza a scardinare i rapporti di subordinazione, mentre in quelli di Grazia Deledda il desiderio di ribellione si traduce in passioni impossibili, in un conflitto di coscienza tra regole sociali e costituite, tradizione e voglia di trasgressione.\nNonostante l'opera sia stata pubblicata in periodo di guerra, quest'ultima non viene mai menzionata dall'autrice in quanto per lei la vera guerra resta quella interiore, cio\u00e8 uno scontro tra anime travagliate o nella difesa del diritto all'amore o nella conservazione dello status sociale. L'autrice d\u00e0 pieno sviluppo alla rappresentazione del dramma esistenziale, vissuto in particolare dalla figura femminile. La donna infatti svolge un duplice ruolo: rappresenta il nume tutelare della casa e dell'ordine sociale, ma incarna anche l'amore come forza dirompente che stravolge tutte le difese della ragione. \nIn questo romanzo l'autrice d\u00e0 spazio a un impetuoso lirismo e a un minuzioso descrittivismo di stampo ottocentesco.\nNel racconto, l'autrice presenta in modo originale anche la figura del bandito nella societ\u00e0 sarda, romanticizzando Simone Sole. Infatti quest'ultimo \u00e8 diventato un bandito solo per essere libero e poter aiutare la famiglia: tra i suoi tratti spiccano una gentilezza e una fanciullezza sicuramente non degne di un fuorilegge. Tuttavia, \"appunto questo \u00e8 lo scopo polemico cui il romanzo risponde: deprimere il mito del brigante, come emblema di un'energia maschile superiore alla norma dell'umanit\u00e0 comune, per esaltare le risorse di consapevolezza eroica custodite da una figura di donna\".\nUn altro tratto distintivo del romanzo, e anche dell'opera di Grazia Deledda in generale, \u00e8 il suo fatale pessimismo. Infatti il tentativo di emancipazione di Marianna Sirca fallisce in quanto accetta di sposare un uomo della sua stessa classe sociale e il tentativo di espandere liberamente i propri sentimenti \u00e8 soverchiato \"da norme di convenienza che recano il segno di un utilitarismo classista\".\nRielaborazioni.\nIl romanzo verr\u00e0 ripreso da Aldo Vergano che ne far\u00e0 una libera riduzione nel suo film \"Amore rosso - Marianna Sirca\" nel 1952."}
{"id": "5923313", "revid": "287204", "url": "https://it.wikipedia.org/wiki?curid=5923313", "title": "El pueblo unido jam\u00e1s ser\u00e1 vencido/Alturas", "text": "El pueblo unido jam\u00e1s ser\u00e1 vencido/Alturas \u00e8 un singolo del gruppo musicale cileno Inti-Illimani, pubblicato nel 1976 ed estratto dall'album \"Inti-Illimani 2 - La nueva canci\u00f3n chilena\".\nDescrizione.\nIl disco, pubblicato nel 1976 dall'etichetta discografica italiana I Dischi Dello Zodiaco in formato 7\", \u00e8 il primo singolo che gli Inti-Illimani pubblicarono a loro nome in Italia dopo l'inizio del loro esilio.\nSono qui raccolti i due brani probabilmente pi\u00f9 noti del gruppo in Italia: il classico \"El pueblo unido jam\u00e1s ser\u00e1 vencido\", e un brano strumentale, \"Alturas\", che in Italia \u00e8 particolarmente conosciuto per essere stato usato per vari anni come sigla del programma radiofonico della Rai \"L'altro suono\".\nI due brani provengono rispettivamente dal secondo disco italiano del gruppo, \"Inti-Illimani 2 - La nueva canci\u00f3n chilena\", e dal primo, \"Viva Chile!\"."}
{"id": "5923319", "revid": "729019", "url": "https://it.wikipedia.org/wiki?curid=5923319", "title": "Stazione di Cartoceto-Lucrezia", "text": "La stazione di Cartoceto-Lucrezia \u00e8 stata una fermata ferroviaria posta lungo la ex linea ferroviarie Fano-Urbino dismessa nel 1987, era a servizio di Cartoceto e di Lucrezia frazione di Cartoceto.\nStoria.\nLa fermata venne inaugurata nel 1915 insieme alla Fano-Urbino, continu\u00f2 il suo esercizio fino alla chiusura della linea avvenuta nel 1987.\nStrutture e impianti.\nLa fermata \u00e8 composta da un fabbricato viaggiatori e da un solo binario di circolazione da cui si dirama un tronchino utilizzato a suo tempo per lo scalo merci. Ad aprile 2016 la stazione \u00e8 stata adibita ad altri usi."}
{"id": "5923322", "revid": "400694", "url": "https://it.wikipedia.org/wiki?curid=5923322", "title": "El mercado Testaccio", "text": "El mercado Testaccio \u00e8 un singolo del gruppo musicale cileno Inti-Illimani, pubblicato nel 1981 ed estratto dall'album \"Palimpsesto\".\nDescrizione.\nIl singolo, uno tra i pi\u00f9 popolari del gruppo cileno, \u00e8 stato pubblicato in molteplici edizioni con differenti \"b side\" nel corso degli anni.\nI due brani contenuti nell'edizione italiana della EMI, sono entrambi legati all'Italia: il primo \u00e8 dedicato a un mercato rionale romano, il secondo, scritto e cantato da uno dei componenti del gruppo in italiano, rimanda alla loro vita in esilio a Roma.\n\"El mercado Testaccio\" \u00e8 stato usato come sigla del programma televisivo \"In viaggio intorno al mondo\". Il brano \u00e8 conosciuto anche con il titolo italiano \"Il mercato di Testaccio\", utilizzato nell'album \"Imaginaci\u00f3n\" del 1984 e nell'album dal vivo \"Viva Italia - 30 a\u00f1os en vivo\" del 2003."}
{"id": "5923324", "revid": "729019", "url": "https://it.wikipedia.org/wiki?curid=5923324", "title": "Stazione di Saltara-Calcinelli", "text": "La stazione di Saltara-Calcinelli \u00e8 stata una stazione ferroviaria posta lungo la ex linea Fano-Urbino dismessa nel 1987, a servizio di Saltara e di Calcinelli, frazioni di Colli al Metauro.\nStoria.\nLa stazione venne inaugurata il 25 aprile 1915 insieme alla tratta Fano-Fossombrone della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 7 novembre 1948 contestualmente con la tratta Fano-Fossombrone.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa stazione \u00e8 composta da un fabbricato viaggiatori e da tre binari, due di circolazione e uno di stazionamento. Ad aprile 2016 la stazione \u00e8 stata abbandonata e gli ingressi sono stati murati."}
{"id": "5923325", "revid": "301422", "url": "https://it.wikipedia.org/wiki?curid=5923325", "title": "Test cloze", "text": ""}
{"id": "5923328", "revid": "729019", "url": "https://it.wikipedia.org/wiki?curid=5923328", "title": "Stazione di Serrungarina-Tavernelle", "text": "La stazione di Serrungarina-Tavernelle \u00e8 stata una fermata ferroviaria posta lungo la ex linea Fano-Urbino dismessa nel 1987, a servizio di Serrungarina e di Tavernelle, frazioni di Colli al Metauro.\nStoria.\nLa fermata venne inaugurata il 25 aprile 1915 insieme alla tratta Fano-Fossombrone della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 7 novembre 1948 contestualmente con la tratta Fano-Fossombrone.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa fermata \u00e8 composta da un fabbricato viaggiatori e da un solo binario di circolazione. Ad aprile 2016 la stazione \u00e8 concessa in affitto a privati."}
{"id": "5923331", "revid": "287204", "url": "https://it.wikipedia.org/wiki?curid=5923331", "title": "Football Club Turris 1944 1988-1989", "text": "Questa voce raccoglie le informazioni riguardanti la Football Club Turris 1944 nelle competizioni ufficiali della stagione 1988-1989."}
{"id": "5923352", "revid": "729019", "url": "https://it.wikipedia.org/wiki?curid=5923352", "title": "Stazione di Montefelcino-Isola del Piano", "text": "La stazione di Montefelcino-Isola del Piano \u00e8 stata una fermata ferroviaria posta lungo la ex linea Fano-Urbino dismessa nel 1987, situata in localit\u00e0 Ponte degli Alberi, a servizio dei comuni di Montefelcino e Isola del Piano.\nStoria.\nLa fermata venne inaugurata il 25 aprile 1915 insieme alla tratta Fano-Fossombrone della ferrovia Fano-Urbino.\nIl 1\u00ba gennaio 1933 fu chiusa al traffico ferroviario (R.D.L. 14 ottobre 1932 n. 1496) sostituito da un autoservizio della Societ\u00e0 Anonima Servizi Automobilistici Pesaro Urbino Macerata-Feltria (SAPUM).\nCon l'assunzione del servizio ferroviario da parte delle Ferrovie dello Stato, l'8 maggio 1942 avvenne la riattivazione di corse dirette da Pesaro ad Urbino.\nNel 1944, durante il secondo conflitto mondiale, la linea Fano-Urbino venne seriamente danneggiata dall'esercito tedesco in ritirata. Al termine del conflitto, la fermata venne riattivata il 7 novembre 1948 contestualmente con la tratta Fano-Fossombrone.\nContinu\u00f2 il suo esercizio fino alla chiusura della linea avvenuta il 31 gennaio 1987.\nStrutture e impianti.\nLa fermata \u00e8 composta da un fabbricato viaggiatori e da un solo binario di circolazione, da cui si dirama un tronchino utilizzato a suo tempo per lo scalo merci. I fabbricati sono ancora in ottimo stato di conservazione, mentre i binari risultano in stato di abbandono. Dall'aprile 2016 la stazione \u00e8 stata adibita a bar-tavola calda. Sul binario tronco a poca distanza dalla stazione \u00e8 tuttora posteggiata una carrozza ferroviaria."}
{"id": "5923354", "revid": "2062219", "url": "https://it.wikipedia.org/wiki?curid=5923354", "title": "Silentes", "text": "La Silentes \u00e8 una etichetta discografica indirizzata perlopi\u00f9 alla produzione di musica post-industriale, musica ambientale e musica elettronica. L'etichetta nacque su iniziativa di Stefano Gentile nel 2004, dalle ceneri della precedente \"Amplexus\".\nFra gli artisti che hanno pubblicato musica per la Silentes vi sono Alio Die, Baciamibartali, Maurizio Bianchi, Enrico Coniglio, Mauthausen Orchestra e Z'EV.\nStoria dell'etichetta.\n1994-2004: Le origini e la Amplexus.\nNata come progetto estemporaneo per pubblicare un Mini CD di Robert Rich, la Amplexus \u00e8 diventata un punto di riferimento in Italia riguardo alla musica ambientale e alla musica elettronica d'avanguardia, pubblicando tra gli altri lavori di Steve Roach e Black Tape for a Blue Girl.\n2004: La nascita della Silentes.\nDopo aver chiuso da alcuni mesi la Amplexus, Stefano Gentile inizia a pensare ad un nuovo marchio di produzione. Il pretesto fu fornito dai frequenti viaggi a Berlino, e dall'incontro con Rob Modell, che da tempo cercava una casa di produzione per alcune sue composizioni techno. Uscirono cos\u00ec contemporaneamente nel 2004 le prime 4 produzioni della Silentes, la cui grafica fu affidata al giapponese Akifumi Nagajima, meglio conosciuto come Aube: due a nome Rod Modell, una di Michael Mantra, e la quarta a nome Seele, progetto dello stesso Gentile.\n2005: Silentes Minimal Edition.\nNel 2005 nacque la collana Silentes Minimal Edition per pubblicare lavori pi\u00f9 diretti verso una poetica intimista e sonorit\u00e0 ambientali. La prima pubblicazione su questo marchio fu \"M.I. Nheem Alysm\" di Maurizio Bianchi, al quale seguirono alcune pubblicazioni di Aube.\n2008: Oltrelanebbiailmare.\n\u00c8 nel 2008 che la Silentes inaugura la collana Oltrelanebbiailmare, con la quale si ripropone di riscoprire e ristampare band e vecchie pubblicazioni di valore degli anni '80: alcuni tra i nomi di rilievo furono Le Masque, Limbo, Baciamibartali, Militia, Die Form, Neon, Gaznevada, Laxative Souls, Endless Nostalgia e molti altri. Oltre a queste ristampe, Oltrelanebbiailmare ha anche pubblicato materiale inedito sia di band storiche come i Le Masque, che di artisti contemporanei come Edgardo Moia Cellerino e Lullabier.\n2013: 13.\nNel 2013 viene inaugurata la collana 13, all'interno della quale vengono pubblicati vinili e CD in edizioni limitate, accompagnate da book fotografici e stampe; fra gli artisti pubblicati su 13 vi sono Maurizio Bianchi, Enrico Coniglio, Gigi Masin e Micheal Mantra."}
{"id": "5923355", "revid": "483325", "url": "https://it.wikipedia.org/wiki?curid=5923355", "title": "Messi", "text": ""}
{"id": "5923359", "revid": "82214193", "url": "https://it.wikipedia.org/wiki?curid=5923359", "title": "Rotta per casa di Dio", "text": ""}
{"id": "5923362", "revid": "767487", "url": "https://it.wikipedia.org/wiki?curid=5923362", "title": "Unione Sportiva Massese '82 1989-1990", "text": "Questa pagina raccoglie le informazioni riguardanti l'Unione Sportiva Massese '82 nelle competizioni ufficiali della stagione 1989-1990."}
{"id": "5923405", "revid": "287204", "url": "https://it.wikipedia.org/wiki?curid=5923405", "title": "Chiesa di San Francesco (Al\u00e0 dei Sardi)", "text": "La chiesa di San Francesco \u00e8 un luogo di culto del comune di Al\u00e0 dei Sardi, in Sardegna.\nEdificata nel 1906, la chiesa e la campagna circostante sono teatro della festa in onore del santo di Assisi, che si svolge il 3, il 4 e il 5 di ottobre. Il Santo \u00e8 conosciuto e venerato in paese come \"Santu Franziscu\".\nLa chiesa \u00e8 sita a a nord-ovest del paese, in una localit\u00e0 chiamata \"Norile\".\nLa storia della fondazione della chiesa.\nLa chiesa venne edificata a seguito di un particolare avvenimento, accaduto a un umile cittadino alaese.\nNel 1905, Giovanni Piscera, detto Colombo, raduna le famiglie benestanti del paese e chiede aiuto per edificare una chiesa, dicendo che il santo gli \u00e8 apparso in sogno e ha chiesto un santuario in suo onore.\nUna volta costruita la chiesa venne posta una lapide che ricordava i nomi dei benefattori, il nome di Giovanni Piscera venne relegato all'ultimo posto e scritto in minuscolo. Egli ebbe da lamentarsi, ma San Francesco gli ricomparve in sogno dicendogli che l'ordine dei nomi posti nella lapide sarebbe stato rispettato al momento di tornare al Signore. E in effetti zio \"Colombo\" fu l'ultimo a morire, visse fino ai 102 anni e ogni anno apriva la processione in onore del santo vestito col vecchio costume sardo.\nDescrizione.\nLa chiesa sorge a circa 2\u00a0km a nord-est del paese, in una localit\u00e0 chiamata \"Norile.\"\nPresenta una struttura molto semplice, composta da una navata centrale a due spioventi in travi lignee e divise in cinque campate da archi in cantoni di granito intonacati. L'altare si trova nella quarta campata, sollevato di un gradino rispetto al resto della chiesa; presenta due porte laterali che danno sull'ultima campata che funge da sacristia.\nDietro l'altare si trovano: al centro un gruppo scultoreo raffigurante San Francesco che abbraccia il Cristo, ispirato al celebre dipinto di Bartolom\u00e9 Esteban Murillo, e a lato alcuni affreschi che rappresentano alcuni momenti della vita del santo. Anticamente vi si trovava una grande statua di San Francesco, risalente al 1906 (anno dell'edificazione della chiesa) che tuttavia prese fuoco nel 1951, al quale fu sostituito l'attuale composizione.\nEntrando dal portone principale, sulla destra, vi \u00e8 la lapide che i fondatori della chiesa posero una volta finiti i lavori, che recita:\nAll'esterno si trova, dal 2013, una statua di ceramica raffigurante il poverello di Assisi; mentre a sinistra del tempio c'\u00e8 la casa del presbiterio, sul cui muro \u00e8 presente un murale che rappresenta il fondatore della chiesa, Giovanni Piscera, mentre guarda una statua di San Francesco, e pi\u00f9 a destra un gruppo di persone con l'abito tradizionale alaese.\nGli altri edifici del santuario.\nPoco lontano dalla chiesa, nel corso degli anni, per la bont\u00e0 dei proprietari del tancato, sono sorte delle costruzioni che assolvono a tutte le esigenze gestionali legate ai festeggiamenti civili. Esse sono: \"sa domo de su inu\" (la casa del vino, il ripostiglio dei vini), \"sa domo de su pane e de su casu\" (la casa del pane e del formaggio), \"sa domo de su caff\u00e8\" (la casa del caff\u00e8), \"sas coghinas\" (le cucine, dal 1985 sono due). La prima cucina fu costruita nel 1951.\nIn queste casette, divise per settori, durante i tre giorni della festa si muovono, si incontrano e vi lavorano tutti gli alaesi, giovani e meno giovani, ognuno per svolgere le proprie mansioni e i propri doveri, senza che vi siano ordini precostituiti o calendarizzati, ma ognuno semplicemente per la voglia di rendersi utili. Nel 1982 fu costruito, in posizione sopraelevata rispetto alle cucine, un serbatoio d'acqua dalla capienza di 30.000 litri.\nNel 1983 fu costruito il mattatoio e un pozzo, opere indispensabili per le esigenze sempre crescenti della festa.\nLa festa.\nLa festa viene celebrata il 3, il 4 e il 5 di ottobre. Il 3 \u00e8 il giorno che da sempre viene dedicato alla macellazione delle carni (\"sas pettas\"), il 4 \u00e8 la giornata in cui si festeggia solennemente il Patrono d'Italia, festeggiamenti che proseguono il 5 con la stessa intensit\u00e0 e devozione.\nFesteggiamenti religiosi.\nI riti religiosi iniziano con \"Sa Izza\", un singolare atto di devozione al santo che si manifesta con la permanenza dei fedeli all'interno della chiesa per un'intera giornata, con preghiere e canti. Tale atto si svolge il 17 settembre.\nSi entra nel vivo il 25 settembre con l'inizio della novena, durante la quale i fedeli percorrono a piedi il tragitto di 2\u00a0km che portano dal paese al santuario campestre. Il 2 ottobre il simulacro del santo viene portato in paese, alla chiesa parrocchiale di Sant'Agostino, con una fiaccolata notturna, per poi essere riaccompagnato al santuario il 4 mattina con la solenne processione, accompagnata da banda, cavalieri e gruppi folk, provenienti dalle diverse zone della Sardegna. Anticamente la processione percorreva per 3 volte il perimetro attorno alla chiesa. Processione che viene ripetuta ancora oggi il secondo giorno.\nLa messa al Santuario \u00e8 celebrata all'aperto, sotto le enormi querce secolari che lo circondano.\nFesteggiamenti civili.\nL'ambiente naturale su cui \u00e8 inserito il santuario crea e agevola momenti sereni e conviviali tra le persone che vi si trovano.\nDa sempre, la festa di San Francesco \u00e8 stata, nei vari momenti della giornata, animata da canti a tenore improvvisati, balli sardi eseguiti dai suonatori locali e da squadre che con fervore e seriet\u00e0 si sfidano nel gioco della \"morra\".\nGeneralmente il primo pomeriggio \u00e8 dedicato al ballo sardo, accompagnato dal suono dell'organetto, e di sera vi \u00e8 il concerto musicale sotto le enormi querce secolari del santuario. \u00c8 da notare il fatto che la giornata del 4 ottobre \u00e8 solitamente animata anche dai numerosi turisti e pellegrini provenienti da tutta la Sardegna (c'\u00e8 quindi una maggiore concentrazione di persone all'interno del santuario), mentre il 5 \u00e8 detto popolarmente \"il giorno degli alaesi\", termine che sta ad indicare proprio la presenza, per lo pi\u00f9, di persone alaesi, con una minore presenza di forestieri.\nIl 3 ottobre, giorno della macellazione delle carni, per colazione viene servita la carne arrosto con pane e formaggio, il tutto accompagnato da un buon bicchiere di vino. Per pranzo, che viene servito sempre e solo a lavori ultimati, si cucinano le interiora, men\u00f9 sempre molto gradito da tutti.\nIl 4, giorno della festa solenne, tutti gli alaesi, uomini e donne, giovani e anziani, si danno appuntamento di buon mattino (intorno alle 4:30) per i preparativi del pranzo: le carni vengono selezionate e messe a cuocere separatamente, quelle ovine da quelle bovine, in grossi pentoloni di rame o acciaio inox per poi essere mescolati al momento di essere servite col brodo e la minestra ai presenti. \nPer cena si riscalda la carne rimasta e viene servita accompagnata da pane e formaggio.\nIl 5 si ripete lo stesso copione del giorno precedente, dal taglio delle carni fino alla cena."}
{"id": "5923410", "revid": "767487", "url": "https://it.wikipedia.org/wiki?curid=5923410", "title": "Dream Home", "text": "Dream Home (\"\u7dad\u591a\u5229\u4e9e\u58f9\u865f\") \u00e8 un film del 2010 diretto da Ho-Cheung Pang.\nSebbene possa essere catalogato nel genere splatter, il film \u00e8 stato elogiato dalla critica per la vena satirica nei confronti della struttura capitalistica di Hong Kong e per il montaggio frammentario che fa procedere la narrazione su due binari differenti che si congiungono fino al riuscito finale.\nTrama.\nHong Kong: la giovane Cheng Lai Sheung ha un sogno nel cassetto: acquistare un appartamento che si affacci sul mare di Hong Kong. Nonostante i tanti sacrifici e il lavorare giorno e notte per mettere da parte il denaro necessario, diversi problemi quali le alte spese ospedaliere del padre morente, il gioco al rialzo del proprietari dell'immobile, l'ostruzionismo della banca, si concatenano facendo naufragare la trattativa in via ormai definitiva.\nMa la volont\u00e0 di coronare il suo sogno non ha ostacoli cos\u00ec Sheung decide di mettere in atto un folle e diabolico piano: sterminare tutti i condomini del palazzo in cui \u00e8 situato l'appartamento, in modo tale da farne precipitare il valore.\nProduzione.\nIl film \u00e8 stato prodotto dalla 852 Films di propriet\u00e0 della protagonista del film Josie Ho; l'attrice era dell'idea di realizzare una pellicola che fosse una commistione di horror, splatter e azione sul genere di \"\".\nIl regista Pang ha iniziato a lavorare alla sceneggiatura gi\u00e0 nel 2007, mentre le riprese hanno avuto luogo tra marzo e maggio 2009, per poi subire un rallentamento in fase di post produzione a causa di divergenze artistiche tra Pang e Josie Ho. Il regista infatti era pi\u00f9 propenso a conferire un taglio pi\u00f9 realistico alla vicenda, in contrapposizione alla volont\u00e0 della produzione di attenersi rigorosamente alla violenza e al gore tipici del cinema di genere. Nonostante la disputa, Pang \u00e8 riuscito comunque a portare a termine il film, seppur con 6 mesi di ritardo.\nDistribuzione.\nLa premi\u00e8re del film \u00e8 avvenuta al Far East Film Festival di Udine il 23 aprile 2010."}
{"id": "5923411", "revid": "663330", "url": "https://it.wikipedia.org/wiki?curid=5923411", "title": "David Gyasi", "text": "Biografia.\nGyasi \u00e8 nato a Hammersmith, Londra, da una famiglia proveniente dal Ghana."}
{"id": "5923412", "revid": "599013", "url": "https://it.wikipedia.org/wiki?curid=5923412", "title": "Sh\u014dma Uno", "text": "Ha vinto la medaglia d'argento alle Olimpiadi invernali di Pyeongchang 2018 e ai campionati mondiali di pattinaggio di figura del 2017 e del 2018. Ai campionati dei Quattro continenti ha vinto l'argento nel 2018 e il bronzo nel 2017, mentre alla finale del Grand Prix ha vinto due volte il bronzo, nel 2015 e nel 2016, e un argento nel 2018. \u00c8 inoltre due volte campione nazionale giapponese, per le stagioni 2016-17 e 2017-18, e vincitore dei giochi asiatici invernali nel 2017.\nNell'aprile del 2016, alla Team Challenge Cup, \u00e8 stato il primo pattinatore nella storia ad atterrare con successo un quadruplo flip in competizione.\nCarriera.\nPrime stagioni.\nUno ha iniziato a pattinare all'et\u00e0 di cinque anni. Ha debuttato nel circuito Junior Grand Prix nella stagione 2011-2012, classificandosi quarto nella gara in Polonia e vincendo la medaglia di bronzo a Tallin in Estonia. Nei Giochi olimpici giovanili del 2012 ha vinto la medaglia d'argento nella gara individuale e quella d'oro nella gara a squadre. Si \u00e8 quindi classificato decimo nei Campionati mondiali juniores del 2012.\nNella stagione 2012-2013 si \u00e8 classificato sesto alla tappa del Junior Grand Prix in Slovenia e secondo in quella in Germania. Nei campionati mondiali juniores ha concluso la gara al settimo posto.\nNella stagione 2013-2014 ha vinto la medaglia di bronzo nella gara del Junior Grand Prix di Riga in Lettonia e si \u00e8 classificato quarto in Estonia. Ha quindi raggiunto il quindi posto nei campionati mondiali giovanili del 2014 e ha vinto la sua prima gara internazionale di livello senior, il Gardena Spring Trophy.\nStagione 2014-2015: campione mondiale juniores.\nNella stagione 2014-2015 ha conquistato la sua seconda vittoria in una gara di livello senior vincendo l'Asian Trophy. Nel circuito Junior Grand Prix si \u00e8 classificato al secondo posto nella gara in Giappone e primo in quella in Croazia, vincendo poi l'oro nella Finale Grand Prix ISU juniores. &lt;br&gt;\nHa quindi vinto il titolo nazionale di livello junior e si \u00e8 classificato secondo nei campionati nazionali giapponesi di livello senior. Ha debuttato nelle competizioni ISU di livello senior partecipando ai Campionati dei Quattro continenti del 2015, arrivando quinto dopo aver stabiliti i propri primati personali in entrambi i segmenti di gara. Ha concluso la stagione vincendo i Campionati mondiali juniores del 2015.\nStagione 2015-2016: il quadruplo flip.\nUno ha iniziato la stagione con il quinto posto all'U.S. International Figure Skating Classic e vincendo il Japan Open davanti al campione del mondo in carica Javier Fernandez, Brian Joubert e Patrick Chan.\nHa esordito nel circuito Grand Prix ISU di pattinaggio di figura, arrivando secondo a Skate America alle spalle di Max Aaron e vincendo il Troph\u00e9e Eric Bompard dopo che la gara \u00e8 stata interrotta al termine del programma corto. Qualificatosi per la Finale Grand Prix ha vinto la medaglia di bronzo alle spalle del campione olimpico Yuzuru Hany\u016b e del campione del mondo Javier Fernandez.\nHa quindi vinto la sua seconda medaglia d'argento al campionati nazionali giapponesi, venendo cos\u00ec selezionato per la partecipazione ai Campionati dei Quattro continenti e ai Campionati mondiali del 2016, dove si \u00e8 classificato quarto e settimo rispettivamente.\nIn occasione della 2016 Team Challenge Cup tenutasi a Spokane negli Stati Uniti dal 22 al 24 aprile 2016 Uno ha completato un quadruplo flip, diventando il primo pattinatore ad eseguire con successo il salto in una competizione internazionale.\nStagione 2016-2017: argento mondiale.\nUno ha intrapreso la stagione pianificando l'inserimento del quadruplo flip in entrambi i programmi di gara fin dall'inizio della stagione. Dopo aver vinto il Lombardia Trophy a settembre 2016, Uno si \u00e8 classificato primo anche nel libero del Japan Open, dove ha atterrato un quadruplo flip, un quadruplo toeloop e due tripli axel. In ottima forma, ha quindi partecipato a Skate America, classificandosi primo sia nel programma corto che nel libero: in particolare, \u00e8 riuscito ad \natterrare il quadruplo flip in entrambi i segmenti di gara e nel libero ha completato tre quadrupli (il flip e due toeloop) e un triplo axel in combinazione con un triplo toeloop, mentre \u00e8 caduto invece sul secondo triplo axel. Ha poi partecipato alla seconda tappa di Grand Prix della stagione, la Rostelecom Cup, classificandosi secondo dietro al due volte campione del mondo Javier Fernandez, migliorando per\u00f2 il suo primato personale nel programma corto e nel totale di gara. Nel libero, ha atterrato due quadrupli, flip e toeloop, cadendo per\u00f2 sul secondo quadruplo toeloop, e due tripli axel, dei quali il secondo, vicino alla fine del programma, in combinazione con un loop semplice e un triplo flip. Classificatosi per la finale del Grand Prix, si \u00e8 classificato quarto nel programma corto e secondo nel libero, classificandosi complessivamente terzo, come l'anno precedente, dietro al connazionale Yuzuru Hanyu e allo statunitense Nathan Chen.\nVisto il ritiro del campione olimpico Hanyu dai Campionati Nazionali, Uno ha avuto strada spianata per vincere il suo primo titolo giapponese Senior: classificatosi secondo nel corto e successivamente primo nel libero (nonostante nessuno dei quadrupli fosse stato completato in maniera pulita), riesce ad aggiudicarsi la vittoria davanti a Keiji Tanaka. La seconda parte della stagione inizia con i campionati dei Quattro Continenti: Uno appare subito in grande forma, abbattendo per la prima volta nel programma corto il muro dei 100 punti (100.28), completando un quadruplo flip, la combinazione quadruplo toeloop-triplo toeloop e un triplo axel di ottima qualit\u00e0. Si classifica secondo nel programma corto, dietro Nathan Chen e davanti a Yuzuru Hanyu. Nel programma libero, dove si ripropone la sfida della finale di Grand Prix, Uno completa quattro salti quadrupli (oltre al flip e ai due toeloop, anche il nuovo quadruplo loop, con ottimi gradi di esecuzione da parte dei giudici), ma cade su entrambi i tripli axel nella seconda met\u00e0 del programma e deve cos\u00ec accontentarsi nuovamente della medaglia di bronzo, dietro alla medaglia d'oro Chen e all'argento Hanyu. Per Uno \u00e8 stata comunque la prima medaglia ottenuta nell'evento dopo il quinto posto del 2015 e il quarto del 2016, ed \u00e8 stata una competizione di progresso dal punto di vista del programma di salti eseguiti.\nHa poi partecipato ai campionati mondiali ad Helsinki, classificandosi secondo in entrambi i segmenti di gara, e ottenendo cos\u00ec la medaglia d'argento dietro al connazionale Yuzuru Hanyu.\nStagione 2017-2018: argento olimpico.\nCome la stagione precedente, Uno ha esordito con la vittoria al Lombardia Trophy, competizione in cui ha eseguito programmi puliti e migliorando i propri punteggi personali. Ha preso parte anche alla competizione Japan Open in cui la squadra giapponese ha vinto l'argento.\nHa vinto poi l'oro a Skate Canada, il suo primo evento di Grand Prix della stagione, classificandosi al primo posto in entrambi i segmenti di gara. In seguito ha preso parte al Troph\u00e9e de France, piazzandosi secondo dopo il primo segmento di gara a causa di una brutta caduta sul quadruplo flip, primo dopo il programma lungo e secondo nella classifica finale. I risultati ottenuti gli hanno permesso di qualificarsi per la sua terza finale, tenutasi proprio in Giappone, nella citt\u00e0 di Nagoya. Ha eseguito un programma libero da 101.51 punti, eseguendo il quadruplo flip e la combinazione quadruplo toe-loop / triplo toe-loop, ma cadendo nell'atterraggio del triplo axel. Ha inoltre ottenuto una detrazione dal punteggio a causa di una violazione nel limite di tempo del programma, classificandosi cos\u00ec secondo nel primo segmento di gara, dietro allo statunitense Nathan Chen. Si \u00e8 poi classificato primo nel programma libero nonostante numerosi errori: una caduta nel quadruplo loop, un atterraggio su due piedi nel quadruplo toe-loop e un secondo quadruplo toe-loop aperto in volo. Ha concluso la competizione al secondo posto nella classifica finale, a soli 0.50 punti dal primo classificato, Nathan Chen.\nAi campionati nazionali giapponesi, Uno ha difeso con successo il suo titolo, di nuovo in assenza del suo maggior rivale, il campione olimpico e mondiale in carica Yuzuru Hanyu. Il 24 dicembre \u00e8 stato annunciato che Uno avrebbe rappresentato il Giappone ai campionati dei Quattro continenti (assieme ai pattinatori Keiji Tanaka e Takahito Mura), alle Olimpiadi di Pyeongchang e ai campionati mondiali (assieme a Yuzuru Hanyu e Keiji Tanaka).\nUno ha quindi preso parte prima di tutto ai campionati dei quattro continenti. Ha eseguito un buon programma corto, eseguendo quadruplo flip, quadruplo toe-loop in combinazione e triplo axel e piazzandosi in prima posizione. Nel programma libero \u00e8 per\u00f2 caduto sul quadruplo flip e due dei suoi salti sono stati segnalati come sottoruotati. Il suo punteggio non ha quindi potuto competere con quello del cinese Jin Boyang, che l'ha superato sia nel punteggio del programma libero che nel totale, costringendolo ad accontentarsi della medaglia d'argento. Ha poi partecipato alle Olimpiadi, gareggiando dapprima nella competizione a squadre dove, grazie al suo primo posto ottenuto nel programma corto in categoria maschile, ha permesso alla squadra giapponese di aggiungere 10 punti al proprio punteggio. Con 50 punti di totale, il Giappone si \u00e8 classificato quinto dietro ad Italia, Stati Uniti, Atleti Olimpici dalla Russia e Canada. Uno ha poi partecipato alla competizione individuale, classificandosi terzo nel programma corto con 104.17 punti e terzo anche nel libero, con un punteggio di 202.73 nonostante la caduta iniziale sul quadruplo loop. Ha terminato in seconda posizione, con un totale di 306.90 punti, davanti allo spagnolo Javier Fernandez di 1.66 punti e dietro al connazionale Yuzuru Hanyu di pi\u00f9 di 10 punti. Per la prima volta dal 2002, quando Yagudin aveva vinto l'oro e Plushenko l'argento, una nazione ha ottenuto due medaglie in quest'evento.\nHa partecipato anche ai campionati mondiali, tenutisi a Milano. Nonostante l'assenza dei rivali Hanyu e Fernandez, Uno ha comunque dovuto confrontarsi con lo statunitense Nathan Chen, che ha vinto il titolo. Uno si \u00e8 classificato secondo davanti al russo Michail Kolyada, terzo.\nStagione 2018-2019: campione dei quattro continenti.\nAnche quest'anno, Uno ha cominciato la stagione vincendo il Lombardia Trophy in settembre. Ha poi vinto entrambe le tappe di Grand Prix della stagione: Skate Canada e l'NHK Trophy. Ha quindi potuto competere nella tenutasi a Vancouver dove ha conquistato l'argento dietro allo statunitense Chen.\nA fine anno ha preso parte ai campionati nazionali giapponesi da chiaro favorito data l'assenza di Hanyu, ma durante l'allenamento ufficiale precedente il programma corto ha riportato una distorsione alla caviglia destra. Ha deciso comunque di pattinare, registrando per la decima volta in carriera un punteggio superiore a 100. Il giorno seguente, in condizioni ancor pi\u00f9 precarie, ha deciso di scendere nuovamente in pista con un programma leggermente semplificato; ha quindi vinto il suo terzo titolo giapponese consecutivo, stabilendo inoltre un nuovo personal best (289,10 nel totale).\nNel mese di gennaio, ai Giochi dei Quattro Continenti di Anheim, ha dichiarato di essersi slogato la caviglia gi\u00e0 infortunata almeno tre volte nelle settimane precedenti la competizione, ma di essere comunque intenzionato a gareggiare. Dopo un corto deludente \u00e8 riuscito a risalire dalla quarta posizione per aggiudicarsi il primo titolo iridato in carriera.\nA marzo ha poi partecipato ai Campionati del Mondo di Saitama, concludendo in quarta posizione e ponendo cos\u00ec fine alla sua scia di 23 podi consecutivi cominciata nell'aprile 2016.\nPer concludere la stagione ha preso parte al , competizione a squadre vinta dal team americano, dove ha conquistato la medaglia di bronzo con il team giapponese. In occasione del programma libero ha tentato un'inedita combinazione di salti (3A-4T) purtroppo non bene eseguita ma riuscendo comunque ad atterrare un'altra combinazione altrettanto inedita in competizione come 3S-1Eu-3F.\nPoche settimane dopo la fine della stagione ha dichiarato alla stampa di aver lasciato le sue allenatrici storiche e Mihoko Higuchi e che sarebbe in cerca di un nuovo main coach.\nRisultati.\n\"GP: Grand Prix; CS: Challenger Series; JGP: Junior Grand Prix\""}
{"id": "5923414", "revid": "117403964", "url": "https://it.wikipedia.org/wiki?curid=5923414", "title": "Novara Calcio 1989-1990", "text": "Questa pagina raccoglie le informazioni riguardanti il Novara Calcio nelle competizioni ufficiali della stagione 1989-1990."}
{"id": "5923418", "revid": "767487", "url": "https://it.wikipedia.org/wiki?curid=5923418", "title": "Their First Kidnapping Case", "text": "Their First Kidnapping Case \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA l'11 aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Help! Help!\".\nNon si conoscono copie ancora esistenti della pellicola che viene considerata presumibilmente perduta."}
{"id": "5923421", "revid": "1543377", "url": "https://it.wikipedia.org/wiki?curid=5923421", "title": "Tattoo (Siouxsie and the Banshees)", "text": "Tattoo \u00e8 un brano musicale del gruppo musicale inglese Siouxsie and the Banshees, pubblicato nel 1983 dalla Polydor Records come lato B del singolo \"Dear Prudence\". \nIl brano.\n\"Tattoo\" \u00e8 stato composto ed eseguito in tre pezzi dalla cantante Siouxsie Sioux, dal bassista Steven Severin e dal batterista Budgie. Durante questo periodo, la band ha sperimentato altre forme di registrazione e orchestrazione quando era in studio per registrare le tracce extra per i singoli. Per \"Tattoo\", il produttore Mike Hedges le ha rese utilizzando il mixer come uno strumento. Con la sua assistenza, ha registrato il brano con voci sussurrate, linee di basso ronzanti e un lento picchiettio di batteria. Il risultato \u00e8 spettrale e atmosferico.\n\"Tattoo\" \u00e8 considerato come un pezzo proto trip hop che ha aiutato Tricky a modellare il suo stile. \u00c8 stato spesso citato come ispirazione nello sviluppo del genere trip hop. Nel 1996 ne ha fatto una cover nel brano di apertura del suo secondo album, \"Nearly God\".\n\u00c8 stata inclusa in due compilation: \"Downside Up\" del 2004 e \"Spellbound: The Collection\" del 2015.\nNel 2009 il New Musical Express l'ha recensito come \"affascinante\", lodando il cofanetto di quattro cd \"Downside Up\"."}
{"id": "5923422", "revid": "1605525", "url": "https://it.wikipedia.org/wiki?curid=5923422", "title": "Il piacere sottile della pioggia", "text": "Il piacere sottile della pioggia \u00e8 il terzo libro della serie di romanzi di Alexander McCall Smith, \"Il club dei filosofi dilettanti\". \u00c8 ambientato ad Edimburgo, in Scozia ed ha per protagonista Isabel Dalhousie, sofisticata single quarantenne, fondatrice del Club dei filosofi dilettanti.\nTrama.\nIsabel Dalhousie, direttrice della \"Rivista di Etica applicata\", pensa di essere in una fase ormai tranquilla della sua maturit\u00e0 quando si trova a dover affrontare l'inattesa notizia dell'infedelt\u00e0 coniugale della madre (morta quando lei aveva 11 anni) e la passione per il musicista Jamie, di quattordici anni pi\u00f9 giovane di lei (e soprattutto ex fidanzato mollato dalla nipote Cat).\nL'arrivo di una coppia di americani ad Edimburgo solleva la curiosit\u00e0 di Isabel che non riesce a spiegarsi la ragione che tiene uniti Tom (ricco e maturo) ed Angie (giovane e bella). Le indagini non avranno gran seguito perch\u00e9 Isabel, dopo molti tentennamenti, si \u00e8 lanciata anima e corpo nel rapporto con Jamie, dal quale alla fine avr\u00e0 un figlio."}
{"id": "5923426", "revid": "702173", "url": "https://it.wikipedia.org/wiki?curid=5923426", "title": "Castel Ivano", "text": ""}
{"id": "5923430", "revid": "1534511", "url": "https://it.wikipedia.org/wiki?curid=5923430", "title": "Principato del Galles", "text": "Il Principato del Galles (in lingua gallese: \"Tywysogaeth Cymru\") esistette tra il 1216 ed il 1536, estendendosi per circa i due terzi dell'attuale Galles durante la sua maggiore estensione tra il 1267 ed il 1277. Per gran parte della propria storia, rimase \"annesso ed unito\" alla corona inglese. Per alcune generazioni, tuttavia, specificamente il periodo dalla sua fondazione nel 1216 fino al completamento della conquista del Galles da parte di Edoardo I d'Inghilterra nel 1284, fu \"de facto\" indipendente e governato da un Principe del Galles gallese, che tuttavia giurava fedelt\u00e0 al Sovrano d'Inghilterra.\nIl Principato fu fondato formalmente nel 1216 al Consiglio di Aberdyfi e fu in seguito riconosciuto dal Trattato di Worcester tra Llywelyn il Grande del Galles ed Enrico III d'Inghilterra. Il trattato prese atto della realt\u00e0 politica del Galles e dell'Inghilterra del XIII secolo, e le loro relazioni con i domini dei Plantageneti, il cosiddetto impero angioino. Il principato mantenne un elevato grado di autonomia, caratterizzato da una giurisprudenza legale separata basata sulle leggi gi\u00e0 istituite del \"Cyfraith Hywel\", e dalla sempre pi\u00f9 sofisticata corte del Casato di Aberffraw. Nonostante dovesse fedelt\u00e0 al re angioino d'Inghilterra, il principato era \"de facto\" indipendente, con uno status all'interno dell'impero similare a quello del Regno di Scozia. La sua esistenza \u00e8 stata vista come prova che vi erano tutti gli elementi necessari per la crescita dello stato gallese.\nIl periodo di indipendenza \"de facto\" ebbe fine con la conquista del Principato da parte di Edoardo I tra il 1277 ed il 1283. Con lo Statuto di Rhuddlan, il Principato perse la sua indipendenza e divenne effettivamente un territorio annesso alla Corona inglese. Dal 1301, le terre della corona nel Galles settentrionale e occidentale formarono parte dell'appannaggio dell'erede al trono, con il titolo di \"Principe del Galles\". Con l'ascesa al trono del Principe, le terre tornavano di propriet\u00e0 della corona; in questo periodo, in due occasioni i pretendenti gallesi al trono si ribellarono, anche se nessuno dei due ebbe successo.\nSin dalle leggi sulle leggi del Galles del 1535 e 1542, che incorporarono formalmente tutto il Galles nel Regno d'Inghilterra, non vi sono basi geografiche o costituzionali per descrivere nessuno dei territori del Galles come principato, anche se il termine viene occasionalmente utilizzato in senso informale per descrivere la nazione, e in relazione al titolo onorifico di Principe del Galles.\nFondazioni.\nIl Principato del Galles del XIII secolo aveva come base le terre storiche governate dalla famiglia Aberffraw, le terre del Galles del nord che comprendevano tradizionalmente Ynys M\u00f4n, Gwynedd-Uwch-Conwy (\"Gwynedd sopra il Conwy\", o \"Alto Gwynedd\"), ed il Perfeddwlad (\"il Paese di mezzo\") anche conosciuto come Gwynedd-Is-Conwy (\"Gwynedd sotto il Conwy\", o \"Basso Gwynedd\"). Terre aggiuntive furono acquisite tramite il vassallaggio o la conquista, e riconquistando terre perse a favore dei signori delle marche, in particolare quelle di Perfeddwlad, Powys Fadog, Powys Wenwynwyn, e Ceredigion.\nI precedenti sovrani del Galles si erano definiti in diversi modi, di solito in relazione ai loro possedimenti, come \"Signore di Ceredigion\" o \"Re di Builth\". I pi\u00f9 potenti erano spesso chiamati come \"Re dei Britanni\". Dato che il Galles costituiva un'area geografica definita con confini generalmente accettati, anche al di fuori dei legami con l'Inghilterra, ognuno al quale veniva conferito il titolo di Principe del Galles sarebbe stato Suzerain al di sopra di ogni altro signore gallese, ma senza ambizioni territoriali sull'Inghilterra, il che implic\u00f2 la liberazione dei britanni che risiedevano in luoghi che da lungo tempo erano considerati parte dell'Inghilterra, come il Devon, la Cornovaglia, il Cumberland ed altri luoghi ancora.\nLa famiglia Aberffraw pretese per un lungo periodo la supermazia sugli altri signori gallesi, inclusi i sovrani di Powys e Deheubarth. Nella \"Storia di Gruffydd ap Cynan\", scritta nel tardo XII secolo, la famiglia asser\u00ec i propri diritti in quanto linea senior di discendenza da Rhodri il Grande, che tra il 820 e il 870 aveva governato su gran parte del Galles, e i cui figli giunsero al potere a Gwynedd, Deheubarth e Powys. La biografia di Gruffydd ap Cynan fu scritta prima in latino ed era stata pensata per un pubblico pi\u00f9 ampio fuori dal Galles. Il motivo di questa pretesa era che la famiglia Aberffraw non doveva nulla ai re inglesi per la propria posizione nel Galles, e detenevano autorit\u00e0 nel Galles \"per diritto assoluto tramite discendenza\", scrisse lo storico John Davies.\nPrima del 1284: il Casato degli Aberffraw.\nIl Principato del Galles fu creato nel 1216 al Consiglio di Aberdyfi, quando fu convenuto tra Llywelyn il Grande e gli altri principi sovrani gallesi che egli sarebbe stato il leader supremo tra di loro, e che essi avrebbero dovuto rendergli omaggio. In seguito egli ottenne il riconoscimento di questo accordo, almeno in parte, da parte del Re d'Inghilterra, che acconsent\u00ec a che gli eredi di Llywelyn potessero portare il titolo di \"Principe del Galles\", ma con certe limitazioni al suo regno e con altre condizioni, incluso l'omaggio al Re d'Inghilterra come vassallo, e l'aderenza alle regole che riguardavano la successione legittima. Llywelyn si era preoccupato di garantire che i suoi eredi ed i successori seguissero il sistema ereditario \"approvato\" (almeno dal Papa\", che escludeva i figli illegittimi. Nel seguire questa regola, escluse il suo fratello maggiore illegittimo Gruffydd ap Llywelyn dall'ereditariet\u00e0, una decisione che in seguito avrebbe avuto conseguenze. nel 1240 llywelyn mor\u00ec ed Enrico III d'Inghilterra, che successe a Giovanni, invase subito grandi parti del suo ex regno, usurpandole. Tuttavia, le due parti giunsero alla pace ed Enrico onor\u00f2 almeno parte dell'accordo, conferendo a Dafydd ap Llywelyn il titolo di \"Principe del Galles\". Il titolo sarebbe stato poi passato al successore Llywelyn nel 1267 (dopo che egli ebbe combattuto per ottenerlo), e fu in seguito contestato dal fratello Dafydd e da altri membri del Casato di Aberffraw.\nI pr\u00ecncipi Aberffraw.\nLa numerazione tradizionale dei Principi del Galles (secondo fonti gallesi) inizia con Owain Gwynedd che govern\u00f2 dal 1137 al 1170. Non fu mai riconosciuto come Principe del Galles, e infatti non utilizz\u00f2 mai quel titolo; tuttavia, dai cronisti storici, fu considerato il primo Principe gallese del Galles unito. Ci\u00f2 fu dimostrato quando Owain Glynd\u0175r fu incoronato esplicitamente come Owain IV del Galles nel 1404. Gli inglesi la pensavano molto diversamente e consideravano il titolo come conferito da loro stessi e con la loro benedizione esclusivamente su Dafydd ap Llywelyn nel 1240 e su Llywelyn ap Gruffudd nel 1267. Dopo il 1301 il titolo fu conferito al figlio maggiore ed erede al trono inglese.\nOwain Gwynedd (1137\u20131170).\nOwain Gwynedd riusc\u00ec a mantenere la posizione privilegiata che il padre aveva ottenuto per la propria famiglia nel Galles. Nel 1154 sconfisse una invasione inglese e di Powys, ma fu obbligato a rinunciare ad alcuni territori che confinavano con il fiume Dee. negli anni successivi riconquist\u00f2 queste regioni e raggiunse una posizione dominante per Gwynedd nel Galles, che non si vedeva da secoli. Durante il regno di Owain cambi\u00f2 il suo titolo da \"Re di Gwynedd\" a \"Principe dei gallesi\".\nDafydd ab Owain Gwynedd (c.1170\u20131195).\nDafydd ab Owain Gwynedd aveva usurpato la corona dal fratello in una guerra civile sfiancante all'interno di Gwynedd. Egli spos\u00f2 la sorellastra del re Enrico II d'Inghilterra nel 1174 e fu in seguito espulso nel 1195 dai suoi domini dal nipote Llywelyn."}
{"id": "5923431", "revid": "481666", "url": "https://it.wikipedia.org/wiki?curid=5923431", "title": "Help! Help!", "text": ""}
{"id": "5923432", "revid": "688552", "url": "https://it.wikipedia.org/wiki?curid=5923432", "title": "Richard Ian Wright", "text": ""}
{"id": "5923458", "revid": "767487", "url": "https://it.wikipedia.org/wiki?curid=5923458", "title": "Olbia Calcio 1989-1990", "text": "Questa pagina raccoglie le informazioni riguardanti l'Olbia Calcio nelle competizioni ufficiali della stagione 1989-1990."}
{"id": "5923459", "revid": "695564", "url": "https://it.wikipedia.org/wiki?curid=5923459", "title": "Simili World Tour 2016", "text": ""}
{"id": "5923463", "revid": "1318658", "url": "https://it.wikipedia.org/wiki?curid=5923463", "title": "Cerbara", "text": "Cerbara \u00e8 una frazione del municipio di Piagge, comune di Terre Roveresche, in provincia di Pesaro e Urbino nelle Marche.\nSi trova sulla sponda sud del fiume Metauro a circa 30\u00a0m s.l.m..\nCerbara pu\u00f2 anche essere considerata come tutta la zona che si affaccia sulla sponda est del fiume Metauro compresa tra le localit\u00e0 di Fiordipiano, Piagge e Ferriano: nei territori comunali di Colli al Metauro (municipio di Montemaggiore al Metauro), Terre Roveresche (municipio di Piagge) e Fano.\nTuttavia la Cerbara propriamente detta \u00e8 costituita da un centro abitato, e una moderna zona artigianale, distanti poche centinaia di metri e compresi nel municipio di Piagge del comune di Terre Roveresche.\nStoria.\nSecondo la tradizione, presso la localit\u00e0 di Cerbara doveva sorgere l'antica citt\u00e0 romana di Lubacaria, poi distrutta dai Goti di Alarico I all'inizio del V secolo. Gli abitanti scampati all'eccidio costruirono un nuovo insediamento sul vicino crinale della collina, a circa 201 metri pi\u00f9 in alto e quindi pi\u00f9 sicuro, dando cos\u00ec origine alla localit\u00e0 delle Pladearum o Pladi\u00e6 (donde appunto deriva l'odierno nome di Piagge), odierno capoluogo comunale.\nCentro abitato.\nIl centro abitato di Cerbara si estende a sud del Metauro, ed \u00e8 delimitato dalla sponda di un canale artificiale, che nasce dallo stesso fiume e confluisce in una centrale idroelettrica di propriet\u00e0 dell'Enel, ristrutturata nel maggio del 2007. \nA pochi metri dalla centrale sorge l'antica chiesa parrocchiale della frazione di Cerbara: la Chiesa di S. Ubaldo, chiamata anche \"chiesa della Madonna dell'acqua Bona\". La pala dell'altare, piuttosto deteriorata, raffigura una Madonna con Bambino mentre osserva sant'Ubaldo sconfiggere il demonio; viene portata solennemente in processione la seconda domenica di maggio (festa della Madonna dell'Acqua Bona).\nZona artigianale.\nPoco a monte dell'abitato, a poche centinaia di metri, si sviluppa la zona artigianale, centro economico del comune di Piagge, nonch\u00e9, assieme alla zona industriale di Schieppe di Orciano di Pesaro, uno dei due centri economici del nuovo comune sparso Terre Roveresche."}
{"id": "5923466", "revid": "1851848", "url": "https://it.wikipedia.org/wiki?curid=5923466", "title": "Hanna Mangan-Lawrence", "text": "Biografia.\nMangan-Lawrence ha iniziato la sua carriera nei film nel 2005 con i cortometraggi, \"Simulation 1201\" e \"Galore\". A ci\u00f2 \u00e8 seguito un ruolo nel cortometraggio \"Sexy Thing\", accettato al Festival di Cannes.\nMangan-Lawrence era nel cast del film horror del 2008, \"Acolytes\", diretto da John Hewitt, mostrato per la prima volta nel 2008 al Toronto International Film Festival. In \"Acolytes\", ha interpretato il ruolo di Chasely, una ragazza ingenua e civettuola. Ha partecipato poi al film di Nash Edgerton, \"The Square\", come Lily.\nNel 2009, \u00e8 apparsa nel film \"Lucky Country\", diretto da Kriv Stenders.\nMangan-Lawrence ha partecipato alla serie australiana \"Bed of Roses\", andata in onda sulla ABC, interpretando Holly Atherton.\nNel 2012, Mangan-Lawrence ha recitato nel film \"Thirst\" a fianco di Myles Pollard, Victoria Haralabidou, e Tom Green. Ha anche interpretato Sepia, nella serie \"Spartacus: Vengeance\".\nVita privata.\nMangan-Lawrence \u00e8 la figlia di Maggie Mangan, un'insegnante di inglese e drammaturga, e suo padre Ray \u00e8 un insegnante di geografia, economia e affari. Ha una sorellastra Roisin e due fratellastri Liam e Reuben, da parte del padre, e una sorellastra Zoe, figlia della sua matrigna Paddy, anche lei un'insegnante. Ha rappresentato l'Australia oltremare come ginnasta. Nel 2005, ha vinto il premio \"Acrobata dell'anno\" ai Gymnastics Australia National Awards. Nel 2009, Mangan-Lawrence ha ricevuto il diploma alla Newtown High School of the Performing Arts.\nDal 2016 a inizio 2017 ha frequentato l'attore e co-star di \"Containment\", Chris Wood. Nel 2018 ha sposato il produttore Omar Bastos e il 7 marzo 2019 sono diventati genitori di un bambino, Roman."}
{"id": "5923472", "revid": "767487", "url": "https://it.wikipedia.org/wiki?curid=5923472", "title": "Help! Help! (film 1912)", "text": "Help! Help! \u00e8 un cortometraggio muto del 1912 diretto da Mack Sennett e Dell Henderson.\nTrama.\nLa signora Suburbanite \u00e8 messa in apprensione dall'aver letto sul giornale che una banda di ladri d'appartamento sta imperversando nel suo quartiere. Quando poi nota due individui sospetti aggirarsi attorno alla propria dimora allora chiude la porta d'ingresso a chiave e nasconde le chiavi sul davanzale interno di una finestra le cui tende sono chiuse. Ma quando vede le tende agitarsi, allora cade in panico, e telefona al marito, in ufficio: \"Aiuto! Aiuto! Ci sono il ladri!\".\nIl signor Suburbanite, con due colleghi, sale in auto e si precipita verso casa. L'auto per\u00f2 subisce diverse avarie, al punto che l'equipaggio deve abbandonarla, proseguendo su un carro trainato da un asino, che sottraggono ad un signore. Ma anche l'asino, ad un certo punto, si rifiuta di muoversi; i tre uomini, allora proseguono a piedi, e devono sottostare all'ira di un contadino, sui cui campi avevano sconfinato, e che li prende di mira con uno schioppo.\nQuando giungono a casa si scopre che la causa dell'agitarsi delle tende non era altro che il piccolo cucciolo dei Suburbanite, che stava giocando sul davanzale.\nProduzione.\n\"Help! Help!\" fu prodotto dalla Biograph Company; le riprese sono state effettuate in California.\nIl film (contrassegnato dal n\u00b0 29 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nCopie della pellicola sono conservate presso il \"Film and Television Archive\" dell'UCLA, la Biblioteca del Congresso (USA), il MoMA di New York, e la \"Lobster Films\".\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA l'11 aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Their First Kidnapping Case\"."}
{"id": "5923475", "revid": "131145", "url": "https://it.wikipedia.org/wiki?curid=5923475", "title": "Campioni italiani assoluti di atletica leggera indoor - Getto del peso maschile", "text": "Questa pagina raccoglie un elenco di tutti i campioni italiani dell'atletica leggera nel getto del peso indoor, specialit\u00e0 introdotta ai campionati italiani assoluti di atletica leggera indoor a partire dalla prima edizione del 1970 e attualmente ancora parte del programma della manifestazione."}
{"id": "5923505", "revid": "83531", "url": "https://it.wikipedia.org/wiki?curid=5923505", "title": "Giro di Romandia 2016", "text": "Il Giro di Romandia 2016, settantesima edizione della corsa e valido come quattordicesima prova dell'UCI World Tour 2016, si \u00e8 svolto in sei tappe dal 26 aprile al 1\u00ba maggio 2016. \u00c8 stato vinto dal colombiano della Movistar Nairo Quintana, il quale ha completato il percorso in 16h20'20\".\nSquadre partecipanti.\nHanno preso parte alla corsa 20 squadre: oltre alle 18 squadre dell'UCI World Tour, come di diritto e d'obbligo, su invito dell'organizzazione hanno preso il via anche il Team Roth e la Wanty-Groupe Gobert."}
{"id": "5923506", "revid": "767487", "url": "https://it.wikipedia.org/wiki?curid=5923506", "title": "\u02bfAq\u012bqa", "text": "La \u02bfaq\u012bqa () \u00e8 la tradizione islamica che prevede l'effettuazione del sacrificio di un animale in occasione della nascita di un figlio. \nIl rito della \"\u02bfaq\u012bqa\" non \u00e8 obbligatorio, ma \u00e8 altamente raccomandato ed \u00e8 ritenuto importante dalla tradizione. Il sacrificio deve essere effettuato sette giorni dopo la nascita; in questa occasione si tagliano i capelli al bambino e gli si impone il nome. Se vi sono degli impedimenti, il sacrificio pu\u00f2 essere posticipato al 14\u00b0 o al 21\u00ba giorno; se non \u00e8 possibile effettuarlo neanche in queste date, lo si pu\u00f2 rimandare e compierlo prima che il bambino raggiunga la pubert\u00e0. In genere si sacrifica una pecora o una capra; parte della carne viene donata ai poveri, il resto viene consumato in un pasto organizzato con parenti ed amici per festeggiare la nascita. Tra i musulmani sunniti c'\u00e8 l'usanza di sacrificare un animale per la nascita di una femmina e due animali per la nascita di un maschio, mentre tra gli sciiti non c'\u00e8 questa differenza."}
{"id": "5923509", "revid": "110157", "url": "https://it.wikipedia.org/wiki?curid=5923509", "title": "Morale e belle ragazze", "text": "Morale e belle ragazze (\"Morality for Beautiful Girls\") \u00e8 un romanzo di Alexander McCall Smith del 2001, il terzo della serie \"No. 1 Ladies' Detective Agency\". Protagonista la signora Precious Ramotswe, una singolarissima detective nera e prosperosa, che indaga in un'Africa insolita e straordinariamente vera.\nTrama.\nL'unica agenzia investigativa del Botswana gestita da sole donne (Precious Ramotswe e la brillante segretaria Signorina Makutsi) deve affrontare due casi importanti proprio mentre il \u201cpromesso sposo\u201d di Precious (il signor JLP Maketoni) cade in una profonda crisi depressiva rischiando di perdere la sua fiorente attivit\u00e0 di meccanico. \nPrecious si interesser\u00e0 di un tentato omicidio per avvelenamento, mentre la segretaria Makutsi dovr\u00e0 selezionare le aspiranti modelle ad un concorso di bellezza (uno dei criteri principali dovr\u00e0 essere la moralit\u00e0 delle ragazze)."}
{"id": "5923512", "revid": "15756", "url": "https://it.wikipedia.org/wiki?curid=5923512", "title": "Museo nazionale di storia naturale di Nuova Delhi", "text": "Il Museo nazionale di storia naturale di Nuova Delhi (in inglese: \"National Museum of Natural History\", abbreviato \"NMNH\") \u00e8 stato un museo situato a Nuova Delhi, capitale dell'India. \nFondato nel 1972 ed aperto al pubblico nel 1978, il museo era gestito dal Ministero dell'ambiente, delle foreste e del cambiamento climatico dell'India.\nL'edificio che ospitava il museo era situato in Barakhamba Road nel quartiere di Tansen Marg nel centro di Nuova Delhi, di fronte all'ambasciata del Nepal e vicino alla stazione Connaught Place della metropolitana di Delhi.\nA seguito di un grave incendio, l'intera collezione del museo \u00e8 andata distrutta il 26 aprile 2016.\nStoria.\nll museo fu istituito nel 1972 come parte delle celebrazioni per il 25\u00ba anniversario dell'indipendenza dell'India. Indira Gandhi, allora primo ministro dell'India, disse che l'India aveva bisogno di un museo del genere \"per promuovere la consapevolezza ambientale\". Dopo diversi anni di sviluppo della sua costruzione e mostre, il NMNH fu inaugurato il 5 giugno 1978, in occasione della giornata mondiale dell'ambiente.\nA seguito del cattivo stato di manutenzione dell'edificio, nel 2012 furono fatti progetti per un ammontare di 2,5 miliardi di rupie al fine di spostare il museo in un nuovo edificio da realizzare in bioedilizia presso Bhairon Marg, nelle vicinanze dello zoo, del Museo nazionale della manifattura, della fortezza di Purana Qila e del Centro nazionale della scienza. \nAltri musei regionali di scienze naturali si trovano in Bhopal, Bhubaneswar, Gangtok, Mysore e Sawai Madhopur.\nIl 26 aprile 2016 un grave incendio scoppiato nell'edificio ha distrutto l'intera collezione del museo. , dal momento che l'impianto antincendio era fuori uso.\nAttivit\u00e0.\nLa missione del NMNH \u00e8 promuovere l'educazione ambientale, sia nella capitale indiana sia nei musei regionali di storia naturale in altre parti del paese. L'ente fornisce risorse didattiche per le scuole da utilizzare nei programmi di educazione ambientale e coordina i progetti di storia naturale con altre agenzie e organizzazioni, sia a livello nazionale che internazionale. Infine, conduce ricerche di storia naturale. \nEsposizione.\nLe collezioni del museo includevano piante, animali e minerali dell'India ed erano suddivise in 4 sezioni:\nIl museo ha una vasta collezione di filmati sulla fauna selvatica, l'ecologia, la conservazione e l'ambiente in generale, cos\u00ec come campioni biologici rari, tra cui esemplari erpetologici, fossili di dinosauri e animali impagliati. C'erano anche gallerie sull'origine e l'evoluzione della vita, la conservazione della natura, la catena alimentare e mostre di flora e fauna.\nUn antico fossile di un sauropode di 160 milioni di anni fa e molti animali impagliati facevano parte dell'esposizione museale."}
{"id": "5923513", "revid": "767487", "url": "https://it.wikipedia.org/wiki?curid=5923513", "title": "The Female of the Species (film 1912)", "text": "The Female of the Species \u00e8 un cortometraggio muto del 1912 diretto da D.W. Griffith.\nTrama.\nIn fuga da una citt\u00e0 mineraria abbandonata, un minatore, sua moglie con la sorella e un'altra donna pi\u00f9 giovane cercano di raggiungere la salvezza attraversando il deserto. L'uomo muore e la moglie, che ha avuto il sospetto che lui la tradisse con l'altra donna, cerca la vendetta pur se deve nel contempo affrontare i pericoli di quel viaggio disperato.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 15 aprile 1912.\nCopia della pellicola viene conservata negli archivi del Mary Pickford Institute for Film Education."}
{"id": "5923517", "revid": "287204", "url": "https://it.wikipedia.org/wiki?curid=5923517", "title": "Colley", "text": ""}
{"id": "5923518", "revid": "110157", "url": "https://it.wikipedia.org/wiki?curid=5923518", "title": "Un peana per le zebre", "text": "Un peana per le zebre (\"The Kalahari Typing School for Men\") \u00e8 un romanzo di Alexander McCall Smith del 2002, il quarto della serie \"No. 1 Ladies' Detective Agency\". Protagonista la signora Precious Ramotswe, una singolarissima detective nera e prosperosa, che indaga in un'Africa insolita e straordinariamente vera.\nTrama.\nL'unica agenzia investigativa del Botswana gestita da sole donne (Precious Ramotswe e la brillante segretaria Signorina Makutsi) si trova in difficolt\u00e0 economiche per l'impegno preso da Precious e dall'eterno \u201cpromesso sposo\u201d JLB Matekoni di crescere due orfani \u201cdifficili\u201d (la giovane Motholeli su una sedia a rotelle e il fratellino Puso). Una strana fusione societaria tra l'agenzia investigativa e l'officina Speedy Motor del signor JLB Matekoni vede il fondamentale contributo della signorina Makutsi che sogna di avviare una propria attivit\u00e0: una scuola di dattilografi maschi.\nQuando sulla scena di Gaborone appare una nuova agenzia investigativa \"maschilista\", gestita dal borioso Cephas Duthelezi, sembra iniziare una concorrenza spietata. \nDue casi tengono per\u00f2 impegnata Precious Ramotswe: la ricerca di vittime di un vecchio raggiro e la protezione del matrimonio di un brillante allievo dattilografo."}
{"id": "5923519", "revid": "1410376", "url": "https://it.wikipedia.org/wiki?curid=5923519", "title": "Dino Secco", "text": "Biografia.\nAderisce a Forza Italia nel 1994, per poi confluire nel Popolo della Libert\u00e0.\nAlle elezioni politiche del 2013 \u00e8 candidato alla Camera dei Deputati, nelle liste del Popolo della Libert\u00e0 nella circoscrizione Veneto 1, risultando il primo dei non eletti.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nDiviene deputato il 27 aprile 2016, subentrando in seguito alla decadenza di Giancarlo Galan dalla carica di parlamentare. Ha fatto parte della Commissione Difesa.\nIl 17 ottobre 2017 abbandona Forza Italia e passa al Gruppo misto, criticando fortemente la gestione del partito in Veneto.\nIl 17 novembre 2017 aderisce al movimento Energie per l'Italia di Stefano Parisi.\nNon \u00e8 pi\u00f9 ricandidato alle elezioni politiche del 2018. Successivamente al mandato parlamentare ha assunto la carica di presidente del consorzio turistico \"Vicenza\u00e8\"."}
{"id": "5923525", "revid": "834", "url": "https://it.wikipedia.org/wiki?curid=5923525", "title": "Furious 7", "text": ""}
{"id": "5923527", "revid": "834", "url": "https://it.wikipedia.org/wiki?curid=5923527", "title": "La tierra y la sombra", "text": ""}
{"id": "5923528", "revid": "767487", "url": "https://it.wikipedia.org/wiki?curid=5923528", "title": "Won by a Fish", "text": "Won by a Fish \u00e8 un cortometraggio muto del 1912 diretto da Mack Sennett-\nTrama.\nQuando la figlia e il suo innamorato lo prendono amabilmente in giro per le sue sfortune di pescatore dilettante, Pa non gradisce, tanto da giungere a rifiutare il suo consenso alle nozze dei due giovani che dovranno trovare un sistema per superare la crisi.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 22 aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"The Brave Hunter\".\nCopia della pellicola viene conservata negli archivi del Mary Pickford Institute for Film Education."}
{"id": "5923547", "revid": "1123217", "url": "https://it.wikipedia.org/wiki?curid=5923547", "title": "Soong Ching-ling", "text": ""}
{"id": "5923552", "revid": "124594580", "url": "https://it.wikipedia.org/wiki?curid=5923552", "title": "Aniello Salzano", "text": "Carriera.\nNato a Napoli, ma originario di Cardito (NA), e cresciuto nelle giovanili dell'Union Quinto Treviso, nell'agosto 2010 passa in prestito al senza tuttavia riuscire ad affermarsi a livello realizzativo.\nNella stagione 2011-2012 sale di categoria passando al Portogruaro con cui disputa due campionati di Lega Pro mettendo a segno una sola rete in 35 partite.\nL'anno successivo avviene il salto di qualit\u00e0 con il trasferimento al Tuttocuoio: gioca da titolare il campionato di Lega Pro Seconda Divisione mettendo a segno 7 reti in 32 partite, inclusa una doppietta in semifinale playout contro l'Aversa Normanna. Al termine della stagione la squadra ottiene il diritto a partecipare alla Lega Pro unica.\nNel mercato estivo del 2014 viene acquistato a titolo definitivo dal Crotone, militante in Serie B e con il quale al termine della stagione 2015-2016 ottiene la promozione in Serie A riuscendo cos\u00ec ad esordire nella massima serie.\nIl 23 gennaio 2017 passa a titolo definitivo al . Segna la sua prima rete con i biancorossi su rigore alla 27\u00aa giornata nella partita vinta per 3-4 contro il Benevento. La stagione termina con il al 12\u00ba posto in classifica. La stagione successiva chiude la stagione al settimo posto. A fine stagione rimane svincolato dopo il fallimento del Bari.\nL'11 agosto 2018 viene ingaggiato dalla Ternana Calcio che gli fa firmare un contratto biennale, segna la sua prima rete il 7 novembre contro il Fano all'87 minuto consegnando la vittoria finale alla sua squadra. Nel gennaio passa in prestito al Livorno salendo di categoria, per trovare maggiore continuit\u00e0 di gioco, andando a segno alla seconda presenza contro il Cosenza nella vittoria del 10 febbraio. Terminata l'annata con la salvezza del club amaranto dopo 8 presenze ed un gol, non viene riscattato facendo ritorno a Terni. Nella stagione 2019-20 rimane in Umbria, trova la rete all'esordio stagionale il 18 agosto contro il nella Coppa Italia Serie C. Il 25 maggio 2021 dopo essere andato gi\u00e0 a segno nella prima sfida contro il Como, mette a segno il gol del definitivo 1-0 nel derby di Supercoppa Serie C regalando cos\u00ec dopo la vittoria del campionato, il primo double della storia della Ternana nell'occasione facendo loro il primo e fin qui unico derby dell'Umbria che sia mai valso un trofeo.\nStatistiche.\nPresenze e reti nei club.\n\"Statistiche aggiornate al 16 novembre 2021.\""}
{"id": "5923562", "revid": "834", "url": "https://it.wikipedia.org/wiki?curid=5923562", "title": "Shaun the Sheep Movie", "text": ""}
{"id": "5923581", "revid": "80470191", "url": "https://it.wikipedia.org/wiki?curid=5923581", "title": "Extra life", "text": ""}
{"id": "5923584", "revid": "294794", "url": "https://it.wikipedia.org/wiki?curid=5923584", "title": "Episodi di Stitchers (seconda stagione)", "text": "La seconda stagione della serie televisiva Stitchers \u00e8 stata trasmessa in prima visione negli Stati Uniti sul canale Freeform (ex ABC Family) dal 22 marzo al 24 maggio 2016.\nIn Italia \u00e8 andata in onda dal 24 settembre al 22 ottobre 2017 su Rai 4."}
{"id": "5923586", "revid": "107234201", "url": "https://it.wikipedia.org/wiki?curid=5923586", "title": "Episodi di Stitchers (prima stagione)", "text": "La prima stagione della serie televisiva Stitchers \u00e8 trasmessa in prima visione negli Stati Uniti sul canale Freeform (ex ABC Family) dal 2 giugno al 20 ottobre 2015.\nIn Italia \u00e8 andata in onda dal 25 settembre al 30 ottobre 2016 su Rai 4."}
{"id": "5923587", "revid": "1340652", "url": "https://it.wikipedia.org/wiki?curid=5923587", "title": "Museo della scienza e della tecnologia Leonardo da Vinci", "text": ""}
{"id": "5923589", "revid": "767487", "url": "https://it.wikipedia.org/wiki?curid=5923589", "title": "The Brave Hunter", "text": "The Brave Hunter \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 22 aprile 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"Won by a Fish\".\nIl film, ancora esistente, \u00e8 stato distribuito in VHS dalla Grapevine Video."}
{"id": "5923613", "revid": "599013", "url": "https://it.wikipedia.org/wiki?curid=5923613", "title": "Vladim\u00edr V\u016fjtek (hockeista su ghiaccio 1972)", "text": " Viene spesso indicato come Vladimir V\u016fjtek, Jr. per distinguerlo dal padre, anch'egli ex hockeista e allenatore di hockey su ghiaccio, Vladimir V\u016fjtek, Sr.. \u00c8 cognato di R\u00f3bert Petrovick\u00fd.\nCarriera.\nClub.\nV\u016fjtek crebbe in patria nell'HC V\u00edtkovice, squadra della sua citt\u00e0 natale iscritta alla Extraliga cecoslovacca per poi trasferirsi in Nordamerica nella Western Hockey League presso i Tri-City Americans. Dopo essere stato selezionato al Draft fece il proprio esordio in NHL con i Montreal Canadiens nella stagione 1991-92. V\u016fjtek pi\u00f9 tardi si trasfer\u00ec nell'organizzazione degli Edmonton Oilers vincendo una Calder Cup con i Cape Breton Oilers. Nel 1995 fece ritorno in Europa dividendosi fra l'Extraliga e la SM-liiga in Finlandia.\nV\u016fjtek ritorn\u00f2 in NHL presso i Tampa Bay Lightning, tuttavia gli venne diagnosticata la sindrome da fatica cronica e dovette saltare quasi un'intera stagione. Dopo un altro breve ritorno all'HC Vitkovice nel luglio del 1999 V\u016fjtek venne ingaggiato dagli Atlanta Thrashers; durante un'amichevole contro i New York Rangers per\u00f2 venne tagliato accidentalmente alla guancia dal pattino di Valerij Kamenskij e dovette essere operato d'urgenza in ospedale. Anche la sua esperienza ad Atlanta fu brevissima e subito torn\u00f2 di nuovo a Ostrava.\nDopo alcune stagioni di successo con l'HC Sparta Praga in Extraliga e conl'HPK Hameenlinna in Finlandia V\u016fjtek fece un'ultima apparizione in NHL nel 2002 con i Pittsburgh Penguins per soli cinque incontri. In totale la sua carriera NHL si svilupp\u00f2 su cinque stagioni, con 110 apparizioni e 37 punti all'attivo.\nV\u016fjtek prosegu\u00ec la sua carriera per alcune stagioni in Europa, ancora in Repubblica Ceca, Finlandia, ma anche in Superliga russa con Severstal' \u010cerepovec e Khimik Voskresensk e nella Lega Nazionale A svizzera con gli ZSC Lions. Si ritir\u00f2 al termine della stagione 2006-2007.\nNazionale.\nCon la nazionale ceca ha disputato una sola competizione ufficiale internazionale, il mondiale 1997 disputato in Finlandia e chiuso al terzo posto. Si distinse come miglior cannoniere e per il maggior numero di punti del torneo."}
{"id": "5923614", "revid": "287204", "url": "https://it.wikipedia.org/wiki?curid=5923614", "title": "Vladimir Vujtek (hockeista su ghiaccio 1972)", "text": ""}
{"id": "5923615", "revid": "287204", "url": "https://it.wikipedia.org/wiki?curid=5923615", "title": "Vladimir Vujtek junior", "text": ""}
{"id": "5923616", "revid": "1543377", "url": "https://it.wikipedia.org/wiki?curid=5923616", "title": "Strangford", "text": "Strangford (dal norreno \"Strangr-fj\u01ebr\u00f0r\", cio\u00e8 \"fiordo forte\"; in gaelico irlandese \"Baile Loch Cuan\"; in Lingua gaelica scozzese \"Strangfurd\") \u00e8 un piccolo villaggio all'estremit\u00e0 verso il mare aperto del fiordo Strangford Lough, nella contea di County Down, in Irlanda del Nord. Al censimento del 2001 contava 474 abitanti.\nDalla parte opposta del fiordo vi \u00e8 un altro villaggio, Portaferry, unito a Strangford da una linea di traghetti. Il villaggio ha un suo piccolo porto, sul quale si affacciano file di \"cottage\" del XIX secolo. Nel territorio comunale sorge il settecentesco castello Ward."}
{"id": "5923618", "revid": "16758", "url": "https://it.wikipedia.org/wiki?curid=5923618", "title": "Vladimir V\u016fjtek junior", "text": ""}
{"id": "5923620", "revid": "287204", "url": "https://it.wikipedia.org/wiki?curid=5923620", "title": "Vladimir V\u016fjtek (hockeista su ghiaccio 1972)", "text": ""}
{"id": "5923625", "revid": "1305772", "url": "https://it.wikipedia.org/wiki?curid=5923625", "title": "Vladim\u00edr V\u016fjtek", "text": "Vladim\u00edr V\u016fjtek \u00e8 il nome di diverse persone:"}
{"id": "5923627", "revid": "287204", "url": "https://it.wikipedia.org/wiki?curid=5923627", "title": "Vladimir Vujtek", "text": ""}
{"id": "5923630", "revid": "16758", "url": "https://it.wikipedia.org/wiki?curid=5923630", "title": "Vladim\u00edr V\u016fjtek junior", "text": ""}
{"id": "5923631", "revid": "1543377", "url": "https://it.wikipedia.org/wiki?curid=5923631", "title": "Progetto Zveno", "text": "Il progetto Zveno (, letteralmente \"catena\" ma anche \"sezione di una squadriglia di aerei\") fu un progetto sviluppato negli anni trenta in Unione Sovietica relativamente al concetto di aereo da caccia parassita.\nIl progetto prese origine da un'idea di Vladimir Sergeevi\u010d Vachmistrov, ingegnere aeronautico presso il \"NII VVS KA\" , e diede origine ad un sistema che trov\u00f2 impiego operativo, per un breve lasso di tempo, nel corso della Grande Guerra Patriottica nel 1941.\nStoria del progetto.\nNel corso degli anni trenta Vladimir Vachmistrov propose l'idea di utilizzare un aliante in funzione di bersaglio per l'addestramento dei piloti da caccia, in quanto strumento relativamente economico.\nL'idea venne concretizzata realizzando un aliante che fosse possibile trasportare sull'estradosso dell'ala di un Polikarpov R-1, versione costruita in Unione Sovietica del britannico Airco DH.9A; l'aliante, una volta in quota, sarebbe stato rilasciato dall'aereo madre e, compiendo evoluzioni di volo, avrebbe costituito per gli allievi piloti un bersaglio maggiormente impegnativo di quanto potesse essere un bersaglio trainato.\nLo schema di trasporto del velivolo ed il sistema di sgancio in quota furono replicati da Vachmistrov per sviluppare l'idea di utilizzare un aereo di grandi dimensioni per trasportarne uno pi\u00f9 piccolo per un lungo tragitto, eventualmente in territorio nemico; l'aereo pi\u00f9 piccolo avrebbe potuto fungere da difesa per quello pi\u00f9 grande, impiegato a sua volta nel ruolo di bombardiere, oppure essere utilizzato come aereo da attacco al suolo contro obiettivi non raggiungibili in modo autonomo. Il rientro alla base dei velivoli, almeno nella concezione iniziale del progetto, sarebbe avvenuto separatamente.\nL'idea di Vachmistrov venne sottoposta ai vertici della V-VS ed ottenne l'approvazione del Generale Yakov Alksnis, all'epoca comandante dell'aviazione sovietica; lo TsAGI fu incaricato di svolgere i calcoli progettuali e l'aeroporto di Monino, distante circa 40 chilometri da Mosca venne prescelto per lo svolgimento delle prove di volo.\nTecnica.\nLa soluzione iniziale, definita Z-1, prevedeva l'impiego del bombardiere bimotore TB-1 nel ruolo di aereo madre e di due caccia monomotore I-4 in funzione di aerei parassiti; secondo una delle fonti, i due biplani da caccia erano di una versione appositamente realizzata (definita \"I-4Z\"), contraddistinta dall'apertura alare ridotta rispetto agli esemplari di serie. Una variante di questa medesima configurazione (Z-1a) contempl\u00f2 l'utilizzo del TB-1 e di due Polikarpov I-5.\nI due aerei parassiti erano collegati al pi\u00f9 grande aereo madre in tre punti ciascuno: due punti erano costituiti da ganci che univano l'ala del bombardiere all'asse del carrello dei caccia mentre il terzo punto di attacco era rappresentato da una struttura tubolare a trepiede che partiva, ancora una volta, dall'ala del bombardiere per agganciare la parte inferiore del tronco di coda dei due caccia. La manovra di rilascio dai due punti di aggancio anteriori era di competenza dei piloti del bombardiere mentre quella dal gancio posteriore competeva al pilota del caccia.\nIl secondo passo del progetto fu rappresentato dall'impiego di un terzo \"parassita\" collegato al bombardiere mediante una piattaforma disposta nella zona centrale, al di sopra della fusoliera; la combinazione di velivoli (definita Z-2) era costituita in questo caso da un quadrimotore TB-3 (nella versione \"4 M-17\") e da tre I-5.\nIn seguito furono ipotizzate ulteriori variazioni della combinazione di velivoli ma anche diversi punti di collegamento tra i due tipi di velivolo: cos\u00ec la versione Z-3 dello \"Zveno\" prevedeva l'uso di due caccia Grigorovich I-Z agganciati uno sotto ciascuna semiala del TB-3, anche se pare che tale combinazione non abbia dato vita ad alcuna sperimentazione pratica.\nCon la variante Z-5 si pass\u00f2 ad un diverso sistema di aggancio e sgancio del \"parassita\", realizzato in modo tale che entrambe le operazioni (e non solo quella di rilascio) potessero essere compiute in volo: in questo caso una struttura tubolare, ripiegabile sotto il ventre, pendeva tra le ruote del TB-3 come un trapezio, permettendo l'aggancio ed il rilascio in volo di un caccia I-Z la cui fusoliera era sormontata da una seconda struttura tubolare dotata di gancio.\nIl passo successivo, indicato come Z-6, riprese la soluzione sperimentata con lo Z-3 dell'aggancio dei caccia parassiti al di sotto dell'ala del TB-3: in questo caso, collegati tramite strutture tubolari rigide, i caccia erano due Polikarpov I-16, ancora una volta uno sotto ciascuna semiala.\nUna variante dello Z-6 prevedeva l'utilizzo di due I-16 della versione SPB, armati con una bomba da 250\u00a0kg FAB-250. Questa variante, descritta anche come SPB Zveno o Z-6SPB, prevedeva per i \"parassiti\" missioni di attacco e non da caccia di scorta.\nAl di fuori del processo di sviluppo inizialmente previsto, venne sperimentata una combinazione di sei diversi velivoli che venne battezzata \"Aviamatka\" (dal russo, \u0410\u0432\u0438\u0430\u043c\u0430\u0442\u043a\u0430 cui le fonti attribuiscono il significato di \"aereo madre\"): si trattava di una formazione composta da un bombardiere TB-3 che portava sull'estradosso alare due caccia I-5 e due I-16 sotto le ali; una volta in volo a questa formazione, si sarebbe aggiunto un caccia I-Z agganciato sotto la fusoliera tramite le due strutture tubolari \"a trapezio\" e \"a uncino\" gi\u00e0 sperimentate nella versione 5 dello \"Zveno\".\nL'ultima combinazione di velivoli sperimentata in ordine cronologico diede vita allo Z-7: evoluzione delle due che la precedettero, vedeva ancora una volta il bombardiere TB-3 (in questo caso nella versione 4AM-34RN) nel ruolo di aereo madre, mentre i caccia parassiti erano tre I-16 agganciati due sotto le ali (direttamente all'atto del decollo) e uno sotto la fusoliera (agganciato in un secondo momento dopo aver decollato autonomamente).\nImpiego operativo.\nIl primo volo di una combinazione Zveno avvenne da Monino il 3 dicembre del 1931; i piani prevedevano che Vachmistrov, l'ideatore del progetto, sedesse a fianco del pilota (A.I. Zalevski, gi\u00e0 pilota collaudatore degli aerei prodotti dallo TsAGI, all'epoca guidato da Andrej Nikolaevi\u010d Tupolev). Vachmistrov avrebbe dovuto eseguire le sequenze di sgancio dei caccia dall'aereo madre ma, durante le ultime fasi preparatorie prima del decollo, il responsabile dell'aeroporto decise che il posto del \"secondo pilota\" doveva essere occupato da un addetto fornito della necessaria licenza. La scelta, per quanto giustificabile, determin\u00f2 un repentino cambiamento ed il pilota prescelto (A.R. Sharapov) fu istruito solo al momento circa le manovre da porre in atto.\nSeppur coadiuvato a distanza da Vachmistrov, Sharapov si lasci\u00f2 prendere dall'emozione del momento e rilasci\u00f2 il carrello del caccia posto sull'ala destra senza lasciare il tempo al suo pilota di sganciare il punto d'attacco nella fusoliera. Sull'altra ala il caccia I-4 era stato rilasciato correttamente e per alcuni istanti il TB-1 vol\u00f2 in una configurazione che si temeva non potesse reggere. Dopo qualche momento la separazione dei due aerei venne completata ed il test si concluse felicemente con il successivo atterraggio dei tre aerei separatamente. I piloti dei tre velivoli e Vachmistrov furono premiati per l'avvenimento con l'assegnazione dell'Ordine della Stella rossa.\nNel mese di settembre del 1933 venne sperimentata la soluzione Z-1a mentre nell'agosto del 1934 fece la propria comparsa la versione Z-2 con il pi\u00f9 recente bombardiere TB-3.\nNella primavera del 1935 fu completato il primo aggancio dello Z-5, preceduto da una lunga serie di voli di prova durante i quali i due piloti (rispettivamente del TB-3 e del caccia I-Z) impararono a coordinare il volo per compiere la manovra di aggancio del caccia al trapezio pendente al di sotto della fusoliera del bombardiere. La manovra venne portata a termine per la prima volta il giorno 23 di marzo.\nMeno di cinque mesi dopo, prima della fine di agosto, vol\u00f2 la combinazione Z-6 con la quale il TB-3 decollava con due caccia I-16 appesi sotto le ali; in una successione temporale che andava accorciandosi, nel mese di novembre fu sperimentata la configurazione \"Aviamatka\", sbalorditiva per la sua complessa combinazione di sei velivoli di quattro tipi differenti.\nVachmistrov era entusiasta per i risultati raggiunti e diede avvio al progetto per un nuovo bombardiere (gigantesco e privo di impennaggio) e del relativo caccia di scorta (una variante del Polikarpov I-17) contando di ottenere il supporto della V-VS. Tuttavia nel corso del 1937 i vertici dell'aviazione furono oggetto delle grandi purghe staliniane; tra le vittime del terrore vi fu il generale Yakov Alksnis, che aveva dato l'iniziale approvazione al \"Progetto Zveno\", e Vachmistrov dovette rinunciare ai propri progetti originali e proseguire le sperimentazioni utilizzando velivoli gi\u00e0 in produzione.\nNel luglio del 1937 venne sperimentata la variante Z-6SPB i cui I-16 portarono a termine con ottimi risultati una missione simulata di attacco ad un cacciatorpediniere; l'ultima versione dello Zveno, la Z-7, fu sperimentata nel novembre del 1939, quando la seconda guerra mondiale aveva gi\u00e0 avuto inizio e quando ormai alcuni OKB avevano gi\u00e0 messo in cantiere progetti relativi ad aerei da caccia a lungo raggio, capaci di scortare i bombardieri senza dover ricorrere a sistemi complicati; questi nuovi caccia avrebbero finito per rendere definitivamente inutile ogni ulteriore sperimentazione riguardante lo Zveno, segnando la fine di un progetto durato poco meno di dieci anni.\nIn ogni caso il progetto Zveno trov\u00f2 applicazione operativa: secondo alcuni nei primi mesi del 1940 la V-VS decise di creare un'unit\u00e0 da combattimento che realizzasse l'idea originaria: vennero approntati sei TB-3 (nella variante 4AM-34RN) e dodici I-16SPB che furono schierati in una base presso Eupatoria, nella penisola di Crimea e dopo l'attacco tedesco impiegati a supporto della Flotta del Mar Nero nella difesa di Sebastopoli.\nAltri attribuiscono l'impiego di tali velivoli direttamente alla Voenno-morskoj flot, mediante la formazione di un reparto composto con TB-3 provenienti dalla 63\u00aa Divisione bombardieri e I-16 forniti dal 32\u00ba Reggimento caccia.\nLa prima missione degli Zveno ebbe luogo il 1\u00ba agosto del 1941, quando due TB-3 trasportarono quattro I-16SPB verso la citt\u00e0 rumena di Costanza: durante questa missione i piccoli caccia-bombardieri distrussero completamente un bacino galleggiante, attaccarono diverse navi militari e compirono un attacco alle raffinerie di petrolio di Ploie\u0219ti\nNei giorni successivi gli Zveno attaccarono a pi\u00f9 riprese sia il porto di Costanza che il ponte sul Danubio presso Cernavod\u0103: il sito, gi\u00e0 attaccato invano con azioni portate da bombardieri Petlyakov Pe-2 e Ilyushin Il-4, fu preso di mira una prima volta da quattro I-16SPB, che colpirono il pilone centrale con l'oleodotto e la sua stazione di pompaggio costiera, ed una seconda volta da sei aerei che distrussero completamente la linea ferroviaria. Durante questi attacchi le formazioni sovietiche vennero intercettate a pi\u00f9 riprese dai Messerschmitt Bf 109 e dagli IAR 80 della For\u021bele Aeriene Regale ale Rom\u00e2niei, dando vita a combattimenti che portarono all'abbattimento di alcuni degli I-16 coinvolti.\nL'ultima delle circa trenta missioni di combattimento di una formazione Zveno fu effettuata il 22 ottobre del 1941 in Crimea, nella zona dell'istmo di Perekop ma il contrasto da parte della Luftwaffe costrinse gli I-16 a sganciarsi con largo anticipo rispetto al bersaglio previsto per procedere, pi\u00f9 speditamente ed agilmente, in modo autonomo; successivamente i TB-3 vennero trasferiti presso basi situate oltre le montagne del Caucaso.\nVersioni.\n\"Tabella riepilogativa delle combinazioni di velivoli che componevano gli Zveno\""}
{"id": "5923633", "revid": "16758", "url": "https://it.wikipedia.org/wiki?curid=5923633", "title": "Vladim\u00edr V\u016fjtek, Jr.", "text": ""}
{"id": "5923635", "revid": "16758", "url": "https://it.wikipedia.org/wiki?curid=5923635", "title": "Vladim\u00edr V\u016fjtek Jr.", "text": ""}
{"id": "5923640", "revid": "287204", "url": "https://it.wikipedia.org/wiki?curid=5923640", "title": "Altels", "text": "L'Altels (3.629 ) \u00e8 una montagna delle Alpi Bernesi che si trova sul confine tra il Canton Vallese ed il Canton Berna.\nCaratteristiche.\nLa montagna \u00e8 collocata a nord-ovest del Balmhorn. La punta \u00e8 costituita da due corni di uguale altezza su uno dei quali \u00e8 collocata una croce."}
{"id": "5923646", "revid": "767487", "url": "https://it.wikipedia.org/wiki?curid=5923646", "title": "Barbara Broadcast", "text": "Barbara Broadcast \u00e8 un film pornografico statunitense del 1977 diretto da Radley Metzger (con lo pseudonimo \"Henry Paris\"), con protagonista Annette Haven.\nLe riprese del film si svolsero in varie location a New York, incluso il ristorante-discoteca \"Olympia\" sito all'interno del Royal Manhattan Hotel.\n\"Barbara Broadcast\" venne distribuito durante la cosiddetta \"Golden Age of Porn\" (inaugurata nel 1969 da \"Blue Movie\" di Andy Warhol), ed \u00e8 una delle pellicole pi\u00f9 celebri del filone \"porno chic\", grazie al quale la pornografia inizi\u00f2 ad uscire dal ristretto ambito dei fruitori abituali, venendo pubblicamente discussa da celebrit\u00e0 quali Johnny Carson e Bob Hope e presa seriamente in considerazione dalla critica cinematografica.\nTrama.\nLa bella Barbara Broadcast, autrice di successo di best seller sulla sessualit\u00e0, in esilio da Porto Rico per motivi politici viene intervistata da una giornalista in un elegante ristorante di Manhattan, dove oltre al cibo, sul men\u00f9 sono presenti anche diverse pratiche sessuali a disposizione della clientela. Presto, in una sorta di atmosfera surrealista \"Bu\u00f1elliana\", si scatena un'orgia collettiva. Inoltre, vengono mostrati anche altri incontri sessuali in un ufficio e in un affollato night-club.\nStile.\nIl regista Radley Metzger ricorse a particolari tecniche cinematografiche per rendere pi\u00f9 eccitanti le scene di sesso in questa pellicola iscrivibile nel filone della commedia pornografica. Per esempio, in una scena di sesso in una cucina, i due attori vengono ripresi con un teleobiettivo distesi sul tavolo, cos\u00ec da non avere profondit\u00e0 di campo, poi Metzger fa passare dei figuranti davanti alla cinepresa e impreziosisce la scena con del vapore illuminato in controluce, che esce da delle pentole. Grazie a questo espediente, nasconde parzialmente il coito agli occhi degli spettatori, stuzzicandone la curiosit\u00e0.\nAccoglienza.\nSecondo un recensore del sito X-Critic, \"Barbara Broadcast\" \u00e8: \"... un film per adulti gioioso, divertente e ben fatto, una celebrazione della carnalit\u00e0 e delle delizie terrene girato con l'occhio di un artista per la composizione ed impreziosito da un'ottima colonna sonora ... \". \"Barbara Broadcast\", a detta di un secondo recensore, \"... \u00e8 un film divertente, spiritoso ed affascinante\". A proposito del film, Heather Drain scrisse, \"... \"Barbara Broadcast\" pu\u00f2 non avere una gran trama, ma \u00e8 un'opera squisita proveniente da uno dei migliori registi americani degli anni settanta ... Radley Metzger \u00e8 veramente unico\".\nRestauro.\nIl 4 luglio 2013, la DistribPix ha pubblicato una versione completamente restaurata del film, con la completa supervisione del regista originale. Il risultato ebbe una limitata distribuzione nei cinema statunitensi, venendo poi commercializzato in formato DVD e Blu-ray."}
{"id": "5923667", "revid": "253269", "url": "https://it.wikipedia.org/wiki?curid=5923667", "title": "James Bolam", "text": "Biografia.\n\u00c8 sposato con l'attrice Susan Jameson da cui ha avuto una figlia, Lucy.\nHa preso parte a circa cento film, soprattutto in televisione; al cinema \u00e8 noto per aver recitato in \"Fine di una storia\" (1999)."}
{"id": "5923669", "revid": "125036719", "url": "https://it.wikipedia.org/wiki?curid=5923669", "title": "Michael Chiesa", "text": " I suoi nonni paterni sono originari di Camogli in Liguria.\nCombatte nella divisione dei pesi welter per l'organizzazione statunitense UFC. Nel 2012 \u00e8 stato il vincitore del torneo dei pesi leggeri nella quindicesima edizione del reality show \"The Ultimate Fighter\".\nCarriera nelle arti marziali miste.\nInizi.\nDopo un'ottima carriera scolastica alla Shadle Park High School nella lotta, Chiesa compie il suo debutto nelle MMA professionistiche nel 2008; nell'arco di circa tre anni ottiene sette vittorie consecutive, attirando l'attenzione della UFC.\n\"The Ultimate Fighter\".\nNel 2012 Chiesa viene scelto come uno dei trentadue pesi leggeri che prenderanno parte alla quindicesima stagione del reality show \"The Ultimate Fighter\": nel corso della serie ottiene quattro vittorie consecutive su Johnavan Vistante, Jeremy Larsen, Justin Lawrence e James Vick, che gli danno quindi accesso alla finalissima. \nUltimate Fighting Championship.\nChiesa debutta ufficialmente in UFC nella finale del torneo dei pesi leggeri sfidando il primo giugno 2012 Al Iaquinta: alla met\u00e0 del primo round Chiesa riesce a mettere a segno una rear-naked choke con cui si aggiudica la vittoria del torneo e un contratto con la federazione, ottenendo anche il riconoscimento \"Submission of the Night\"; si ripete il 23 febbraio con la vittoria su Anton Kuivanen.\nIl 27 luglio 2013 subisce la prima sconfitta in carriera perdendo per sottomissione contro l'ex street fighter Jorge Masvidal per poi inanellare due vittorie consecutive contro Colton Smith il 6 novembre (\"Submission of the Night\") e Francisco Trinaldo il 24 maggio 2014. Il 5 settembre viene sconfitto da Joe Lauzon per KO tecnico dovuto allo stop dei medici, ma entrambi gli atleti vengono premiati con il riconoscimento \"Fight of the Night\".\nMette quindi insieme tre vittorie consecutive contro Mitch Clark il 4 aprile 2015, contro il veterano Jim Miller il 10 dicembre 2015 (\"Fight of the Night\") e Beneil Dariush il 16 aprile 2016 (\"Performance of the Night\").\nA luglio avrebbe dovuto affrontare il vincitore della tredicesima stagione del reality show \"The Ultimate Fighter\" Tony Ferguson, ma il 27 giugno Chiesa sub\u00ec un infortunio e venne sostituito da Landon Vannata; torna a combattere il 25 giugno 2017 contro Kevin Lee: i due, durante la conferenza stampa prima del combattimento, avevano dato luogo ad una rissa e anche il combattimento termina in modo controverso, in quanto Lee viene dichiarato vincitore per sottomissione nonostante Chiesa non avesse ceduto o perso conoscenza e fosse stato colpito con delle gomitate discendenti illegali.\nIl 7 aprile 2018 avrebbe dovuto affrontare l'ex campione dei pesi leggeri Anthony Pettis, ma il 5 aprile rimane ferito nell'assalto perpetrato da Conor McGregor al bus che ospitava gli atleti UFC nel parcheggio sotterraneo del Barclays Center e pertanto viene esonerato dal match. L'incontro con Pettis ha comunque luogo il 6 luglio e vede la vittoria dell'ex campione: Chiesa, che aveva superato il limite di peso, decide quindi di salire di categoria passando dai pesi leggeri ai pesi welter.\nIl debutto nella nuova divisione avviene il 29 dicembre 2018 contro l'ex campione ad interim Carlos Condit, su cui Chiesa si impone di nuovo per sottomissione; il 6 luglio 2019 bissa il successo ottenendo una convincente vittoria per decisione unanime contro un altro ex vincitore di \"The Ultimate Fighter\", Diego Sanchez."}
{"id": "5923671", "revid": "348618", "url": "https://it.wikipedia.org/wiki?curid=5923671", "title": "UFC on Fox 19", "text": ""}
{"id": "5923672", "revid": "1494169", "url": "https://it.wikipedia.org/wiki?curid=5923672", "title": "Tyldum", "text": ""}
{"id": "5923673", "revid": "348618", "url": "https://it.wikipedia.org/wiki?curid=5923673", "title": "UFC Fight Night 80", "text": ""}
{"id": "5923675", "revid": "348618", "url": "https://it.wikipedia.org/wiki?curid=5923675", "title": "UFC Fight Night 63", "text": ""}
{"id": "5923678", "revid": "110157", "url": "https://it.wikipedia.org/wiki?curid=5923678", "title": "Episodi di Un salto nel buio (quarta stagione)", "text": "La quarta stagione della serie televisiva Un salto nel buio, composta da 20 episodi, \u00e8 andata in onda negli Stati Uniti dal 27 settembre 1987 al 24 luglio 1988 in Syndication.\nIn Italia \u00e8 stata trasmessa a partire dall'agosto 1988 su Odeon TV, senza seguire l'ordine cronologico degli episodi originali."}
{"id": "5923699", "revid": "122871", "url": "https://it.wikipedia.org/wiki?curid=5923699", "title": "Brain (virus informatico)", "text": ""}
{"id": "5923703", "revid": "287204", "url": "https://it.wikipedia.org/wiki?curid=5923703", "title": "Il cerchio del robot", "text": "Il cerchio del robot (\"The Broken Bubble\") \u00e8 un romanzo dello scrittore di fantascienza Philip K. Dick scritto nel 1956 con un titolo pi\u00f9 lungo (\"The Broken Bubble of Thisbe Holt\") ma rifiutato dalle case editrici cui fu proposto, fino a essere pubblicato postumo nel 1988.\nTrama.\nLe vicende di due coppie si intrecciano nella California degli anni cinquanta. Jim Briskin \u00e8 un DJ di musica classica e divorziato dalla moglie Patricia Gray, nonostante si amino ancora, perch\u00e9 lui \u00e8 sterile. I due divorziati incontrano i due giovani sposi Art e Rachael e finiscono per scambiarsi i partner.\nQuindi Pat si innamora appassionatamente del giovane ma un po' anormale Art, come se lui fosse suo figlio, e i due cominciano una relazione burrascosa durante la quale lui le fa un occhio nero. Nel frattempo Jim e Rachael cominciano a frequentarsi e Rachael propone a Jim di lasciare Art e di fuggire insieme in Messico dove Jim possa adottare il bambino di lei. Alla fine della storia comunque prevale il buon senso.\nPersonaggi.\nMiss Thisbe Holt, citata nel titolo originale, \u00e8 un personaggio secondario della storia. Si tratta di una spogliarellista ben dotata che si esibisce a un convegno di optometristi alla fine del romanzo. La sua specialit\u00e0 consiste nel muoversi nuda in una grande palla di plastica trasparente che gli optometristi fanno girare per la suite dell'hotel per esaminarla pi\u00f9 da vicino. Alla fine la palla viene presa di mira dagli optometristi ubriachi, che la demoliscono spingendola gi\u00f9 dal tetto.\nIl personaggio di Jim Briskin riappare in diverse storie e romanzi successivi, come per esempio \"Svegliatevi, dormienti\", che per la maggior parte non sono dei sequel ma piuttosto riutilizzano un personaggio ben delineato preso da un libro che probabilmente non sarebbe stato pubblicato. Nel secondo libro, infatti, Briskin viene addirittura trasformato in un uomo di colore."}
{"id": "5923707", "revid": "171091", "url": "https://it.wikipedia.org/wiki?curid=5923707", "title": "T\u00f6itschu", "text": ""}
{"id": "5923709", "revid": "729019", "url": "https://it.wikipedia.org/wiki?curid=5923709", "title": "Monastero reale di Santa Maria de Veruela", "text": "Il monastero reale di Santa Maria de Veruela (spagnolo: \"Real Monasterio de Santa Mar\u00eda de Veruela\") \u00e8 un edificio monastico situato nella provincia spagnola di Saragozza, comunit\u00e0 autonoma dell'Aragona. Si tratta di un monastero cistercense risalente al XII secolo, edificato in stile romanico e gotico."}
{"id": "5923713", "revid": "125998892", "url": "https://it.wikipedia.org/wiki?curid=5923713", "title": "Derek Brunson", "text": "Combatte nella divisione dei pesi medi per l'organizzazione statunitense UFC.\nCarriera nelle arti marziali miste.\nUltimate Fighting Championship.\nBrunson debutt\u00f2 in UFC rimpiazzando l'infortunato Karlos Vemola per poter affrontare Chris Leben, il 29 dicembre 2012 a UFC 155. Nonostante fosse lo sfavorito, Brunson sfrutt\u00f2 le sue maggiori abilit\u00e0 nella lotta per sconfiggere Leben per decisione unanime.\nIl match con Ronny Markes doveva tenersi a giugno 2013. Tuttavia, l'incontro venne cancellato a seguito di un incidente stradale subito da Markes. Quest'ultimo non riport\u00f2 gravi lesioni ma non pot\u00e9 comunque partecipare all'incontro.\nIl 31 agosto 2013 doveva affrontare Yoel Romero all'evento UFC 164, ma venne sorpreso da un infortunio facendo saltare l'intero match.\nA novembre avrebbe dovuto affrontare Antonio Braga Neto. Tuttavia, Neto si infortun\u00f2 e venne sostituito da Brian Houston. Brunson vinse in modo spettacolare dopo 48 secondi, andando a segno con un calcio alla testa susseguito da uno strangolamento da dietro.\nL'incontro con Romero venne riorganizzato per il 15 gennaio 2014. Dopo aver vinto i primi due round, Brunson venne colpito in volto da un potente gancio sinistro finendo al tappeto, da qui arriv\u00f2 la sconfitta per KO tecnico dopo una serie di gomitate. Entrambi gli atleti vennero premiato con il riconoscimento \"Fight of the Night\". \nIl 15 febbraio 2014 venne annunciata la firma per quattro incontri in UFC da parte di Brunson.\nIl 2 agosto lo aspettava il match contro Lorenz Larkin, ma dopo la cancellazione dell'evento UFC 176 questo incontro venne posticipato per il 30 agosto a UFC 177. Brunson vinse per decisione unanime.\nA dicembre del 2014 doveva vedersela con Ed Herman, ma il match venne posticipato a causa di un'intossicazione alimentare da parte di Brunson quando mancavano poche ore all'inizio dell'evento. Questo incontro si tenne infine a gennaio del 2015 all'evento UFC 183, che vide come vincitore Brunson per KO tecnico al primo round.\nBrunson doveva affrontare Krzysztof Jotko il 20 giugno 2015. Tuttavia, Brunson sub\u00ec un infortunio alle costole il 9 giugno e venne rimpiazzato da Uriah Hall. Tre giorni dopo Hall ebbe problemi con il visto d'ingresso, cos\u00ec venne deciso di cancellare il match.\nBrunson combatt\u00e9 Sam Alvey l'8 agosto 2015 a \"UFC Fight Night 73\"., trionfando via KO tecnico al primo round.\nIl 21 febbraio 2016 affront\u00f2 il brasiliano Roan Carneiro in occasione dell'evento \"UFC Fight Night 83\". Vinse il match per KO tecnico, il terzo consecutivo nel giro di una sola ripresa.\nA luglio avrebbe dovuto affrontare Gegard Mousasi all'evento UFC 200, ma senza alcuna spiegazione ufficiale venne rimosso dall'incontro.\nIl 17 settembre del 2016 dovette affrontare il giamaicano Uriah Hall. Al minuto 1:41 della prima ripresa, Brunson and\u00f2 a segno con un potente gancio sinistro mandando al tappeto il giamaicano, da questa posizione continu\u00f2 il suo attacco con il ground and pound costringendo l'arbitro a fermare l'incontro per KO tecnico; dopo lo stop Uriah protest\u00f2 della decisione arbitrale per il fatto che lui stesso si stava difendendo in modo intelligente e non era per niente fuori combattimento.\nA novembre dovette affrontare Robert Whittaker nel main event di . Brunson venne sconfitto per KO tecnico ma entrambi furono premiati con il riconoscimento \"Fight of the Night\". L'11 novembre affronta l'ex campione Anderson Silva perdendo per decisione unanime, per poi ottenere due vittorie consecutive contro Dan Kelly e l'ex campione dei mediomassimi Lyoto Machida.\nNel 2018 subisce due sconfitte, prima da parte di Ronaldo Souza e poi da parte di Israel Adesanya."}
{"id": "5923715", "revid": "599013", "url": "https://it.wikipedia.org/wiki?curid=5923715", "title": "Joseph Bessala", "text": " Con la medaglia d'argento conquistata alle Olimpiadi di fu il primo camerunese vincitore di una medaglia olimpica.\nBiografia.\nGareggiando nella categoria dei pesi welter, nel 1965 Bessala vinse i Giochi panafricani disputatisi a Brazzaville. Fu successivamente per due volte vincitore dei campionati continentali: nel 1966 a Lagos, sconfiggendo in finale il ghanese Eddie Blay, e nel 1968 a Lusaka, dove batt\u00e9 in finale il pugile di casa Julius Luipa. Sempre nel 1968 sal\u00ec sul podio olimpico conquistando la medaglia d'argento, sconfitto in finale dal tedesco orientale Manfred Wolke.\nPassato al professionismo, fece il suo debutto nell'ottobre 1968 sconfiggendo il belga Jean-Pierre Heirmann per KO tecnico. Negli anni seguenti ottenne altre sei vittorie, un pareggio e ancora cinque vittorie, l'ultima delle quali, nel 1974 contro il ghanese Eddie Blay, gli frutt\u00f2 il titolo di campione africano dei pesi welter. Dopo aver perso il titolo nel gennaio 1976 dall'ivoriano Salem Ouedraogo, Bessala lo riconquist\u00f2 dopo due anni e mezzo, battendo il connazionale Bechir Boundka. Nella successiva difesa del titolo fu sconfitto per KO dal marocchino Mimoun Mohatar. Dopo questo combattimento si ritir\u00f2 dall'attivit\u00e0 agonistica."}
{"id": "5923716", "revid": "348618", "url": "https://it.wikipedia.org/wiki?curid=5923716", "title": "UFC Fight Night 83", "text": ""}
{"id": "5923717", "revid": "348618", "url": "https://it.wikipedia.org/wiki?curid=5923717", "title": "UFC Fight Night 73", "text": ""}
{"id": "5923722", "revid": "1573940", "url": "https://it.wikipedia.org/wiki?curid=5923722", "title": "Dendromus melanotis", "text": "Dendromus melanotis () \u00e8 un roditore della famiglia dei Nesomiidi diffuso nell'Africa subsahariana.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 56 e 86\u00a0mm, la lunghezza della coda tra 71 e 113\u00a0mm, la lunghezza del piede tra 16 e 20\u00a0mm, la lunghezza delle orecchie tra 12 e 19\u00a0mm e un peso fino a 12\u00a0g.\nAspetto.\nLa pelliccia \u00e8 soffice e lanosa. Le parti dorsali variano dal marrone al bruno-rossastro, talvolta con dei riflessi grigi, mentre le parti ventrali variano dal bianco al grigiastro. La base dei peli \u00e8 ovunque grigia. Una striscia nerastra dorsale si estende dalle spalle alla base della coda. Il muso \u00e8 appuntito, le vibrisse sono lunghe. Le orecchie sono piccole, rotonde e scure. Una piccola macchia bianca \u00e8 presente alla base. Il quinto dito del piede \u00e8 fornito di un'unghia appiattita. La coda \u00e8 molto pi\u00f9 lunga della testa e del corpo, \u00e8 brunastra sopra, pi\u00f9 chiara sotto e cosparsa di peli. Le femmine hanno due paia di mammelle pettorali e due paia inguinali. Il numero cromosomico \u00e8 2n=36 o 52.\nBiologia.\nComportamento.\n\u00c8 una specie parzialmente arboricola, solitaria e notturna. Costruisce nidi d'erba con una singola entrata, solitamente attaccati a steli d'erba od arbusti fino ad un metro dal terreno. Vengono utilizzati soltanto durante le stagioni riproduttive. Pu\u00f2 anche utilizzare buche profonde fino a 50\u00a0cm che conducono ad una sola camera e con un'uscita d'emergenza nel lato opposto.\nAlimentazione.\nSi nutre di semi e in misura minore di artropodi e parti vegetali.\nRiproduzione.\nSi riproduce probabilmente nelle stagioni delle piogge. Femmine con 2-8 embrioni sono state catturate tra novembre ed aprile in Sudafrica.\nDistribuzione e habitat.\nQuesta specie \u00e8 Diffuso in maniera frammentata nell'Africa occidentale dalla Liberia, Guinea sud-orientale, Benin fino alla Nigeria centrale e in Etiopia centrale, Uganda sud-occidentale, Tanzania nord-orientale, Angola, Zambia, Malawi, Mozambico, Botswana, Namibia orientale, Swaziland e Sudafrica nord-orientale e meridionale.\nVive in diversi tipi di habitat, dalle praterie, alle boscaglie aride, i corsi dei fiumi, i boschi di \"Baikiaea\" e le pianure alluvionali. Pu\u00f2 popolare terreni bruciati a meno di un mese dall'incendio.\nStato di conservazione.\nLa IUCN Red List, considerato il vasto areale, la presenza in diverse aree protette e la popolazione presumibilmente numerosa, classifica \"D.melanotis\" come specie a rischio minimo (LC)."}
{"id": "5923743", "revid": "258099", "url": "https://it.wikipedia.org/wiki?curid=5923743", "title": "B\u00fcndner Herrschaft", "text": ""}
{"id": "5923744", "revid": "8660", "url": "https://it.wikipedia.org/wiki?curid=5923744", "title": "Morges Bandits", "text": "I Morges Bandits sono una squadra svizzera di football americano e flag football di Morges militante in NSFL, fondata nel 2006."}
{"id": "5923746", "revid": "258099", "url": "https://it.wikipedia.org/wiki?curid=5923746", "title": "Circolo di Maienfeld", "text": ""}
{"id": "5923758", "revid": "2114853", "url": "https://it.wikipedia.org/wiki?curid=5923758", "title": "Akr\u00f3asis", "text": "Akr\u00f3asis \u00e8 il quarto album registrato dalla band technical progressive death metal tedesca Obscura, pubblicato il 5 febbraio 2016 dalla Relapse Records.\nL'album.\nL'album tenta di recuperare quella carica energica presente nel loro \"masterpiece\" \"Cosmogenesis\" approfondendo comunque la ricerca della raffinatezza insita nel progressive metal.\nVi \u00e8 stata una lunga e travagliata lavorazione a questo disco. Dopo che Christian Muenzner e Hannes Grossmann hanno lasciato il gruppo (sostituiti rispettivamente da Tom Geldschl\u00e4ger e Sebastian Lanser), i principali compositori sono diventati Steffen Kummerer e Linus Klausenitzer.\nTracce.\nTesti a cura di Steffen Kummerer"}
{"id": "5923759", "revid": "767487", "url": "https://it.wikipedia.org/wiki?curid=5923759", "title": "Alex Hope", "text": "Alex Hope \u00e8 stata vincitrice di ARIA e APRA Award ed \u00e8 figlia di Michael Robotham, vincitore del Gold Dagger.\nLa cantautrice \u00e8 inoltre produttrice, musicista e cantante ed ha collaborato con vari artisti come Troye Sivan, Tina Arena, Taylor Henderson, Wrabel, Tove Lo, Jessica Mauboy, Jack Antonoff, Guy Sebastian, Tuka e Broods.\nCarriera.\nAlex \u00e8 co-autrice di svariati singoli, come \"Borrow My Heart\" di Taylor Henderson, concorrente di X Factor Australia, con la quale ha raggiunto la posizione No. 1 dell'ARIA Singles Chart ed ha vinto due volte il disco platino, e \"Your Eyes\" di Jai Waetford, arrivato al No. 6 della stessa classifica.\nHa partecipato alla scrittura di \"When You Were Mine\", il primo singolo del secondo album in studio di Taylor Henderson, che ha raggiunto la quinta posizione dell'ARIA Singles Chart ed ha vinto il platino.\n\u00c8 scrittrice di quattro canzoni di \"Reset\", album di Tina Arena, incluso \"Only\", che ha raggiunto il No. 32 dell'ARIA Singles Chart dopo essere stato utilizzato, nel 2013, per una pubblicit\u00e0 per un finale di stagione della soap opera Home and Away.\nAlex \u00e8 co-compositrice con Robert Conley della canzone \"Paper Thin\", che \u00e8 arrivata seconda nel \"Vanda &amp; Young Songwriting Competition\" del 2013.\nNel dicembre del 2013 Alex ha firmato un contratto con Sony ATV Publishing.\n\u00c8 co-autrice di \"Fun\", singolo del primo EP di Troye Sivan, Trxye ed ha prodotto come vocalist il singolo \"Papercut\", di Zedd.\nHa lavorato come produttrice e scrittrice nel primo album di Troye Sivan \"Blue Neighbourhood\", uscito nel dicembre 2015, ed ha contribuito come vocalist nel singolo \"BLUE\". Sivan lo ha proposto per la prima volta il 13 ottobre 2015 al World Record di Zane Lowe su Apple Music's Beats 1.\nNel 2016 Alex \u00e8 stata nominata come Cantautrice di successo dell'anno agli APRA Awards (Australia)."}
{"id": "5923768", "revid": "1543377", "url": "https://it.wikipedia.org/wiki?curid=5923768", "title": "Parnasso in festa", "text": " (\"Parnasso in celebration for the nuptials of Thetis and Peleus\", HWV 73), di Georg Friedrich H\u00e4ndel, \u00e8 una festa teatrale, una forma musicale chiamata anche \"serenata\", un tipo di Opera italiana ideata come intrattenimento per celebrare un'occasione festosa del re o dello Stato. Il lavoro fu scritto per celebrare il matrimonio di Anna, principessa reale e Guglielmo IV di Orange-Nassau. \"Parnasso in festa\" ha debuttato a Londra al King's Theatre il 13 marzo 1734 e fu ripetuta cinque volte. L'opera, tratta da un libretto di anonimo, fu un tale successo alla sua prima a Londra, che sebbene fosse stata concepita come uno spettacolo per una sola produzione, destinato al matrimonio reale, \"Parnasso in festa\" fu ripreso da H\u00e4ndel in diverse successive stagioni.\nStoria.\nH\u00e4ndel, tedesco di origine, era residente a Londra fin dal 1712 ed aveva raggiunto un grande successo come compositore di opere italiane. Aveva inoltre goduto della protezione dei monarchi Anna di Gran Bretagna, Giorgio I e Giorgio II e degli altri membri della famiglia reale e gli era stato affidato il compito di comporre brani musicali di diversa natura destinati ai servizi religiosi nelle cappelle reali o altre occasioni. H\u00e4ndel godeva di una relazione particolarmente stretta e intensa con Anna Principessa Reale, figlia maggiore di Giorgio II, che sovvenzionava le sue stagioni operistiche, era lei stessa un'ottima musicista ed alla quale H\u00e4ndel aveva anche impartito lezioni private, facendo un'eccezione nel suo caso, dato che non amava particolarmente insegnare.\nH\u00e4ndel compose l'inno per il suo matrimonio, \"This is the day which the Lord hath made\" da testi biblici scelti dalla stessa Anna, inno che fu eseguito al suo matrimonio con Guglielmo IV, Principe di Orange nella cappella francese in St. James's Palace il 14 marzo 1734. La sera prima del matrimonio la principessa, il resto della famiglia reale e tutta la corte assistettero alla prima esecuzione di \"Parnasso in festa\", composta da H\u00e4ndel per l'occasione prendendo spunto da un testo italiano di anonimo, al King's Theatre in Haymarket, dove di solito presentava le sue stagioni d'opera italiana e con gli stessi grandi cantanti che stavano allora interpretando la sua attuale opera di grande successo \"Arianna in Creta\".\nA pochi giorni dalla prima rappresentazione, il quotidiano londinese \"The Daily Journal\" fece un articolo sull'aspettativa con cui era atteso questo componimento operistico in tre parti:\n\"Parnasso in festa\" \u00e8 l'unica \"festa teatrale\" o \"serenata\" di H\u00e4ndel a grandezza naturale, una forma popolare in Italia per celebrare matrimoni reali ed altre occasioni di stato festose, ma rara in Inghilterra. Dalla descrizione del giornale sopra indicato, si pu\u00f2 vedere che c'era solo una scena, i cantanti erano in costume, ma probabilmente non si muovevano sul palcoscenico, e l'enfasi musicale era pi\u00f9 sul divertimento e la variet\u00e0 piuttosto che, come nelle opere, sulla profondit\u00e0 delle emozioni e sui sentimenti a volte tragici. Come nelle opere italiane di H\u00e4ndel i cori venivano eseguiti probabilmente dagli stessi solisti che cantavano insieme.\nIn \"Parnasso in Festa\", H\u00e4ndel utilizz\u00f2 gran parte della musica che aveva composto per l'oratorio inglese \"Athalia\", che era stato presentato a Oxford il 10 luglio 1733 \"con grandi applausi\". Riutilizzare la musica in questo modo, in particolare per un pubblico in un luogo diverso da quello dove era stato ascoltato la prima volta, era una pratica comune di H\u00e4ndel e di altri compositori dell'epoca. Charles Burney, musicologo del XVIII secolo, osserv\u00f2 a proposito di \"Parnasso in festa\" che la musica \"era nuova alle orecchie della maggior parte di un pubblico Londinese e H\u00e4ndel, pur con tutte le ricchezze del suo genio e inventiva, era molto parsimonioso e aveva spesso trasformato e aggiustato le sue vecchie produzioni, come se avesse lavorato in assenza di idee nuove.\" Tuttavia, una parte sostanziale della musica di Parnasso in festa era nuova e appena composta appositamente per quel lavoro.\nTrama.\nParte 1.\nLa scena rappresenta Parnaso, dove le Muse e il dio Apollo sono riuniti per celebrare il matrimonio del principe Peleo, un mortale e Teti, una ninfa del mare. Giunge anche Orfeo, figlio di Apollo e famoso per la musica, per i festeggiamenti del matrimonio. Clio, musa della storia, ricorda ad Apollo un episodio nella sua vita amorosa, quando, innamorato della ninfa Dafne, l'aveva perseguitata con intenti lussuriosi, ma lei aveva pregato gli dei di essere risparmiata ed era stata trasformata in un albero di alloro. Come imbarazzato da questa storia, Apollo invita tutti ad unirsi a lui nel bere in lode di Bacco. Marte, dio della guerra, guida tutti in una canzone sul bere e Clio si fa prendere dallo spirito della festa, tanto che comincia a sentirsi ubriaca, per il gran divertimento della madre di Orfeo, Calliope, musa della poesia epica e del coro.\nParte 2.\nLe muse cantano a loro volta in lode di grande padronanza di Orfeo dell'espressione musicale. Orfeo, tuttavia, \u00e8 ancora inconsolabile per la perdita della sua amata moglie Euridice. Egli era disceso nel mondo degli inferi per salvarla dopo la sua morte, ma l'aveva persa per la seconda volta quando non era riuscito a trattenersi, come gli era stato raccomandato dal dio degli inferi, da guardarla finch\u00e9 non fosse stato di nuovo nel paese dei vivi. Apollo e le Muse dicono ad Orfeo che il suo amore per Euridice ispirer\u00e0 tutte le generazioni future e l'amore della coppia reale Peleo e Teti benedir\u00e0 tutta la terra. Apollo ordina ai Tritoni di soffiare sulle loro conchiglie, rappresentate dai corni nell'orchestra, per inaugurare i festeggiamenti di nozze.\nParte 3.\nDei e muse, ninfe e pastori, si uniscono alle celebrazioni del matrimonio di Peleo e Teti, augurando lunga vita agli sposi novelli, sperando che essi saranno un esempio di virt\u00f9 per il mondo, e profetizzando che metteranno al mondo una serie di eroi. Lo stesso Giove ha proclamato, dice il coro, che la coppia reale vivr\u00e0 per sempre felice e contenta.\nCaratteristiche musicali.\nAlla sua solita orchestra d'opera di archi, fagotti, oboi e strumenti del basso continuo, H\u00e4ndel per il \"Parnasso in festa\" aggiunge flauti, corni, flauti dolci, trombe, e timpani. La musica del solenne oratorio biblico \"Athalia\" fu abilmente rielaborata da H\u00e4ndel all'interno di un intrattenimento profano a tema pagano com'\u00e8 \"Parnasso in festa\". Paul Henry Lang definisce \"allegro e lussurioso\" il coro dei cacciatori \" e loda il canto di Apollo ai fiori e ai fauni \" come \"H\u00e4ndel al suo meglio nel pastorale\". Nonostante la natura spensierata e celebrativa del pezzo, la musica per il lamento di Orfeo per la moglie perduta \u00e8 profonda e molto sentita, con l'unico recitativo accompagnato, normalmente usato da H\u00e4ndel per i passaggi pi\u00f9 emozionanti di un lavoro. Un numero di passaggi strumentali a solo per violoncello, flauto, oboe e fagotto, \"offre infinite piacevoli sorprese\".\nStoria delle esecuzioni.\nIl lavoro fu molto apprezzato dal pubblico, gli amici e sostenitori di H\u00e4ndel e la stampa. Un avviso in un giornale di Londra, \"The Bee\", diceva: \"Nuova Serenata ieri sera di Mr Handell... \u00e8 stata accolta con grandi applausi; il pezzo contiene l'armonia pi\u00f9 squisita mai ascoltata da un palco e la disposizione degli esecutori era studiata in un modo molto ampio e magnifico.\" Il pezzo fu cos\u00ec popolare e di successo che H\u00e4ndel lo riprese per le sue stagioni nel 1737, 1740, e 1741. Tuttavia dopo queste esecuzioni, nel corso della vita di H\u00e4ndel, \"Parnasso in festa\" non fu mai pi\u00f9 eseguito di nuovo fino al 1972 a Londra con la H\u00e4ndel Opera Society. Con il crescente interesse, a partire dagli anni 1960, per la musica barocca ed il nuovo concetto di esecuzione musicale storicamente consapevole, il pezzo viene ora eseguito molto pi\u00f9 spesso. Tra gli altri spettacoli, \"Parnasso in Festa\" fu eseguito dalla New Chamber Opera UK nel 1997 ed allo Festival H\u00e4ndel di Halle nel 2014."}
{"id": "5923774", "revid": "100742772", "url": "https://it.wikipedia.org/wiki?curid=5923774", "title": "Per futili motivi", "text": "Per futili motivi \u00e8 il primo album di Flavio Giurato, pubblicato nel 1978 dall'etichetta discografica Dischi Ricordi e prodotto da Michelangelo Romano.\nAll'epoca fu recensito positivamente dalla critica."}
{"id": "5923777", "revid": "812213", "url": "https://it.wikipedia.org/wiki?curid=5923777", "title": "Daniel Cathcart", "text": ""}
{"id": "5923779", "revid": "8660", "url": "https://it.wikipedia.org/wiki?curid=5923779", "title": "La Chaux-de-Fonds Hornets", "text": "I La Chaux-de-Fonds Hornets sono una squadra svizzera di football americano di La Chaux-de-Fonds militante in NSFL, fondata il 15 aprile 2011."}
{"id": "5923790", "revid": "8660", "url": "https://it.wikipedia.org/wiki?curid=5923790", "title": "La C\u00f4te Centurions", "text": "I La C\u00f4te Centurions sono una squadra svizzera di football americano di Gland militante nel campionato svizzero e in NSFL, fondata nel 2005."}
{"id": "5923795", "revid": "86599", "url": "https://it.wikipedia.org/wiki?curid=5923795", "title": "230P/LINEAR", "text": "La cometa LINEAR 57, formalmente 230P/LINEAR, \u00e8 una cometa periodica appartenente alla famiglia delle comete gioviane. Gi\u00e0 dopo tre giorni dalla sua scoperta avvenuta il 27 ottobre 2009 sono state trovate osservazioni di prescoperta risalenti al 19 ottobre 2009, il 12 dicembre 2009 venivano rese pubbliche osservazioni risalenti ai due precedenti passaggi al perielio, quello del 1997 e quello del 2002, questo fatto ha permesso di numerarla rapidamente."}
{"id": "5923811", "revid": "287204", "url": "https://it.wikipedia.org/wiki?curid=5923811", "title": "Coolidge (Kansas)", "text": "Coolidge \u00e8 una citt\u00e0 degli Stati Uniti d'America della Contea di Hamilton, situata nello Stato del Kansas."}
{"id": "5923812", "revid": "1305772", "url": "https://it.wikipedia.org/wiki?curid=5923812", "title": "Peter Jackson (biologo)", "text": "Specialista di felini, \u00e8 stato direttore dell'informazione del fondo mondiale per la Natura (WWF) e direttore del gruppo di specialisti di felini dell'Unione internazionale per la conservazione della natura (IUCN). Corrispondente dal subcontinente indiano per l'agenzia Reuters, ha collaborato anche con la \"BBC\".\nHa pubblicato numerose opere sui felini e la loro salvaguardia. Il nome scientifico della tigre della Malesia, \"Panthera tigris jacksoni\", le \u00e8 stato attribuito in suo onore."}
{"id": "5923815", "revid": "599013", "url": "https://it.wikipedia.org/wiki?curid=5923815", "title": "Chadrac Akolo", "text": ""}
{"id": "5923840", "revid": "392652", "url": "https://it.wikipedia.org/wiki?curid=5923840", "title": "Giacomo Carneo", "text": "Biografia.\nFiglio del pittore Antonio, \u00e8 documentato dal 1687 al 1725: per la prima volta \u00e8 citato il 25 agosto 1687 per aver percepito dal conte Caiselli di Udine, protettore del padre, 10 scudi, verosimilmente per un lavoro fatto.\nTra il 1706 e il 1717 \u00e8 nominato pi\u00f9 volte negli atti della fabbrica della chiesa di San Zenone di Fossalta, per crediti relativi a interventi di restauro o di completamento della pala d'altare dipinta dal padre nel 1690. De Renaldis e altri storici gli attribuiscono la pala con la \"Vergine del Carmine col Bambino, Sant'Antonio Abate, Sant'Antonio di Padova, San Lorenzo\" nella chiesa di San Giacomo di Udine del 1725.\nLe uniche opere firmate sono quelle di propriet\u00e0 Dal Bo di Cordignano (TV): si tratta di tre quadretti, con la \"Vergine, Ges\u00f9 Bambino e una Santa in preghiera\", firmati \"Carnei filius fecit\", come riportato da Rizzi. Sono certamente esercitazioni giovanili, che hanno la freschezza e i limiti degli ex voto.\nA Giacomo Carneo sono state attribuite le opere riportate di seguito, tutte che erano presenti a Udine e provincia, ma ora andate perdute:\nSono invece conservate tuttora nella chiesa delle dimesse di Udine una \"Santissima Trinit\u00e0\" ed un\"'Annunciazione\"."}
{"id": "5923876", "revid": "121565050", "url": "https://it.wikipedia.org/wiki?curid=5923876", "title": "Mutua Madrid Open 2016", "text": "Il Mutua Madrid Open 2016 \u00e8 stato un torneo di tennis disputato sulla terra rossa. \u00c8 stata la 15\u00aa edizione ATP, facente parte della categoria ATP Tour Masters 1000 nell'ambito dell'ATP World Tour 2016, e l'8\u00aa edizione WTA dell'evento facente parte della categoria Premier Mandatory nell'ambito del WTA Tour 2016. Entrambe le competizioni, maschile e femminile, si sono tenute alla Caja M\u00e1gica di Madrid, in Spagna, dal 2 all'8 maggio 2016.\nPartecipanti ATP.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nIl seguente giocatrice \u00e8 entrato in tabellone come lucky loser:\nPartecipanti WTA.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nLa seguente giocatrice \u00e8 entrata in tabellone come lucky loser:\nPunti e montepremi.\nIl montepremi \u00e8 di \u20ac per il torneo ATP e \u20ac per il torneo WTA.\nCampioni.\nSingolare maschile.\n Novak \u0110okovi\u0107 ha sconfitto in finale Andy Murray con il punteggio di 6-2, 3-6, 6-3.\nSingolare femminile.\n Simona Halep ha battuto in finale Dominika Cibulkov\u00e1 con il punteggio di 6-2, 6-4.\nDoppio maschile.\n Jean-Julien Rojer / Horia Tec\u0103u hanno sconfitto in finale Rohan Bopanna / Florin Mergea con il punteggio di 6-4, 7-65.\nDoppio femminile.\n Caroline Garcia / Kristina Mladenovic hanno sconfitto in finale Martina Hingis / Sania Mirza con il punteggio di 6-4, 6-4."}
{"id": "5923882", "revid": "697352", "url": "https://it.wikipedia.org/wiki?curid=5923882", "title": "Captain Fantastic", "text": "Captain Fantastic \u00e8 un film del 2016 scritto e diretto da Matt Ross.\nProtagonista del film \u00e8 Viggo Mortensen, che interpreta il ruolo di un padre fuori dagli schemi che ha vissuto in isolamento con la sua famiglia per oltre un decennio, lontano dalla moderna e consumistica societ\u00e0.\nIl film \u00e8 stato presentato in anteprima mondiale al Sundance Film Festival 2016, per poi essere proiettato nella sezione \"Un Certain Regard\" al Festival di Cannes 2016, dove ha vinto il premio per la miglior regia. Nel corso del 2016 ha ottenuto diversi riconoscimenti.\nTrama.\nNei boschi della costa nord occidentale degli Stati Uniti (nello stato di Washington), Ben Cash vive con la propria famiglia, lontano da ogni forma di civilt\u00e0, cacciando, coltivando e vivendo di piccolo artigianato che scambia con un negoziante della cittadina pi\u00f9 vicina. Ben cerca di crescere i suoi figli nel migliore dei modi, preparandoli fisicamente e intellettualmente alle difficolt\u00e0 che potrebbero forse un giorno incontrare nella vita, infondendo in essi attraverso un rigoroso allenamento fisico e mentale una connessione primordiale con la natura. Visto che altre famiglie festeggiano di consueto ogni anno il Natale, la famiglia Cash festeggia la \"Giornata di Noam Chomsky\", perch\u00e9 Ben non vuole che i suoi figli credano in un \"personaggio di fantasia amato dai cristiani\", ma in un personaggio reale che ha fatto tanto per la cultura. Il risultato della loro educazione sar\u00e0 che i bambini leggeranno \"Middlemarch\", sapranno a memoria gli emendamenti della costituzione americana e discuteranno sul marxismo.\nLa madre dei ragazzi, Leslie \u00e8 lontana dalla famiglia da diversi mesi per curare un disturbo bipolare dell'umore di cui soffre a seguito della nascita del suo primo figlio. Quando giunge la notizia che la donna si \u00e8 suicidata, questa tragedia colpisce l'intera famiglia e Ben \u00e8 costretto, suo malgrado, a lasciare la vita che si era creato nei boschi per affrontare il mondo della realt\u00e0, fatto di pericoli ed emozioni che i suoi figli non conoscono. La famiglia Cash sale sul loro personale scuolabus di colore blu, chiamato Steve, e intraprende un lungo viaggio verso il Nuovo Messico per assistere al funerale della madre, nonostante l'opposizione del padre di Leslie. I Cash intendono rispettare le ultime volont\u00e0 della madre, che in quanto di fede buddista voleva essere cremata, con le ceneri sparse nello scarico di un bagno pubblico.\nBen e i figli si ritrovano a viaggiare nella societ\u00e0 moderna e i ragazzi mostrano delle difficolt\u00e0 a muoversi nel mondo reale costellato di materialismo e spreco tipico della cultura americana contemporanea. Durante il loro viaggio si fermano a casa della sorella di Ben, Harper e di suo marito Dave. Molto presto Ben e sua sorella si scontrano per i diversi metodi di educare i figli, e lui cerca di dimostrare la superiorit\u00e0 del suo programma educativo, mentre i figli di Harper sono pi\u00f9 concentrati sui loro videogiochi.\nArrivati nel Nuovo Messico, i Cash irrompono al funerale di Leslie per cercare di far rispettare le ultime volont\u00e0 della donna, ma Ben si scontra con il suocero Jack. Alcuni dei figli (Bo e soprattutto Rellian) iniziano a dubitare dei metodi educativi del padre e accusano l'uomo di aver contribuito all'esaurimento della madre. Il maggiore dei figli, Bo, grazie al supporto della madre aveva fatto richiesta a prestigiose universit\u00e0 (che lo hanno accettato), quali Harvard, Yale, Stanford, Princeton, Brown e MIT, per avere un'educazione tradizionale e scoprire il mondo al di fuori dei libri imposti dal padre. A seguito di un incidente occorso a Vespyr mentre cercava di \"liberare\" Rellian dalla casa dei nonni materni dove voleva rimanere, Ben si ritrova quindi a riesaminare la sua idea di libert\u00e0 e il significato di essere un genitore, lasciando cos\u00ec i bambini ai suoi suoceri e ricominciando una nuova vita.\nI figli per\u00f2 decidono di stare al fianco del padre ed insieme trafugano il corpo della madre dal cimitero, per rispettare le sue ultime volont\u00e0. I componenti della famiglia bruciano il corpo della donna su una pira funeraria di legno, cantando e ballando \"Sweet Child o' Mine\", per poi gettare le sue ceneri nei bagni dell'aeroporto. Bo parte poi per un viaggio solitario alla scoperta del mondo (iniziando dalla Namibia), mentre il resto della famiglia Cash si trasferisce in una fattoria e i ragazzi iniziano cos\u00ec a frequentare regolarmente la scuola, dopo che Ben ha riconsiderato le proprie ideologie.\nProduzione.\nRegia e sceneggiatura.\nL'idea del film \u00e8 venuta a Matt Ross dopo una discussione tra lui e sua moglie sulle scelte che stavano facendo come genitori. Ross si \u00e8 chiesto cosa sarebbe successo se fosse stato \"completamente presente\" nella vita dei suoi figli, pur consapevole che la tecnologia moderna ha reso tutto pi\u00f9 complicato. Nella stesura della sceneggiatura Ross ha preso elementi autobiografici dalla propria vita, in particolare l'essere cresciuto in ci\u00f2 che egli definisce come una \"comunit\u00e0 alternativa vivente\". La madre di Ross \u00e8 sempre stata interessata a situazioni di vita alternative e quando era bambino ha vissuto in varie comuni hippie della Northern California e nell'Oregon, senza televisione e senza gran parte della tecnologia moderna.\nCasting e preparazione.\nViggo Mortensen ha ottenuto il ruolo del protagonista a febbraio 2014. Mortensen ha contribuito al film con le\nsue idee sulla sceneggiatura e sull'utilizzo delle musiche. Il regista Matt Ross ha inviato all'attore testi di Tom Brown, naturalista e autore di \"Tom Brown\u2019s Field Guide to Wilderness Survival\", del linguista e filosofo Noam Chomsky e dello scienziato e scrittore, vincitore del premio Pulitzer Jared Diamond, per aiutarlo a prepararsi al personaggio. Mortensen ha collaborato fornendo anche alcuni oggetti di scena, come la sua canoa, alcune biciclette, vestiti e oggetti da cucina.\nPer trovare i giovani attori che avrebbero dovuto interpretare i sei figli del protagonista sono stati effettuati dei casting in giro per il mondo: Regno Unito, Australia, Stati Uniti, Canada e Nuova Zelanda. Sono stati provinati ragazzi con et\u00e0 compresa tra i 7 e i 18 anni, con diverse capacit\u00e0 fisiche e in grado di apprendere la caccia, le arti marziali e le lingue straniere. Bodevan, il figlio maggiore, \u00e8 interpretato da George MacKay mentre Samantha Isler e Annalise Basso interpretano le gemelle Kielyr e Vespyr. Il ruolo di Rellian \u00e8 stato affidato a Nicholas Hamilton, Shree Crooks interpreta Zaja, mentre Charlie Shotwell ha il ruolo del figlio pi\u00f9 giovane Nai. Tutti gli attori hanno frequentato un parco avventura per acquisire le basi per la sopravvivenza nei boschi, imparando ad accendere un fuoco, seguire le tracce di un animale e scalare rocce. Samantha Isler e Annalise Basso hanno dovuto imparare l'esperanto.\nL'attrice Trin Miller interpreta il ruolo di Leslie Cash attraverso dei flashback. Per i ruoli dei suoceri di Ben sono stati scelti Frank Langella e Ann Dowd, esponenti della famiglia benestante e conservatrice. Langella ha ottenuto il ruolo dell'autoritario Jack, in disaccordo con lo stile di vita del genero, a luglio 2014.\nRiprese e luoghi.\nLe riprese sono iniziate a luglio 2014 e hanno avuto luogo principalmente nello stato di Washington (Sultan, Snohomish, Deception Pass State Park, Gold Bar, Kirkland e nella contea di Whatcom). Il film \u00e8 stato girato anche nel Nuovo Messico (Mesilla, Albuquerque e Las Cruces) e a Portland in Oregon.\nA causa delle attuali leggi contro il lavoro minorile negli Stati Uniti, i giovani interpreti del film non sono stati autorizzati a girare per pi\u00f9 di sei ore al giorno. Le riprese sono durate complessivamente 39 giorni.\nColonna sonora.\n\"Captain Fantastic - Original Score\".\nLe musiche del film sono composte da Alex Somers. L'album \"Captain Fantastic - Original Score\", composto da 24 tracce, \u00e8 stato pubblicato l'8 luglio 2016 su etichetta Lakeshore Records, in formato digitale, CD e vinile.\n\"Captain Fantastic - Original Motion Picture Soundtrack\".\nL'album \"Captain Fantastic - Original Motion Picture Soundtrack\" \u00e8 stato pubblicato il 15 luglio 2016 in formato digitale e CD, sempre su etichetta Lakeshore Records.\nDistribuzione.\nIl film \u00e8 stato presentato in anteprima il 23 gennaio al Sundance Film Festival 2016. \u00c8 stato presentato nella sezione \"Un Certain Regard\" al Festival di Cannes 2016. Successivamente la pellicola \u00e8 stata mostrata in molti altri festival cinematografici internazionali, tra cui Seattle International Film Festival, Festival cinematografico internazionale di Mosca, Festival internazionale del cinema di Karlovy Vary e Festival del cinema americano di Deauville.\nIl film \u00e8 stato distribuito limitatamente nelle sale cinematografiche statunitensi l'8 luglio 2016 e in ampia distribuzione dal 29 luglio, a cura della casa di distribuzione Bleecker Street. In Italia, il film \u00e8 stato presentato nella sezione \"Alice nella citt\u00e0\" alla Festa del Cinema di Roma 2016 e distribuito nelle sale il 7 dicembre da Good Films.\nAccoglienza.\nIncassi.\nNegli Stati Uniti, nel primo fine settimana di programmazione, la pellicola ha incassato 93.000 dollari. In totale \"Captain Fantastic\" ha incassato 5.879.736 nei soli Stati Uniti. In Italia il film ha incassato poco pi\u00f9 di 964.000 euro. \nDivieti.\nNegli Stati Uniti il film ha avuto un divieto di tipo R, ovvero \"restricted\" vietato ai minori di 17 anni non accompagnati dai genitori, dalla Motion Picture Association of America, a causa del linguaggio e della breve nudit\u00e0. Una scena che ha portato a questa limitazione \u00e8 quella in cui Viggo Mortensen appare in un nudo frontale.\nCritica.\n\"Captain Fantastic\" ha ricevuto recensioni positive da parte della critica. Sul sito aggregatore di recensioni Rotten Tomatoes, il film ha un indice di gradimento dell'81%, sulla base di 160 recensioni, con un voto medio di 7,1 su 10. Su Metacritic, il film ha una valutazione di 72 su 100, basato su 36 critici. Al termine delle proiezione al Festival di Cannes il film ha ottenuto una \"standing ovation\" e 10 minuti di applausi.\nAlonso Duralde di \"The Wrap\" ha dato al film una recensione positiva, dicendo: \"Il film appartiene davvero a Mortensen, che permette a Ben di essere esasperante, arrogante e impaziente, ma anche amorevole e premuroso. \u00c8 un padre duro ma amorevole, un vedovo addolorato e difensore delle ultime volont\u00e0 della moglie, e Mortensen interpreta tutte queste note e altro ancora con finezza e grazia.\" Anche Peter Debruge di \"Variety\" ha dato al film una recensione positiva, lodando le prestazioni dei giovani attori e la sensibile interpretazione di Mortensen.\nUna delle poche recensioni negative \u00e8 stata quella di Peter Bradshaw del \"The Guardian\", il quale ha recensito il film come fatuo e noioso, assegnandogli una sola stella su cinque."}
{"id": "5923891", "revid": "767487", "url": "https://it.wikipedia.org/wiki?curid=5923891", "title": "One Is Business, the Other Crime", "text": "One Is Business, the Other Crime \u00e8 un cortometraggio muto del 1912 diretto da D.W. Griffith.\nProduzione.\nIl film fu prodotto dalla Biograph Company. Venne girato negli studi della Biograph in California nel febbraio 1912.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 25 aprile 1912.\nCopie della pellicola sono conservate negli archivi della Library of Congress e in quelli del Museum of Modern Art."}
{"id": "5923893", "revid": "100925572", "url": "https://it.wikipedia.org/wiki?curid=5923893", "title": "A fuoco", "text": "A fuoco \u00e8 un album del cantautore italiano Claudio Rocchi, pubblicato dall'etichetta discografica Cramps Records nel 1977."}
{"id": "5923895", "revid": "297059", "url": "https://it.wikipedia.org/wiki?curid=5923895", "title": "Sindrome di Mayer-Rokitansky-K\u00fcstner-Hauser", "text": ""}
{"id": "5923896", "revid": "1442080", "url": "https://it.wikipedia.org/wiki?curid=5923896", "title": "Mutua Madrid Open 2016 - Qualificazioni singolare femminile", "text": "Le qualificazioni del singolare del Mutua Madrid Open 2016 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5923897", "revid": "991694", "url": "https://it.wikipedia.org/wiki?curid=5923897", "title": "The Master of Pain", "text": ""}
{"id": "5923898", "revid": "991694", "url": "https://it.wikipedia.org/wiki?curid=5923898", "title": "Mark Callous", "text": ""}
{"id": "5923900", "revid": "15756", "url": "https://it.wikipedia.org/wiki?curid=5923900", "title": "Non ce n'\u00e8 per nessuno", "text": "Non ce n'\u00e8 per nessuno \u00e8 un album del cantante Claudio Rocchi, pubblicato nel 1979 dall'etichetta discografica Cramps Records.\nTracce.\nLATO A\nLATO B"}
{"id": "5923901", "revid": "287204", "url": "https://it.wikipedia.org/wiki?curid=5923901", "title": "Impara a dire no", "text": "Impara a dire no \u00e8 il terzo album della cantautrice italiana Lighea, pubblicato dall'etichetta discografica RTI Music nel 1996."}
{"id": "5923903", "revid": "438678", "url": "https://it.wikipedia.org/wiki?curid=5923903", "title": "Tania (album)", "text": "Tania \u00e8 un album di Lighea pubblicato nel 2006. Contiene la hit estiva \"Ho\", il primo singolo che ha anticipato l'uscita dell'album."}
{"id": "5923906", "revid": "767487", "url": "https://it.wikipedia.org/wiki?curid=5923906", "title": "Le cose che vanno lontano", "text": "Le cose che vanno lontano \u00e8 il primo album del cantante italiano Marco Armani, pubblicato dall'etichetta discografica Cinevox nel 1985.\nIl disco, prodotto da Red Canzian, contiene 8 brani, arrangiati da Marco Tansini.\nDall'album vengono tratti 3 singoli: \"Tu dimmi un cuore ce l'hai/Sa troppo poco di te\", la cui canzone principale si classifica all'11\u00ba posto al Festival di Sanremo 1985, \"Per i tuoi occhi/Ghiacciai\", il cui brano sul Lato A partecipa all'edizione della Mostra internazionale di musica leggera dello stesso anno, e \"Canzone sincera/Le cose che vanno lontano\"."}
{"id": "5923908", "revid": "83531", "url": "https://it.wikipedia.org/wiki?curid=5923908", "title": "Giro dei Paesi Baschi 1998", "text": "Il Giro dei Paesi Baschi 1998, trentottesima edizione della corsa, si svolse dal 6 al 10 aprile 1998 su un percorso di 897 km ripartiti in cinque tappe (l'ultima suddivisa in 2 semitappe). Fu vinto da \u00cd\u00f1igo Cuesta, davanti a Laurent Jalabert e Alex Z\u00fclle.\nCollegamenti esterni.\nhttp://autobus.cyclingnews.com/results/1998/apr98/vasco98.html"}
{"id": "5923924", "revid": "729019", "url": "https://it.wikipedia.org/wiki?curid=5923924", "title": "Alfredo Patroni", "text": "Maggiore del Corpo degli Alpini, pluridecorato combattente della prima e della seconda guerra mondiale, insignito di tre medaglie d'argento e due di bronzo al valor militare.\nBiografia.\nNacque a Bologna il 4 marzo 1891 figlio di Antonio e di Linda Forni, discendente da antica famiglia nobile di Segrate, provincia di Milano. Segu\u00ec la famiglia quando si trasfer\u00ec a Genova dove inizi\u00f2 a frequentare la locale universit\u00e0, facolt\u00e0 di Giurisprudenza, fino a quando non venne chiamato a prestare servizio militare nell'ottobre 1911. Su sua domanda viene ammesso a frequentare il corso per Ufficiali con ferma volontaria di tre anni, ed il 31 dello stesso mese inizi\u00f2 a prestare servizio presso il 90\u00ba Reggimento fanteria. Il 1\u00ba aprile 1912, promosso caporale, \u00e8 trasferito al 6\u00ba Reggimento fanteria dove viene promosso sergente il 31 luglio, e il 4 settembre entra, come Allievo Ufficiale, alla Regia Accademia Militare di Modena. Uscitone con il grado di sottotenente nel febbraio 1914, entr\u00f2 in servizio nel 42\u00ba Reggimento fanteria per compiere il servizio di prima nomina. Passato in servizio permanente effettivo, all'atto dell'entrata in guerra dell\u2019Italia, il 24 maggio 1915, con il suo reggimento inizi\u00f2 a combattere sul fronte dell'Isonzo venendo ferito per la prima volta a met\u00e0 del mese di agosto. Promosso tenente rientr\u00f2 in servizio attivo, e il 22 novembre, durante la quarta battaglia dell'Isonzo, venne trasferito al Battaglione \"Intra\" del 4\u00ba Reggimento alpini con cui prest\u00f2 servizio nei tre anni successivi. Combatt\u00e9 sull'Adamello venendo promosso capitano nel febbraio 1916 ed assegnato al Comando di reggimento come comandante del Nucleo Volontari Allievi Ufficiali Alpini. Si distinse durante la battaglia della Lobbia (3.196 m) (12 aprile-23 maggio 1916), e per la brillante azione condotta a Monte Stablel il 19 aprile fu decorato di Medaglia di bronzo al valor militare. Il 29 maggio, nel corso della conquista del Crozzon di Fargorida (3.082 m), rimase nuovamente ferito e fu decorato con la prima Medaglia d\u2019argento al valor militare, rientrando in linea dopo un mese di convalescenza.\nIl 12 febbraio 1917 si distinse in una ricognizione in Val di Genova al comando di un plotone di Allievi, rientrando nelle linee italiane con preziose informazioni sulle posizioni nemiche. Per questa azione ricevette un encomio ufficiale dal colonnello Quintino Ronchi, comandante della zona dell'Adamello. Il 15 giugno dello stesso anno, durante gli scontri a Corno di Cavento scal\u00f2 frontalmente l'impervia parete per raggiungere e conquistare la postazione nemica, venendo decorato con una seconda Medaglia d'argento al valor militare. Nel maggio 1918, durante la battaglia del Presena e dei Monticelli, volontariamente assunse il comando del \u201cdrappello arditi\u201d e conquist\u00f2 la Cresta Presena rimanendo nuovamente ferito e venendo decorato con una terza Medaglia d'argento al valor militare conferitagli \u201csul campo\u201d. Rientrato al reggimento il 10 ottobre, prende parte alla battaglia finale che termin\u00f2 con l'armistizio del 4 novembre 1918 rimanendo ferito per la quarta volta.\nDopo la fine del conflitto fu trasferito al Battaglione sciatori \"Monte Mandrone\" inquadrato nel 5\u00ba Reggimento Alpini dove rimase fino al febbraio 1920. A causa della grave ferita riportata il 25 maggio 1918 \u00e8 collocato in aspettativa per infermit\u00e0 temporanea proveniente da causa di servizio, e cos\u00ec complet\u00f2 gli studi universitari laureandosi in legge, aprendo poi uno studio di avvocato a Genova.\nNel 1924 pubblic\u00f2 il libro di memorie \"La conquista dei ghiacciai\" e poi \"I fratelli Calvi\" dedicato ai quattro celebri fratelli bergamaschi, pluridecorati, caduti nel corso della guerra. Nel febbraio 1928 \u00e8 promosso 1\u00ba Capitano venendo richiamato in servizio attivo dal 23 dicembre 1928 al gennaio 1931 in forza al 4\u00ba Reggimento alpini. Posto in congedo \u00e8 richiamato in servizio dal 1\u00ba febbraio al 12 marzo 1936 durante il corso della guerra d'Etiopia, in forza al 3\u00ba Reggimento alpini. Chiesto di partire volontario per la guerra, il permesso gli fu negato essendo un ufficiale degli alpini in riserva, e quindi pass\u00f2 in forza al CLXXXVIII Battaglione CC.NN. \"Volterra\" della 1\u00aa Divisione CC.NN. \"23 marzo\", con cui part\u00ec per la guerra, sbarcando a Massaua (Eritrea) il 28 marzo successivo, ma non prese parte ad azioni belliche in quanto assegnato al ruolo di commissario di governo con il grado di maggiore degli alpini.\nDopo la fine della guerra si insedi\u00f2 a Uold\u00eca nel centro dell'Etiopia dove rimase fino al giugno 1938 quando venne rimpatriato a causa di una malattia e ricollocato in congedo. Ritorn\u00f2 in Africa Orientale Italiana il 1\u00ba gennaio 1939, aprendo uno studio di avvocato all'Asmara. Il 20 maggio 1940 venne nuovamente richiamato in servizio attivo in qualit\u00e0 di comandante del 106\u00ba Battaglione Coloniale. Dopo l'entrata in guerra dell'Italia, avvenuta il 10 giugno successivo, prese parte ai combattimenti sul confine sudanese, distinguendosi il 15 luglio nei combattimenti di Nacfa, dove riport\u00f2 la quinta ferita. Il 15 settembre assunse il comando del Battaglione Camicie Nere di Dess\u00e8 con cui, dal 31 gennaio al 27 marzo 1941, prese parte alla difesa di Cheren, venendo catturato dagli inglesi. Rilasciato in breve tempo, riapr\u00ec il suo studio di avvocato, ma nel marzo 1943 fu incarcerato come prigioniero di guerra, trasferito dapprima in un campo di prigionia in Sudan, e poi in Egitto, dove mor\u00ec il 1\u00ba giugno 1944.\nNel corso del 1954, per opera del maggiore Paolo Caccia Dominioni, la sua salma venne recuperata e definitivamente traslata presso il Sacrario militare italiano di El Alamein."}
{"id": "5923928", "revid": "6923", "url": "https://it.wikipedia.org/wiki?curid=5923928", "title": "Baryonychinae", "text": "Baryonychinae (il cui nome significa \"artigli pesanti\") \u00e8 una sottofamiglia estinta di dinosauri teropodi spinosauridi vissuti nel Cretaceo inferiore-superiore, circa 139-112 milioni di anni fa (Barremiano-Aptiano), i cui resti sono stati ritrovati principalmente in Europa, Africa e, forse, in Australia. Questa sottofamiglia comprende i generi \"Baryonyx\", \"Cristatusaurus\", \"Suchosaurus\", e la trib\u00f9 Ceratosuchopsini che comprende \"Ceratosuchops\", \"Riparovenator\" e \"Suchomimus\". La differenza principale tra gli Spinosaurinae e i Baryonychinae \u00e8 l'assenza di processi spinali allungati comuni negli Spinosaurinae e un cranio pi\u00f9 compatto dalla differente forma della premascella con una piccola cresta ossea dinanzi agli occhi, presente in entrambe le sottofamiglie.\nFilogenesi.\nLa sottofamiglia Baryonychinae venne nominata da Charig &amp; Milner, nel 1986. Originariamente, era stata istituita la famiglia Baryonychidae, per contenere l'appena scoperto \"Baryonyx\", prima che questi fosse riferito a Spinosauridae. La sottofamiglia venne definita da Holtz \"et al.\" nel 2004, come clade complementare di tutti i taxa pi\u00f9 vicini a \"Baryonyx walkeri\" che a \"Spinosaurus aegyptiacus\". Alcuni studi di Marcos Sales e Cesar Schultz \"et al.\" indicavano che gli spinosauridi sudamericani \"Angaturama\", \"Irritator\" e \"Oxalaia\" erano intermedi tra Baronychinae e Spinosaurinae in base alle loro caratteristiche cranio-dentali e all'analisi cladistica. Ci\u00f2 indicava che Baryonychinae poteva in effetti essere non-monofiletico. Tuttavia, l'analisi filogenetica di Arden \"et al.\" (2018) ha risolto Baryonychinae come monofiletico.\nDi seguito \u00e8 riportato un cladogramma degli studi di Allain \"et al.\" (2012), sulla famiglia degli spinosauridi, aggiornato con i dati di Arden \"et al.\" (2018) e Chris Barker, Hone, Darren Naish, Andrea Cau, Lockwood, Foster, Clarkin, Schneider &amp; Gostling (2021):\nCeratosuchopsini.\nI Ceratosuchopsini sono una trib\u00f9 estinta della sottofamiglia Baryonychinae, risalente al Cretaceo inferiore della Gran Bretagna e del Niger. Il clade \u00e8 definito da Barker \"et al.\" (2021) come \"la classe basata sul ramo pi\u00f9 inclusivo contenente \"Ceratosuchops inferodios\" ma non \"Baryonyx walkeri\" o \"Spinosaurus aegyptiacus\". A partire dall'analisi filogenetica eseguita nel documento di descrizione, il clade conterrebbe successivamente \"Suchomimus\", \"Riparovenator\" e \"Ceratosuchops\". Nel loro studio Barker \"et al.\" hanno eseguito un'analisi filogenetica parsimoniosa di media scala che coinvolgeva 1810 caratteri e 40 OTU, concentrandosi sugli Spinosauridae. Con questo risultato in grandi politomie, \u00e8 stata eseguita un'analisi bayesiana di massima credibilit\u00e0 del clade, migliorando la risoluzione; indicando anche una divergenza del clade da \"Baryonyx\" a circa 134 milioni di anni fa, definendo l'et\u00e0 massima del clade.\nI membri di questo clade sono noti dagli stadi Barremiano, Aptiano e Albiano (~129,4-112 milioni di anni fa) del Cretaceo inferiore della Formazione Wessex della Gran Bretagna e della Formazione Elrhaz del Niger, suggerendo una distribuzione pan-mediterranea. L'analisi dei sedimenti suggerisce che le tre specie di questa trib\u00f9 vivevano in pianure alluvionali d'acqua dolce e habitat ripariali, potenzialmente anche di natura tropicale con un clima che presentava stagioni secche annuali."}
{"id": "5923931", "revid": "600229", "url": "https://it.wikipedia.org/wiki?curid=5923931", "title": "Morello (colore)", "text": "Il colore morello \u00e8 un colore tra il viola e il nero che deve il suo nome al fatto di essere il colore delle more, usato come colore dei paramenti liturgici nella liturgia ambrosiana al posto del colore viola."}
{"id": "5923932", "revid": "767487", "url": "https://it.wikipedia.org/wiki?curid=5923932", "title": "The Lesser Evil", "text": "The Lesser Evil \u00e8 un cortometraggio muto del 1912 diretto da D.W. Griffith.\nTrama.\nL'esistenza di una giovane donna viene messa a soqquadro quando la ragazza viene rapita da una banda di contrabbandieri.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 aprile 1912. Ne venne fatta una riedizione distribuita il 3 gennaio 1916.\nIl film \u00e8 stato distribuito in DVD dalla Kino on Video, inserito in un'antologia dedicata a Griffith dal titolo \"Griffith Masterworks: Biograph Shorts (1908-1914)\"; il DVD in NTSC, che ha una durata complessiva di 362 minuti e contiene oltre venti opere di Griffith, \u00e8 uscito sul mercato il 10 dicembre 2002."}
{"id": "5923935", "revid": "74801", "url": "https://it.wikipedia.org/wiki?curid=5923935", "title": "Guillem de Santcliment", "text": "Biografia.\nEra figlio di Joan de Santcliment, governatore del castello di Salses (figlio di Guillem de Santcliment e di Joana d'Hostalric-Sabastida i Llull, figlia del viceammiraglio e \"veguer\" di Barcellona Joan de Sabastida i d'Hostalric) e di Elisabet de Centelles (figlia di Lluis de Centelles, barone di Centelles). Apparteneva ad un delle pi\u00f9 potenti famiglie dell'oligarchia urbana di Barcellona. Spos\u00f2 Margarida de Cardona.\nServ\u00ec in marina, partecipando alla battaglia di Lepanto. Fu consigliere di Luis de Z\u00fa\u00f1iga y Requesens, governatore dei Paesi Bassi spagnoli, e nel 1581 venne nominato ambasciatore spagnolo presso la corte di Rodolfo II d'Asburgo, Imperatore del Sacro Romano Impero. Pare che questa nomina non sia stata molto gradita al Santcliment, il quale riteneva per s\u00e9 pi\u00f9 confacente un incarico nell'area mediterranea: infatti in una lettera del 18 gennaio 1576 inviata a Filippo II, il governatore Luis de Z\u00fa\u00f1iga y Requesens lo segnalava come possibile vicer\u00e9 di Maiorca, essendo la carica all'epoca vacante, evidenziando il suo merito di aver partecipato alla guerra di Las Alpujarras. \nGuillem de Santcliment godette di una grande influenza alla Corte imperiale, ottenendo la stima di molti, tra cui Ernesto d'Austria, Mattia d'Asburgo, Massimiliano III d'Austria, Maria di Spagna: lo dimostrano le varie lettere di costoro indirizzate al Santcliment.\nA Praga entr\u00f2 in contatto con la repubblica delle lettere, conobbe Tycho Brahe, John Dee, Giordano Bruno. Tra Guillem de Santcliment e Giordano Bruno nacque una solida amicizia, rafforzata dai loro interessi comuni: il filosofo italiano dedic\u00f2 all'ambasciatore il prologo dell'opera \"De specierum scrutinio et lampade combinatoria Raymundi Lullii\", pubblicata a Praga nel 1588.\nNella capitale boema il Santcliment si impegn\u00f2 a promuovere il pensiero del famoso filosofo e teologo catalano Ramon Llull, del quale era seguace e discendente per via materna: grazie a questa sua iniziativa pot\u00e9 conoscere il lullismo anche il celebre pedagogo ceco Jan Amos Komensk\u00fd. Si distinse come collezionista e mecenate delle arti, nonch\u00e9 promotore delle nuove correnti filosofiche. Lasci\u00f2 la sua grande biblioteca in legato al Collegio dei Gesuiti di Praga.\nDopo la morte di Alessandro Farnese nel 1592, si apre nei Paesi Bassi spagnoli un periodo di forte instabilit\u00e0 politica e si susseguono in breve tempo vari governatori: questa situazione costringe il Santcliment a lasciare il suo incarico diplomatico a Praga per recarsi a Bruxelles. Essendo stato nei Paesi Bassi spagnoli al tempo del Requesens, fu nominato nel 1594 consigliere dell'arciduca Ernesto d'Austria, insieme a Pedro Enr\u00edquez de Acevedo e a Esteban de Ibarra. Rimase nei Paesi Bassi spagnoli fino al 1598.\nNel 1588, mentre ricopriva l'incarico di ambasciatore di Spagna a Praga, si prese cura di Francesco Gonzaga, futuro marchese di Castiglione allora undicenne e paggio imperiale, inviato alla corte imperiale affinch\u00e9 fosse educato. Guillem svolse un ruolo importante, nel 1593, nella composizione della vertenza presso la corte imperiale seguita all'assassinio a Castel Goffredo del marchese Rodolfo Gonzaga, che vedeva di fronte il legittimo erede, Francesco, opposto allo strapotere del duca di Mantova Vincenzo I Gonzaga, che intendeva appropriarsi del marchesato di Castel Goffredo. Il Santcliment intravedeva la possibilit\u00e0 di assoggettare Castel Goffredo alla Spagna, che teneva gi\u00e0 da alcuni anni un presidio nel paese. Ma la vertenza fu decisa nel 1596 dall'imperatore Rodolfo II d'Asburgo, che lasci\u00f2 Castel Goffredo al duca di Mantova, dietro lauta ricompensa. Guillem si adoper\u00f2 per trovare a Francesco una sposa di alto lignaggio e la scelta cadde su Bibiana von Pernstein, figlia di Vratislav von Pernstein, Gran Cancelliere di Boemia e di Maria Maximiliana Manrique de Lara y Briceno (1538-1608), che il Gonzaga spos\u00f2 a Praga nel 1598.\nIl 25 ottobre 1603 Guillem Ramon nel suo palazzo a Praga redasse e firm\u00f2 il suo testamento: in una delle clausole della sua volont\u00e0, stabil\u00ec per dopo la sua morte la celebrazione di due \"requiem\" perpetui quotidiani presso l'altare della chiesa di San Martino nel convento di santa Caterina a Barcellona. Per pagare queste messe, due delle quali dovevano essere cantate solennemente, don\u00f2 al convento una torre che aveva a San Gervasio. Se accettata dal convento, avrebbe dovuto nominarla \"torre di San Ramon\", venderla e destinare l'importo ottenuto per pagare le messe menzionate.\nIl 3 settembre 1608, cinque anni dopo aver scritto le sue volont\u00e0, Guillem Ramon de Santcliment mor\u00ec a Praga, venne sepolto nella chiesa di San Tommaso, e successivamente il suo corpo venne traslato in Spagna: oggi si trova nel convento di Santa Caterina a Barcellona."}
{"id": "5923937", "revid": "767487", "url": "https://it.wikipedia.org/wiki?curid=5923937", "title": "Lukas Rotpuller", "text": ""}
{"id": "5923949", "revid": "113179375", "url": "https://it.wikipedia.org/wiki?curid=5923949", "title": "Onda capillare", "text": "Un'onda capillare \u00e8 un'onda che si propaga al confine di fase di un fluido e la cui dinamica \u00e8 dominata dagli effetti della tensione superficiale.\nLe onde capillari, indicate a volte anche come \"increspature\", sono piuttosto frequenti in natura. La loro lunghezza d'onda in acqua \u00e8 in genere di pochi centimetri e la velocit\u00e0 di propagazione compresa entro 10-20 centimetri al secondo.\nNella terminologia nautica, quando sono generate da venti leggeri in acque aperte, vengono designate a \"zampa di gatto\" a causa del loro aspetto che ricorda questo tipo di impronta. Anche le brezze leggere che provocano piccole increspature vengono talvolta definite \"zampa di gatto\".\nIn mare aperto, grandi onde superficiali e moto ondoso possono essere il risultato della coalescenza di onde capillari pi\u00f9 piccole. Un'onda di gravit\u00e0 capillare all'interfaccia di un fluido \u00e8 influenzata sia da effetti di tensione superficiale e gravit\u00e0, che dall'inerzia del fluido.\nFormalismo matematico.\nLa relazione di dispersione per le onde capillari \u00e8:\ndove \"\u03c9\" \u00e8 la frequenza angolare, \"\u03c3\" la tensione superficiale, \"\u03c1\" la densit\u00e0 del fluido pi\u00f9 pesante, \"\u03c1\"' la densit\u00e0 del fluido pi\u00f9 leggero e \"k\" il numero d'onda. La lunghezza d'onda \u00e8\nformula_2\nPer l'interfaccia tra fluido e vuoto (superficie libera), la relazione di dispersione si riduce a "}
{"id": "5923952", "revid": "481666", "url": "https://it.wikipedia.org/wiki?curid=5923952", "title": "The Leading Man", "text": ""}
{"id": "5923959", "revid": "767487", "url": "https://it.wikipedia.org/wiki?curid=5923959", "title": "It's the Old Army Game", "text": "It's the Old Army Game \u00e8 un film muto del 1926 diretto da A. Edward Sutherland con protagonisti W. C. Fields e Louise Brooks. Si ispira a una serie di scenette comiche di Joseph Patrick McEvoy scritte nel 1924 per uno spettacolo di W. C. Fields dal titolo \"The Comic Supplement\". Lo spettacolo non and\u00f2 in scena a Broadway, ma parte degli sketch vennero inclusi in \"Ziegfeld Follies of 1925\".\nTrama.\nElmer Prettywillie, il droghiere del villaggio, viene svegliato da una cliente nel bel mezzo della notte. Ancora insonnolito, viene disturbato anche dai rumori del carro dell'immondizia. Per un equivoco, arrivano in negozio anche i vigili del fuoco che si mettono a chiacchierare e a mangiare, foraggiati da Prettywillie. Quando se ne vanno, scoppia un piccolo incendio che Prettywillie deve spegnere da solo. La nottata prosegue in mezzo a varie avventure che porteranno Prettywillie a chiudersi da solo in cella per proteggersi da tutto quello che gli succede.\nProduzione.\nLe scene interne furono girate agli Astoria Studios della Paramount ad Astoria e a Manhattan mentre le scene esterne a Ocala e a Palm Beach. Il film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 25 maggio 1926 con il numero LP22763.\nDistribuito dalla Paramount Pictures, il film fu presentato da Jesse L. Lasky e Adolph Zukor in prima il 24 maggio 1926 per poi uscire nelle sale statunitensi l'11 luglio 1926.\nLa pellicola \u00e8 stata masterizzata e il film \u00e8 stato distribuito in DVD nel 2005 dalla Sunrise Silents, nel 2008 dalla Hollywood's Attic e, nel 2010, dalla Nostalgia Family Video."}
{"id": "5923980", "revid": "47767", "url": "https://it.wikipedia.org/wiki?curid=5923980", "title": "V\u00edctor", "text": ""}
{"id": "5923985", "revid": "767487", "url": "https://it.wikipedia.org/wiki?curid=5923985", "title": "The Leading Man (film 1912)", "text": "The Leading Man \u00e8 un cortometraggio muto del 1912 diretto da Mack Sennett.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA il 2 maggio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"The Fickle Spaniard\".\nNon si conoscono copie ancora esistenti della pellicola che viene considerata presumibilmente perduta."}
{"id": "5923991", "revid": "962319", "url": "https://it.wikipedia.org/wiki?curid=5923991", "title": "Metropolitana di Doha", "text": "La metropolitana di Doha (in arabo \u0645\u062a\u0631\u0648 \u0627\u0644\u062f\u0648\u062d\u0629) \u00e8 una rete di linee metropolitane a servizio della maggiore citt\u00e0 e capitale del Qatar. Con il completamento della prima fase, avvenuto il 10 dicembre 2019, la rete si compone di 3 linee, per un totale di 37 stazioni e una lunghezza complessiva di 76\u00a0km. Le prime 13 stazioni erano entrate in funzione l'8 maggio.\nRete.\nLa rete metropolitana di Doha si compone di tre linee:\nLinea Rossa.\nLa linea Rossa (in arabo \u0627\u0644\u062e\u0637 \u0627\u0644\u0623\u062d\u0645\u0631) della metropolitana di Doha collega la citt\u00e0 e i suoi sobborghi da nord, con capolinea presso Lusail, a sud, dividendosi in due diramazioni, una verso sud-est, con capolinea presso l'Aeroporto Internazionale Hamad e un'altra verso sud, con capolinea ad Al Wakrah. Nota anche come \u00ablinea costiera\u00bb, incrocia la linea Verde nelle stazioni di Al Bidda e Msheireb e la linea Oro nella stazione di Msheireb. \u00c8 sotterranea nella tratta Qatar University-Aeroporto Internazionale Hamad e in superficie nelle restanti tratte, Lusail-Quatar University e Economic Zone-Al Wakrah.\nLinea Verde.\nLa linea Verde (in arabo \u0627\u0644\u062e\u0637 \u0627\u0644\u0623\u062e\u0636\u0631) della metropolitana di Doha collega il centro della citt\u00e0, con capolinea presso Al Mansoura, alla zona nord-ovest, con capolinea presso Al Riffa. Nota anche come \u00ablinea istruzione\u00bb, incrocia la linea Rossa nelle stazioni di Al Bidda e Msheireb e la linea Oro nella stazione di Msheireb. \u00c8 interamente sotterranea, fatta eccezione per il capolinea settentrionale Al Riffa, che \u00e8 in superficie.\nLinea Oro.\nLa linea Oro (in arabo \u0627\u0644\u062e\u0637 \u0627\u0644\u0630\u0647\u0628\u064a) della metropolitana di Doha collega la citt\u00e0 e i suoi sobborghi da sud, con capolinea presso Al Aziziyah, a est, con capolinea presso Ras Bu Abboud. Nota anche come \u00ablinea storica\u00bb, incrocia la linea Rossa nella stazione di Msheireb e linea Verde sempre nella stazione di Msheireb. \u00c8 interamente sotterranea.\nStoria.\nProgettazione.\nLe prime proposte per una rete di linee metropolitane risalgono al 2007, quando, nell'ambito della candidatura di Doha per ospitare i giochi olimpici del 2016, il governo del Qatar promise importanti investimenti per lo sviluppo di un'efficiente rete di trasporto pubblico locale. Nonostante il fallimento della candidatura, si decise comunque di continuare con il progetto, soprattutto in vista della candidatura del Qatar per ospitare i mondiali di calcio del 2022, andata poi a buon fine.\nNel novembre 2009, la societ\u00e0 immobiliare Qatari Diar e la societ\u00e0 ferroviaria tedesca Deutsche Bahn International firmarono un accordo per la creazione di una joint venture, la Qatar Railways Development Company (QRDC), che si occupasse della realizzazione, dello sviluppo e della gestione non solo della metropolitana di Doha ma anche della futura rete ferroviaria qatariota. Nel 2011 la Qatar Rail acquis\u00ec tuttavia le quote di Deutsche Bahn divenendo l'unico azionista della QRDC.\nIl progetto finale, del costo di 36 miliardi di dollari, prevedeva la realizzazione, in diverse fasi, di quattro linee metropolitane.\nFase 1.\nAppalti.\nNell'agosto del 2012, vennero assegnati i primi contratti, per un valore complessivo di 1.423 milioni di riyal. In seguito, furono assegnati i contratti per le singole linee:\nInoltre, il consorzio composto da Samsung C&amp;T, Obrascon Huarte Lain e Qatar Building Company si \u00e8 aggiudicato la realizzazione delle due stazioni pi\u00f9 importanti dell'intera rete, Msheireb e Education City, mentre, nel settembre 2014, UNStudio \u00e8 stato incaricato di curare la progettazione architettonica di circa 30 stazioni. La joint venture tra Systra e Parsons Brinckerhoff si occuper\u00e0, invece, della gestione e supervisione complessiva dei lavori.\nCostruzione.\nDopo l'assegnazione dei primi contratti ad agosto, il 10 ottobre 2012 inizi\u00f2 ufficialmente la costruzione della rete metropolitana, con la posa della prima pietra presso la stazione di Msheireb, futuro interscambio tra le linee rossa, verde e oro, alla quale presenziarono anche l'amministratore delegato di Qatar Rail Saad Ahmed al-Muhannadi e l'amministratore delegato di Msheireb Properties Abdulla al-Subaie. Nel giugno 2013, partirono i lavori per la sezione nord della linea rossa, mentre nel settembre 2014, ebbero inizio i lavori di scavo per la linea verde. Nel 2014 partirono anche i lavori di costruzione della linea oro.\nPer costruire le sezioni sotterranee, la Qatar Rail ha previsto l'utilizzo di 21 tunnel boring machine (TBM). Ognuna misura 7,05 metri di diametro e 120 metri di lunghezza, e alla fine della costruzione avranno rimosso oltre 5 milioni di metri cubi di materiale. Sei TBM saranno destinate alla linea verde, altrettante alla linea oro e le rimanenti alla linea rossa. Con 21 TBM attive, nel settembre 2015, alla Qatar Rail \u00e8 stato riconosciuto il Guinness dei primati per \"il maggior numero di tunnel boring machines operative contemporaneamente in un unico progetto\", superando il precedente record di 19 TBM attive contemporaneamente,\nIl 12 aprile 2016, un alto funzionario della Qatar Rail ha riferito che il 37% della prima fase era stato completato, in particolare i lavori di scavo dei tunnel erano completi all'85% mentre la realizzazione delle sezioni in superficie era al 55%. Riguardo alle singole linee \u00e8 stato dichiarato che la linea rossa era completa al 37%, la linea verde al 51% e la linea oro all'80%. Il successivo 30 marzo 2016, la Qatar Rail ha annunciato il completamento dei lavori di scavo dei tunnel della linea verde, con l'arrivo della TBM alla stazione di Education City. Il 21 marzo, la Qatar Rail aveva invece celebrato il completamento dei lavori di scavo della sezione nord della linea rossa.\nIl 26 settembre 2016, con l'arrivo della TBM \"Msheireb\" nella stazione sotto l'aeroporto Hamad, capolinea meridionale della sezione sud della linea rossa, tutti lavori di scavo della prima fase sono stati completati. Con il raggiungimento di questo obiettivo, la Qatar Rail ha riferito che oltre il 50% della prima fase era ormai completo.\nCompletamento.\nL'8 maggio 2019 sono state inaugurate le prime 13 stazioni della linea Rossa (tratta Al Qassar-Al Wakra). Alcuni mesi pi\u00f9 tardi, il 21 novembre \u00e8 stata aperta tutta la linea Oro e il 10 dicembre sono state aperte tutta la linea Verde e i prolungamenti della linea Rossa verso l'Aeroporto Internazionale Hamad (nuova diramazione) e Lusail, ad eccezione della stazione Legtaifiya. Legtaifiya \u00e8 stata inaugurata il 1\u00ba settembre 2020.\nCaratteristiche tecniche.\nI sistemi tecnici per la rete sono stati forniti da un consorzio guidato dalla giapponese Mitsubishi Heavy Industries e formato da altre quattro aziende: le giapponesi Mitsubishi Corporation, Hitachi e Kinki Sharyo e la francese Thales. La Mitsubishi Heavy Industries ha fornito le porte di banchina e si \u00e8 occupata dei lavori per la ventilazione dei tunnel e per l'alimentazione dei treni, Mitsubishi Corporation e Kinki Sharyo hanno fornito i 75 convogli a tre casse e Thales si \u00e8 occupata dell'automazione mediante l'installazione del communication based train control (CBTC).\nProgetti.\nProlungamenti.\nI prolungamenti previsti per la linea rossa sono due, uno verso nord e uno verso sud. Il prolungamento verso nord comprende 8 stazioni e porter\u00e0 la linea fino ad Al Khor Nord, quello verso sud comprende invece 11 stazioni ed arriver\u00e0 fino a Mesaieed Industrial.\nPer la linea verde sono invece previsti due prolungamenti e due diramazioni: un prolungamento sar\u00e0 senza stazioni intermedie verso nord-est fino a Doha West International, l'altro avr\u00e0 12 stazioni andando da Al Mansoura ad Industrial Area South; le diramazioni saranno invece una da Hamad Hospital a Barzan Tower con 12 stazioni, e una da Al Rayyan/Al Quadeem ad Al Rayyan Center con 3 stazioni.\nInfine, per la linea oro sono previsti un prolungamento da Al Aziziyah ad Industrial Area South con 6 stazioni e una diramazione con 9 stazioni che parte da Bin Mahoud e poi si ricongiunge alla linea principale presso Industrial Area North-West.\nNuove linee.\nLinea blu.\nLa linea blu (in arabo \u0627\u0644\u062e\u0637 \u0623\u0632\u0631\u0642) della metropolitana di Doha collegher\u00e0 il centro di Doha con un percorso semicircolare, partendo da Funduq Park fino ad Aeroporto Internazionale Hamad T2. Nota anche come \u00ablinea citt\u00e0\u00bb, incrocer\u00e0 la linea verde nelle stazioni di Najma/C-Ring e The White Palace, la linea rossa nelle stazioni di Umm Ghuwailina e Doha Exhibition and Convention Centre e la linea oro nelle stazioni di Ras Bu Abboud, Salwa/C-Ring e Al Sadd. Sar\u00e0 interamente sotterranea."}
{"id": "5923992", "revid": "1543377", "url": "https://it.wikipedia.org/wiki?curid=5923992", "title": "Persistenza di lattasi", "text": "Persistenza di lattasi \u00e8 l'espressione usata per designare la continua attivit\u00e0 dell'enzima lattasi durante l'et\u00e0 adulta che garantisce agli individui la tolleranza al lattosio.\nLa sola funzione della lattasi \u00e8 la digestione del lattosio nel latte e per la maggior parte dei mammiferi l'attivit\u00e0 di questo enzima si riduce in modo drastico dopo lo svezzamento. Per alcuni popoli, la persistenza di lattasi, tuttavia, \u00e8 frutto di una evoluzione avvenuti in tempi recenti, portando l'organismo ad adattarsi al consumo di latte non umano ed ai latticini anche dopo l'infanzia.\nLa maggior parte della popolazione mondiale non mostra persistenza della lattasi in et\u00e0 adulta e, di conseguenza, diventa affetta da diversi gradi di intolleranza al lattosio.\nTuttavia, non tutti gli individui che geneticamente manifestano la non persistenza di lattasi sono intolleranti al lattosio e non tutti gli individui intolleranti al lattosio hanno l'allele della non persistenza di lattasi.\nGenetica.\nMolteplici studi indicano che la persistenza dei due fenotipi \"persistenza di lattasi\" e \"non persistenza di lattasi (ipolattasia)\" sia geneticamente programmata, e che la persistenza di lattasi non \u00e8 necessariamente condizionata dal consumo di lattosio dopo il periodo dell'allattamento.\nIl fenotipo lattasi persistente porta ad un'alta espressione dell'mRNA, cio\u00e8 un'alta attivit\u00e0 della lattasi e perci\u00f2 l'abilit\u00e0 di digerire il lattosio. Il fenotipo lattasi non persistente coinvolge una bassa espressione dell' mRNA e una bassa attivit\u00e0 della lattasi. L'enzima della lattasi \u00e8 codificato dal gene LCT.\nL'ipolattasia \u00e8 nota per essere un carattere recessivo ed ereditario a livello autosomatico. Questo significa che gli individui con fenotipo non persistente sono omozigoti e hanno ricevuto le due coppie del gene della lattasi dai propri genitori, che possono a loro volta essere omozigoti o eterozigoti.\nInoltre, solo un gene della lattasi pu\u00f2 essere lattasi persistente, perch\u00e9 la persistenza di lattasi \u00e8 dominante sull'ipolattasia. La persistenza di lattasi si comporta come un tratto dominante perch\u00e9 met\u00e0 dei livelli di lattasi sono sufficienti a mostrare una significativa digestione del lattosio. Il silenzio trascrizionale Cis-attivo del gene della lattasi \u00e8 responsabile del fenotipo dell'ipolattasia.\nAlcuni studi mostrano che solo su otto casi i genitori di un bambino con persistenza di lattasi erano entrambi ipolattasici. Nonostante la variet\u00e0 dei fattori genetici, cos\u00ec come di quelli nutrizionali, determini l'espressione della lattasi, non \u00e8 stata trovata alcuna evidenza di un'alterazione adattativa dell'espressione della lattasi in un individuo come risposta al cambiamento dei livelli di consumo del lattosio.\nDue fenotipi distinti di ipolattasia sono: Fenotipo I, caratterizzato da una ridotta sintesi del precursore LPH, e il fenotipo II,associato ad un abbondante precursore di sintesi, ma ridotta conversione della proteina nella sua forma molecolare matura. \nL'enzima della lattasi ha due siti attivi per rompere il lattosio. Il primo \u00e8 Glu1273 e il secondo \u00e8 Glu1749, che separatamente rompono il lattosio in due tipi di molecole distinte. \nDue mutazioni (polimorfismo del singolo nucleotide ed SNPS) sono state associate con l'espressione della lattasi. C-13910 (C come posizione -13910 del gene LCT) e G-22018 (G alla posizione -22018) sono collegati alla non persistenza di lattasi, mentre T-13910 e A-22018 sono collegati alla persistenza di lattasi. \nGli alleli lattasi-persistenti variano in base alla loro distribuzione geografica. \nNella popolazione europea e nei loro discendenti sono quasi interamente correlati con la presenza della mutazione del gene della lattasi \u221213,910 C/T (LCT).\nQuesto gene differisce nella distribuzione allelica Lp nelle popolazioni nell'Africa orientale, nel Medio Oriente, ed in Africa settentrionale. Tra il gruppo dell'Africa orientale e del Medio Oriente, la mutazione allelica \u221213915 T/G \u00e8 pi\u00f9 prominente come contributore alla persistenza di lattasi. Mentre nell'Africa settentrionale la variante allelica \u221214010 G/C \u00e8 la pi\u00f9 strettamente collegata all'espressione dei tratti. \nIl gene della lattasi ha un'espressione maggiore quando sono presenti T\u221213910 e A\u221222018, ma pi\u00f9 bassa espressione quando sono presenti C\u221213910 e G\u221222018. La posizione -13910 ha un promotore dell'aumento della funzione della lattasi (dato che il promotore facilita la trascrizione del gene LCT).\nT\u221213910 \u00e8 un grande accrescitore rispetto al C-13910, perci\u00f2 questa mutazione \u00e8 secondo molti la responsabile delle differenze nell'espressione della lattasi, nonostante non siano state trovate prove sufficienti a dimostrare che la persistenza di lattasi sia causata solo da C\u221213910\u2192T\u221213910. In uno studio che coinvolgeva la popolazione finlandese venne scoperto che un CT SNP a \u221214 kb degli individui persistenti alla lattasi era assente negli individui con ipolattasia.\nUn secondo SNP (G-22 kbA) concordava con il fenotipo in pochi e rari individui.\nGrazie all'allocazione di entrambi gli SNP nello stesso gene \u00e8 stato scoperto un modo genetico per poter testare l'espressione della lattasi negli individui.\nOltre agli studi svedesi, uno studio separato ha anche confermato che il CT SNP a -14 kb \u00e8 un indicatore della persistenza di lattasi ad eccezione di due individui.\nDiffusione globale.\nLa persistenza di lattasi \u00e8 dovuta alla presenza di un aplotipo composto da pi\u00f9 di 1 milione di coppie di basi nucleotidiche, incluso il gene della lattasi. La presenza di questo gene \u00e8 la causa della persistenza di lattasi. Al giorno d'oggi questo aplotipo pu\u00f2 essere trovato nell'80% degli europei e negli ascendenti europei, mentre la percentuale della popolazione lattasi persistente in Africa e nel sudest asiatico \u00e8 veramente bassa.\nLa persistenza di lattasi \u00e8 totalmente assente nei Bantu dell'Africa meridionale e nella maggioranza della popolazione cinese.\nQueste distribuzioni geografiche sono fortemente correlate con la diffusione del bestiame domestico in un periodo compreso tra i 5.000 e i 10.000 anni fa su questo aplotipo \u00e8 stato messa una severa pressione.\nQuesto periodo coincide con l'aumento della produzione di latte: dal momento che la produzione di latte ha avuto origine in Europa, gli europei sono stati esposti ad una sempre maggiore nutrizione a base di lattosio, composta da latticini come risultato della positiva selezione naturale. La nutrizione addizionale fornita dai latticini \u00e8 stata molto importante per la sopravvivenza nella recente storia europea; perci\u00f2 la fornitura di latte fresco ha portato al tratto della persistenza di lattasi.\nQuando la produzione di latte si \u00e8 diffusa in tutto il mondo; dopo la separazione delle popolazioni di derivazione europea dalle popolazioni asiatiche ed africane, e dopo la colonizzazione dell'Europa, la forte selezione positiva si \u00e8 verificata nella diffusione della persistenza di lattasi.\nVantaggi dell'evoluzione.\nL'espressione della persistenza di lattasi \u00e8 fortemente dovuta alla selezione naturale, che \u00e8 una componente della teoria dell'evoluzione secondo la quale un tratto influenza le possibilit\u00e0 di sopravvivenza degli organismi, e di conseguenza, con il passare del tempo quel tratto diventa prevalente nella popolazione.\nLa capacit\u00e0 di digerire il lattosio non \u00e8 una novit\u00e0 dell'evoluzione delle popolazioni umane. Quasi tutti i mammiferi iniziano la loro vita essendo capaci di digerire il lattosio.\nQuesto tratto si dimostra essere vantaggioso durante lo stadio infantile, perch\u00e9 il latte viene utilizzato come prima risorsa di nutrimento.\nDallo svezzamento in poi e, di conseguenza, quando altri cibi vengono integrati nella dieta, il latte non viene pi\u00f9 consumato. Come risultato l'abilit\u00e0 di digerire il lattosio non \u00e8 pi\u00f9 necessaria al fisico. \nQuesto \u00e8 evidente nell'esame del gene della lattasi nei mammiferi (\"LCT\") che decresce nella sua espressione dopo lo stadio dello svezzamento e che risulta in una diminuzione della produzione dell'enzima lattasi. \nQuando questi enzimi vengono prodotti in bassa quantit\u00e0 si ha come risultato la non persistenza di lattasi (LNP).\nL'abilit\u00e0 di digerire il latte fresco durante l'et\u00e0 adulta \u00e8 geneticamente codificata attraverso le varianti \"LCT\", che differiscono in base alla popolazione a cui l'individuo appartiene.\nGli individui che presentavano i fenotipi della persistenza di lattasi hanno riscontrato un significativo vantaggio nella nutrizione. Questo \u00e8 stato particolarmente vero nelle societ\u00e0 in cui l'addomesticamento di animali da latte e la diffusione della pastorizia sono entrati a far parte della vita di tutti i giorni. La combinazione pastorizia - geni Lp avrebbe portato agli individui il vantaggio di poter essere meno competitivi per le risorse in quanto queste potevano derivare da una fonte di cibo secondaria: il latte.\nIl latte come risorsa nutritiva era pi\u00f9 vantaggioso della carne, in quanto rinnovabile. Invece di essere animali da macello, una mucca o una capra avrebbero potuto essere una risorsa con meno dispendio di tempo e di energia. Il vantaggio competitivo conferito agli individui lattosio-tolleranti avrebbe dato vita a forti pressioni selettive per questo genotipo, specialmente in periodi di fame e carestia che avrebbero dato il via a pi\u00f9 alte frequenze di persistenza di lattasi nelle popolazioni.\nD'altra parte, le societ\u00e0 che non si sono impegnate nella pastorizia, non hanno riscontrato nessun vantaggio selettivo nella persistenza di lattasi.\nLe mutazioni che avrebbero potuto sviluppare variazioni alleliche per codificare la produzione di lattasi durante l'et\u00e0 adulta sono risultate essere delle mutazioni neutre e non hanno portato alcun beneficio significativo alla forma fisica degli individui.\nCome risultato, nessuna selezione ha perpetuato il diffondersi di queste varianti alleliche ed il genotipo e il fenotipo LP sono rimasti rari.\nPer esempio, nell'Asia orientale, le fonti storiche attestano che i Cinesi non consumavano latte mentre i nomadi, che vivevano al confine, lo consumavano. Questo riflette la distribuzione moderna dell'intolleranza al lattosio: la Cina \u00e8 zona di scarsa tolleranza del lattosio, mentre in Mongolia e nella steppa asiatica il latte e i latticini costituiscono la principale fonte di nutrizione. I nomadi, inoltre, producono una bevanda alcolica, chiamata \"airag\" o \"[kumis]\" dal latte di giumenta, anche se bisogna tenere conto del fatto che la fermentazione riduce la quantit\u00e0 di lattosio presente nella bevanda.\n\u00c8 stato provato che il consumo di lattosio porti benefici agli esseri umani adulti. Per esempio, nel 2009 il British Women's Heart and Health Study ha esaminato gli effetti sulla salute delle donne che possiedono allelli che codificano la persistenza di lattasi. In questo studio l\u2019allele C indicava la non persistenza di lattasi e l\u2019allele T designava la persistenza di lattasi ed \u00e8 risultato che le donne che erano omozigote per l'allele C erano meno sane rispetto alle donne con allele C e T e delle donne con due alleli T. Le donne che erano CC avevano riportato pi\u00f9 fratture all'anca e al polso, pi\u00f9 osteoporosi e pi\u00f9 cateratte rispetto agli altri gruppi. Inoltre queste erano in media 4-6 nbps pi\u00f9 basse delle altre donne, e pi\u00f9 magre. Fattori come i tratti metabolici, lo status socioeconomico, lo stile di vita e la fertilit\u00e0 non sono risultati essere collegati con i risultati, perci\u00f2 potrebbe essere concluso che la persistenza di lattasi abbia portato beneficio nella salute di queste donne.\nL'evidenza che la persistenza di lattasi \u00e8 stata favorita dalla selezione naturale \u00e8 stata trovata in uno studio del 2006 in cui \u00e8 stata mostrata la connessione con il disequilibrio tra gli alleli ancestrali e quelli correnti. Il punteggio rifletteva la selezione positiva della persistenza di lattasi. \u00c8 stato anche riportato che la persistenza di lattasi abbia portato una pressione selettiva pi\u00f9 forte rispetto ad ogni altro gene umano.\nStoria evolutiva.\nLa capacit\u00e0 di digerire il lattosio anche durante l'et\u00e0 adulta (la persistenza di lattasi) \u00e8 stata utile agli esseri umani solo dopo l'allevamento degli animali e l'addomesticamento delle specie animali che avrebbero provveduto a fornire una fonte consistente di latte.\nPrima della rivoluzione neolitica, per\u00f2, le popolazioni di cacciatori-raccoglitori erano fortemente intolleranti al lattosio, cos\u00ec come lo sono ancora i moderni cacciatori-raccoglitori.\nSecondo gli studi sulla genetica le vecchie mutazioni associate con la persistenza di lattasi hanno raggiunto livelli apprezzabili nella popolazione umana solo negli ultimi 10.000 anni.\nPerci\u00f2 la persistenza di lattasi \u00e8 spesso citata sia come esempio di evoluzione umana recente che come coevoluzione geno-culturale nella mutuale simbiosi tra umano ed animale iniziata con l'avvento dell'agricoltura; dal momento che la persistenza di lattasi \u00e8 un fatto genetico, mentre l'allevamento animale \u00e8 un tratto culturale.\nNelle popolazioni dell'Europa settentrionale la diffusione degli alleli lattasi persistenti \u00e8 la pi\u00f9 strettamente correlata con la selezione positiva dovuta all'aggiunta della vitamina D all'interno della dieta; mentre nelle popolazioni africane la deficienza della vitamina D non \u00e8 stato un problema e la diffusione dell'allele \u00e8 risultata essere collegata con l'aumento delle calorie e della nutrizione dalla pastorizia.\nDiversi marcatori genetici di persistenza di lattasi sono stati identificati, e questi mostrano che l'allele ha origini diverse a seconda della parte del mondo di cui si vuole trattare (il che significa che l\u2019allele \u00e8 un esempio della evoluzione convergente. Secondo una stima, la versione dell'allele pi\u00f9 comune tra gli europei \u00e8 cresciuta fino a frequenze significative circa 7500 anni fa nei Balcani e Europa centrale, un tempo e un posto che corrispondono approssimativamente all'archeologica \"Linearbandkeramik\" e \"cultura Star\u010devo\". Da qui, molto probabilmente si \u00e8 diffusa ad est fino all'India. Allo stesso modo, uno dei quattro alleli associato alla persistenza di lattasi nella popolazione africana \u00e8 probabilmente di origine europea. Gli Africani del nord possiedono questa versione dell'allele, che si \u00e8 probabilmente originata prima, nel vicino oriente, ma i primi agricoltori non avevano alti livelli di persistenza di lattasi, e, di conseguenza, non consumavano quantit\u00e0 significative di latte fresco. La persistenza di lattasi nell'Africa subsahariana quasi certamente ha diversa origine, probabilmente pi\u00f9 di una ed \u00e8 anche possibile che un'origine separata sia dovuta all'addomesticamento del cammello arabo.. Nessuna delle mutazioni finora identificate si \u00e8 mostrata essere esclusiva causa della persistenza di lattasi, ed \u00e8 possibile che ci siano molti altri alleli da scoprire.\nIl processo evolutivo che ha guidato la rapida diffusione della persistenza di lattasi in alcune popolazioni non \u00e8 conosciuto. In alcuni gruppi etnici dell'Africa orientale, la persistenza di lattasi ha seguito un andamento da trascurabile a quasi ubiqua in soli 3000 anni, suggerendo una pressione selettiva veramente forte. ma molti modelli di diffusione della persistenza di lattasi in Europa hanno seguito principalmente tendenza genetica.\nEsistono teorie concorrenti che valutano il motivo per cui l'abilit\u00e0 di digerire lattosio potrebbe selezionata per includere i benefici nutrizionali. In effetti il latte \u00e8 stato usato come risorsa d'acqua in tempi di siccit\u00e0, e il cresciuto assorbimento di calcio \u00e8 stato utile a prevenire rachitismo e osteomalacia in regioni con poca luce.\nGli autori romani hanno documentato che la popolazione dell\u2019Europa settentrionale, in particolare i Britannici e i Germanici bevevano latte crudo.\nQuesto corrisponde con le distribuzioni moderne dell'intolleranza al lattosio in Europa: le popolazioni di Regno Unito, Germania e Scandinavia hanno una grande tolleranza, mentre quelle del sud Europa, specialmente l'Italia, hanno una bassa tolleranza.\nPersistenza di lattasi in esseri non umani.\nIl malassorbimento del lattosio \u00e8 tipico dei mammiferi adulti, e la persistenza di lattasi \u00e8 un fenomeno probabilmente collegato all'interazione umana sotto forma della produzione di latte. \nLa maggior parte dei mammiferi perde l'abilit\u00e0 di digerire lattosio quando diventano grandi abbastanza da poter trovare in autonomia il nutrimento lontano dalle proprie madri. Dopo lo svezzamento, o la transizione dell'essere nutrito di latte a consumare altri tipi di cibo, l'abilit\u00e0 di produrre lattasi diminuisce naturalmente in quanto non \u00e8 pi\u00f9 necessaria. Per esempio, da quando un maialino ha dai 5 ai 18 giorni, perde il 67 percento della propria capacit\u00e0 di assorbire lattosio. Quasi tutti gli esseri umani possono normalmente digerire il lattosio tra i 5 e i 7 anni \n, mentre la maggior parte dei mammiferi smette di produrre lattasi molto prima. Il bestiame pu\u00f2 essere svezzato dal latte della propria madre tra i sei mesi e un anno Gli agnelli sono regolarmente svezzati intorno alle 16 settimane. Questi esempi suggeriscono che la persistenza di lattasi \u00e8 un fenomeno unicamente umano. \nFattori di confusione.\nEsistono alcuni esempi di fattori che possono causare l'apparizione della persistenza di lattasi nonostante l'assenza degli alleli. Alcuni individui possono non avere gli alleli per la persistenza di lattasi ma possono comunque tollerare i latticini in cui il lattosio \u00e8 gi\u00e0 rotto dai processi di fermentazione (per esempio formaggio, yogurt). Inoltre, i batteri sani del colon possono anche rompere il lattosio, permettendo il consumo del latte senza la persistenza genetica della lattasi\nDistribuzione.\nIl significato statistico di queste figure varia in grande misura a seconda del numero di persone esaminate.\nI livelli di intolleranza al lattosio aumentano anche con l'et\u00e0. All'et\u00e0 di 2-3 anni, 6 anni e tra i 9 e i 10 anni l'intolleranza al lattosio aumenta, rispettivamente: \nI cinesi ed i giapponesi tipicamente perdono tra il 20 e il 30% della propria abilit\u00e0 di digerire il lattosio tra i tre e i quattro anni dopo lo svezzamento. Alcuni studi hanno trovato che la maggior parte dei giapponesi possono consumare 200 ml (8 fl oz) di latte senza forti sintomi. Circa l'81% dei giapponesi adulti sono tolleranti al latte. \nLa scarso indice di malassorbimento del lattosio tra i Kazaki suggerisce che la persistenza al lattosio pu\u00f2 essere frequente in popolazioni dedite alla pastorizia del sudovest asiatico.\nL'allele \u221213910*T, che \u00e8 diffuso in Europa, \u00e8 stato localizzato in un aplotipo esteso di 500 kb o pi\u00f9. In Asia centrale, il polimorfismo del Lp \u00e8 lo stesso dell'Europa (-13.910C &gt; T, rs4988235; Heyeretal.,\n2011), suggerendone la diffusione genetica tra le due regioni geografiche.\n\u00c8 indicato che l'allele responsabile per la persistenza di lattosio (13.910*T) pu\u00f2 essere aumentato in Asia centrale grazie alla maggiore persistenza di lattasi tra i kazaki che hanno la pi\u00f9 bassa proporzione del pool genico \"occidentale\" dedotto dalla commistione delle analisi dai dati dei microsatelliti autosomici. Questo, a sua volta, pu\u00f2 essere anche una prova generica indiretta di un precoce addomesticamento dei cavalli per i prodotti caseari come recentemente attestato dai resti archeologici. \nTra i kazaki, tradizionalmente pastori, la persistenza di lattosio \u00e8 stimata essere tra i 25-32%, di cui solo il 40,2% hanno i sintomi e 85-92 % degli individui sono portatori dell'allele \u221213.910*T allele.\nLa frequenza degli alleli associati alla persistenza di lattasi (T-13910) erano del 10,9% negli antichi gruppi di ungheresi, 35,9% al giorno d'oggi e 40% tra gli ungheresi Sekler della Transilvania, rispettivamente.\nIl 10% della popolazione dell'Europa settentrionale che sviluppa l'intolleranza al lattosio, mostra un processo graduale che si \u00e8 diffuso all'incirca nell'arco di 20 anni."}
{"id": "5923994", "revid": "767487", "url": "https://it.wikipedia.org/wiki?curid=5923994", "title": "The Fickle Spaniard", "text": "The Fickle Spaniard \u00e8 un cortometraggio muto del 1912 diretto da Dell Henderson e da Mack Sennett.\nTrama.\nIl volubile spagnolo (The fickle Spaniard), con tanto di chitarra e baffi, giura eterno amore a Marcelle. Poi fa lo stesso con un'altra damigella, e ha la malaccortezza di farlo di fronte alla finestra di Marcelle, che lo vede, e, furiosa, lo insegue munita di rasoio (stava facendo la barba a suo pap\u00e0) fino a che lo spagnolo non si barrica in casa, alla porta della quale Marcelle affigge un messaggio intimidatorio.\nMarcelle \u00e8 cos\u00ec esperta nell'uso del rasoio, che Jos\u00e9, il locale barbiere, chiede il suo aiuto, ed ella si reca nella sua bottega ed inizia a servire i clienti.\nLo spagnolo, quando le acque si sono chetate, esce di casa, legge il messaggio, e decide che la prima cosa da fare per trarsi d'impaccio \u00e8 modificarsi un po' i connotati. Si reca quindi dal barbiere, deciso a farsi tagliare i baffi: ma qui incontra appunto Marcelle, che, minacciandolo col rasoio, lo costringe a tenere fede alla sua (prima) promessa. Viene quindi chiamato urgentemente un prete per celebrare il matrimonio seduta stante.\nProduzione.\n\"The Fickle Spaniard\", che venne girato in California, fu prodotto dalla Biograph Company.\nIl film (contrassegnato dal n\u00b0 31 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nDistribuzione.\nDistribuito dalla General Film Company, il film - un cortometraggio di otto minuti - usc\u00ec nelle sale cinematografiche USA il 2 maggio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Biograph, la commedia \"The Leading Man\".\nCopie della pellicola si trovano, fra l'altro, presso la Biblioteca del Congresso (USA), il MoMA di New York, e la Cineteca del Friuli.\nEdizione in DVD: \"Mack Sennett Bioghraphs Vol 1\" a cura della \"Traditions Alive\" (2011)"}
{"id": "5923995", "revid": "633110", "url": "https://it.wikipedia.org/wiki?curid=5923995", "title": "Henry L. Stimson", "text": ""}
{"id": "5923998", "revid": "599013", "url": "https://it.wikipedia.org/wiki?curid=5923998", "title": "Linea Rossa (metropolitana di Doha)", "text": "La linea Rossa (in arabo \u0627\u0644\u062e\u0637 \u0627\u0644\u0623\u062d\u0645\u0631, \"al-kha\u1e6d al-'\u0101\u1e25mar\", IPA: ) \u00e8 una linea della metropolitana di Doha che collega la citt\u00e0 da nord, con capolinea Lusail, a sud, dividendosi poi in due diramazioni, una verso sud-est con capolinea l'Aeroporto Internazionale Hamad e l'altra verso sud con capolinea Al Wakrah.\n\u00c8 conosciuta anche come \"linea costiera\" (in arabo \u0627\u0644\u062e\u0637 \u0627\u0644\u0634\u0627\u0637\u0626, \"al-kha\u1e6d al-sh\u0101\u1e6d\u00e1\u02bc\", IPA: ) poich\u00e9 il suo percorso si sviluppa per lunghi tratti lungo la linea di costa del golfo Persico.\nStoria.\nL'8 maggio 2019 \u00e8 stata inaugurata la prima tratta della linea, compresa tra Al Qassar e Al Wakrah e composta da 13 stazioni. Il 10 dicembre 2019 sono state aperte la diramazione per l'Aeroporto Internazionale Hamad e il prolungamento verso nord fino a Lusail, esclusa la stazione di Legtaifiya. Legtaifiya \u00e8 stata inaugurata il 1\u00ba settembre 2020.\nStazioni.\nLa linea ha una lunghezza di 40\u00a0km e possiede 18 stazioni."}
{"id": "5924012", "revid": "599013", "url": "https://it.wikipedia.org/wiki?curid=5924012", "title": "Linea Verde (metropolitana di Doha)", "text": "La linea Verde (in arabo \u0627\u0644\u062e\u0637 \u0627\u0644\u0623\u062e\u0636\u0631, \"al-kha\u1e6d al-\u2018\u0101kh\u1e0dar\", IPA: ) \u00e8 una linea della metropolitana di Doha che collega il centro della citt\u00e0 di Doha, con capolinea presso Al Mansoura, alla zona nord-ovest, con capolinea presso Al Riffa, nella municipalit\u00e0 di Ar Rayyan.\n\u00c8 conosciuta anche come \"linea dell'istruzione\" (in arabo \u0627\u0644\u062e\u0637 \u0627\u0644\u062a\u0639\u0644\u064a\u0645\u064a\u0629, \"al-kha\u1e6d al-t'al\u012bm\u012ba\", IPA: ) poich\u00e9 serve il complesso accademico Education City con un'omonima stazione sotterranea.\nStoria.\nLe prime poste per una serie di linee metropolitane a servizio della citt\u00e0 di Doha furono elaborate nel 2007, nell'ambito della candidatura per i giochi olimpici del 2016. Nel 2009, con la creazione della Qatar Rail, venne presentato un progetto ufficiale composto da quattro linee, inclusa la linea verde, la cui costruzione sarebbe stata divisa in due fasi.\nNel giugno 2013 un consorzio composto dalle aziende Porr, Saudi Binladin e HBK Contracting Company si \u00e8 aggiudicato l'appalto per la prima fase della linea, escluse le stazioni di Education City e Msheireb assegnate invece al consorzio composto da Samsung C&amp;T, Obrascon Huarte Lain e Qatar Building Company. Nel settembre del 2014 sono iniziati i lavori di scavo dei tunnel mediante l'uso di sei tunnel boring machine (TBM).\nIl 12 aprile 2016 un alto funzionario della Qatar Rail ha dichiarato che la linea era pronta al 55%, con la sezione in superficie completa al 48%. Il successivo 30 marzo 2016 la Qatar Rail ha celebrato la fine dei lavori di scavo dei tunnel, con l'arrivo della TBM presso la stazione di Education City. In tale occasione, l'amministratore delegato di Qatar Rail Saad Al Muhannadi si \u00e8 detto lieto di aver raggiunto questo traguardo prima del previsto.\nLa prima fase della linea \u00e8 stata aperta al pubblico il 10 dicembre 2019.\nStazioni.\nLa linea ha una lunghezza di 22\u00a0km e possiede 11 stazioni, delle quali due fungono da interscambio con le altre linee della rete. La maggior parte della linea \u00e8 sotterranea, fatti eccezione gli ultimi due chilometri e la stazione capolinea di Al Riffa.\nProgetti.\nLa fase due della linea comprende due prolungamenti e due nuove diramazioni. Il primo prolungamento, senza stazioni intermedie, va da Al Riffa a Doha West International, dove ci sar\u00e0 l'interscambio con la futura rete ferroviaria del Qatar, mentre il secondo va da Al Mansoura a Industrial Area South e possiede 12 stazioni. Per quanto riguarda invece le diramazioni, una partir\u00e0 dalla stazione di Hamad Hospital ed arriver\u00e0 fino a Barzan Tower con in totale 12 stazioni, un'altra invece inizier\u00e0 presso Al Rayyan/Al Quadeem per poi terminare ad Al Rayyan Center con in totale 3 stazioni."}
{"id": "5924015", "revid": "599013", "url": "https://it.wikipedia.org/wiki?curid=5924015", "title": "Linea Oro (metropolitana di Doha)", "text": "La linea oro (in arabo \u0627\u0644\u062e\u0637 \u0627\u0644\u0630\u0647\u0628\u064a) \u00e8 una linea della metropolitana di Doha che collega la citt\u00e0 da sud-ovest, con capolinea Al Aziziyah (nella municipalit\u00e0 di Ar Rayyan) a est, con capolinea presso Ras Bu Abboud (nella citt\u00e0 di Doha).\nStoria.\nNell'aprile 2014 il consorzio guidato dall'azienda greca Ellaktor e composto anche da Yapi Merkezi, STFA, Larsen &amp; Toubro e Al Jaber Engineering si aggiudic\u00f2 l'appalto per la prima fase della linea, esclusa la stazione di Msheireb assegnata invece al consorzio composto da Samsung C&amp;T, Obrascon Huarte Lain e Qatar Building Company.\nLa prima fase della linea \u00e8 stata aperta al pubblico il 21 novembre 2019.\nStazioni.\nLa linea ha una lunghezza di 14\u00a0km e possiede 11 stazioni."}
{"id": "5924018", "revid": "767487", "url": "https://it.wikipedia.org/wiki?curid=5924018", "title": "The Old Actor", "text": "The Old Actor \u00e8 un cortometraggio muto del 1912 diretto da D.W. Griffith.\nTrama.\nUn attore anziano viene licenziato per essere sostituito con un collega pi\u00f9 giovane. L'uomo, disperato, tornando verso casa pensa con angoscia alla famiglia che lo aspetta. Decide cos\u00ec di chiedere la carit\u00e0, come un mendicante. Il ragazzo di sua figlia, non riconoscendolo, gli d\u00e0 una moneta da cinque dollari, pensando di avergli dato solo qualche soldo. Il giovane, insieme alla fidanzata e a un poliziotto, lo insegue per recuperare il denaro: quando viene raggiunto, la figlia, sconvolta, riconosce nell'accattone suo padre. Il vecchio, allora, viene perdonato da tutti. Nel frattempo, per\u00f2, gli vengono a dire che il sostituto \u00e8 stato licenziato e che lui pu\u00f2 riprendere il suo lavoro in teatro.\nProduzione.\nIl film fu prodotto dalla Biograph Company. Venne girato nella California del sud nel febbraio 1912.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 6 maggio 1912. Venne distribuito anche nel Regno Unito, attraverso la Moving Pictures Sales Agency, il 4 luglio 1912.\nL'8 aprile 2008, \u00e8 stato presentato a Londra nell'ambito del London Lesbian and Gay Film Festival.\nCopie della pellicola si trovano conservate negli archivi della Library of Congress, in quelli del National Film Archive of the British Film Institute e nella collezione del Mary Pickford Institute for Film Education."}
{"id": "5924023", "revid": "287204", "url": "https://it.wikipedia.org/wiki?curid=5924023", "title": "Dove sono i Pirenei?", "text": "Dove sono i Pirenei? \u00e8 stato un rotocalco televisivo italiano andato in onda su Rai 3 per due stagioni, dal 21 marzo 1994 al 1995, nella fascia del mezzogiorno, con la conduzione affidata a Rosanna Cancellieri e Francesco Bortolini. Andava in onda dal luned\u00ec al venerd\u00ec, dalle 12.30 alle 14, dando cos\u00ec la linea ai telegiornali regionali.\nIl titolo \u00e8 una citazione del brano \"La classe degli asini\", di Natalino Otto.\nIl programma.\nSi trattava della prima trasmissione prodotta da Rai 3 per la fascia del mezzogiorno, in precedenza occupata da rubriche e programmi curati dal Dipartimento Scuola Educazione. Ad inaugurare il programma fu chiamata Raffaella Carr\u00e0, in collegamento dalla Spagna, che pochi anni prima aveva inaugurato le trasmissioni della TV di Stato nella fascia dell'ora di pranzo. Prima ospite della prima puntata \u00e8 stata Natalia Aspesi.\nIl programma era un talk show prodotto sotto forma di rotocalco televisivo, condotto da uno dei volti pi\u00f9 noti della testata di rete del periodo, Rosanna Cancellieri, in forza al TG3 dal 1985, affiancata da Francesco Bortolini. La Cancellieri era anche autrice del format insieme a Enrico Vaime (che abbandon\u00f2 la produzione dopo poco tempo), Paolo Limiti e Marco Fini.\nVeniva trasmesso in diretta dagli studi RAI di Milano, i temi spaziavano dall'attualit\u00e0 al costume, senza tralasciare tematiche pi\u00f9 semplici come la musica, i giochi e i sentimenti. Protagonisti di ogni puntata erano ospiti, VIP e non, che raccontavano ai conduttori le loro esperienze; il pubblico in studio aveva la possibilit\u00e0 di esprimere il proprio parere sui temi trattati.\nIl format \u00e8 andato in onda anche nella stagione televisiva 1994-1995."}
{"id": "5924045", "revid": "962319", "url": "https://it.wikipedia.org/wiki?curid=5924045", "title": "Al Mansoura", "text": "Al Mansoura (in arabo \u0627\u0644\u0645\u0646\u0635\u0648\u0631\u0629) \u00e8 una stazione della metropolitana di Doha, capolinea meridionale della linea Verde.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat e dalla rete autobus \"metrolink\"."}
{"id": "5924047", "revid": "962319", "url": "https://it.wikipedia.org/wiki?curid=5924047", "title": "Al Riffa", "text": "Al Riffa (in arabo \u0627\u0644\u0631\u0641\u0627\u0639) \u00e8 una stazione della metropolitana di Doha, capolinea settentrionale della linea Verde.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat."}
{"id": "5924051", "revid": "113603287", "url": "https://it.wikipedia.org/wiki?curid=5924051", "title": "Anna da dimenticare", "text": "Anna da dimenticare \u00e8 un album del complesso musicale italiano I Nuovi Angeli, pubblicato dall'etichetta discografica Polydor nel 1974.\nIl disco contiene 10 brani, 6 dei quali portano tra le firme quella di Andrea Lo Vecchio e 5 vedono il contributo di Roberto Vecchioni.\nSono presenti i brani contenuti nel singolo \"Anna da dimenticare/Il cuscino bianco\", uscito l'anno prima."}
{"id": "5924064", "revid": "962319", "url": "https://it.wikipedia.org/wiki?curid=5924064", "title": "Ras Bu Abboud", "text": "Ras Bu Abboud (in arabo \u0631\u0627\u0633 \u0628\u0648 \u0639\u0628\u0648\u062f) \u00e8 una stazione della metropolitana di Doha, capolinea orientale della linea Oro.\nStoria.\nLa stazione \u00e8 stata aperta al pubblico il 21 novembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat e dalla rete autobus \"metrolink\"."}
{"id": "5924066", "revid": "962319", "url": "https://it.wikipedia.org/wiki?curid=5924066", "title": "Al Aziziyah", "text": "Al Aziziyah (in arabo \u0627\u0644\u0639\u0632\u064a\u0632\u064a\u0629) \u00e8 una stazione della metropolitana di Doha, capolinea occidentale della linea Oro.\nStoria.\nLa stazione \u00e8 stata aperta al pubblico il 21 novembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat e dalla rete autobus \"metrolink\"."}
{"id": "5924068", "revid": "1543377", "url": "https://it.wikipedia.org/wiki?curid=5924068", "title": "Sunay Erdem", "text": "Biografia.\nArchitetto del paesaggio fonda con il fratello G\u00fcnay Erdem nel 1998 la Erdem Architects.\nErdem ha utilizzato dal 1992 un metodo di schizzi a mano libera e con questo ha prodotto pi\u00f9 di 700 prospettive architettoniche. Un suo schizzo colorato all'acqua in tecnica mista, ha vinto il primo premio del concorso \"Sketch Showdown\" nel 2013, organizzato dal \"Philadelphia Center for Architecture\".\nErdem, nato nel 1971 in Bulgaria, \u00e8 emigrato nel 1989 in Turchia. Nel 1995 ha conseguito una laurea in architettura del paesaggio presso l'Universit\u00e0 di Ankara; nel 1998 fonda con il fratello G\u00fcnay uno studio di architettura. Ha aperto delle filiali ad Ankara, Istanbul e New York.\nPremi.\nErdem ha sviluppato progetti di arredo urbano in pi\u00f9 di 40 paesi diversi; inoltre ha anche vinto il premio Nazionale turco di Architettura per il Paesaggio Awards nel 2009, 2010 e nel 2013 conferiti dalla Camera di Architettura del Paesaggio in Turchia."}
{"id": "5924069", "revid": "124123", "url": "https://it.wikipedia.org/wiki?curid=5924069", "title": "Martin-Pierre Gauthier", "text": "Allievo di Charles Percier, ottenne il Prix de Rome nel 1810 con un progetto per una Borsa per una citt\u00e0 marittima (\"Bourse pour une ville marittime\").\nAl suo ritorno a Parigi divenne architetto degli ospizi parigini e del Louvre di Napoleone. Insegn\u00f2 all'\u00c9cole polytechnique; fu membro dell'Acad\u00e9mie des Beaux-Artes dal 1842 e fu decorato con la Legion d'Honneur nel 1844.\nGauthier progett\u00f2 e costru\u00ec a Parigi, oltre a Troyes, la sua citt\u00e0 natale. \nA Troyes fu protagonista di una vicenda giudiziaria che gli fu fatale: fu incaricato del progetto dell'Ospizio di San Nicola, a seguito di precedenti incarichi svolti con successo; successivamente l'impresa fu coinvolta in uno scandalo giudiziario relativo a frodi e l'architetto, pur non avendo l'incarico di direzione dei lavori, fu condannato al pagamento di 200.000 franchi; essendo insolvente fu incarcerato a Clichy. Sebbene Napoleone III promise di estinguere il debito, l'architetto non benefici\u00f2 della grazia in quanto mor\u00ec in carcere, all'et\u00e0 di 65 anni.\n\"Les plus beaux \u00e9difices de la ville de G\u00eanes\u2026\".\nIl Gauthier \u00e8 noto in Italia per aver pubblicato il pi\u00f9 ampio \"corpus\" di disegni, costituito da piante, prospetti e prospettive, su Genova.\nLe tavole furono pubblicate nei due seguenti volumi a stampa, di grandi dimensioni, che furono edite in tempi diversi:\nIl primo volume contiene 107 litografie (101 numerate pi\u00f9 6 tavole non numerate), il secondo volume contiene 71 litografie, in totale il \"corpus\" conta quindi 178 incisioni. Alcune di queste tavole sono state pubblicate ripetutamente su vari testi, altre rimangono non pi\u00f9 riedite."}
{"id": "5924070", "revid": "962319", "url": "https://it.wikipedia.org/wiki?curid=5924070", "title": "Msheireb", "text": "Msheireb (in arabo \u0645\u0634\u064a\u0631\u0628) \u00e8 una stazione della metropolitana di Doha posta all'incrocio tra le linee Oro, Rossa e Verde.\nStoria.\nLa stazione \u00e8 stata inaugurata l'8 maggio 2019, come parte della la prima tratta della linea Rossa. Il 21 novembre 2019 \u00e8 stata aperta al pubblico la stazione della linea Oro. Dal 10 dicembre 2019 \u00e8 servita anche dalla linea Verde.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat."}
{"id": "5924072", "revid": "212348", "url": "https://it.wikipedia.org/wiki?curid=5924072", "title": "Harris Wofford", "text": " \u00c8 stato senatore della Pennsylvania dal 1991 al 1995 e ha ricoperto ruoli di rilievo all'interno del Partito Democratico.\nInfanzia.\nWofford \u00e8 nato nel 1926 a New York, figlio di Estelle Allison (Gardner) e Harris Llewellyn Wofford. Nacque in una ricca famiglia del sud. All'et\u00e0 di 11 anni accompagn\u00f2 la nonna vedova in un giro del mondo durato sei mesi. Trascorse la vigilia di Natale a Betlemme, visit\u00f2 Shanghai poco dopo che l'assedio da parte dell'eserico imperiale giapponese, trascorso del tempo in India, dove rimase affascinato da Gandhi e visit\u00f2 Roma, in cui assist\u00e9 ad una parata fascista.\nHa servito presso l'United States Army Air Forces durante la seconda guerra mondiale e nel 1948 si \u00e8 laureato all'Universit\u00e0 di Chicago. Dopo otto mesi in India grazie ad una borsa di studio, condusse uno studio su Gandhi recentemente assassinato, dopodich\u00e9 torn\u00f2 in America con sua moglie Clare. Successivamente si iscrisse alla Howard Law School, primo studente maschio bianco a farlo. Dopo due anni, concluse l'ultimo anno dei suoi studi a Yale Law School, dove ottenne la sua seconda laurea in legge nel giugno 1954. Inizi\u00f2 la sua carriera nel pubblico servizio come assistente legale per il reverendo Theodore M. Hesburgh alla Commissione degli Stati Uniti sui diritti civili dal 1957 al 1959. Nel 1959, divent\u00f2 professore di diritto all'Universit\u00e0 di Notre Dame. Fu uno dei primi sostenitori del movimento per i diritti civili nel Sud nel 1950, accompagnando l'attivista indiano Ram Manohar Lohia in un viaggio nel sud nel 1951.\nWofford ha abbandonato la confessione episcopale, e si \u00e8 convertito al cattolicesimo negli anni '80.\nAmministrazione Kennedy.\nWofford incontr\u00f2 per la prima volta John F. Kennedy nel 1947 ad una festa a casa di Clare Boothe Luce. La carriera politica di Wofford ebbe inizio nel 1960, quando Kennedy gli chiese di unirsi alla sua campagna presidenziale. Nel 1961, Kennedy lo nomin\u00f2 assistente speciale del Presidente per i diritti civili. Wofford raccolse in un libro, \"Of Kennedys and Kings: Making Sense of the Sixties\", l'esperienza alla Casa Bianca.\nCarriera accademica.\nNel 1966, Wofford lasci\u00f2 la politica per diventare presidente della State University of New York at Old Westbury. Alla Convention democratica del 1968 a Chicago, Wofford fu arrestato a causa della protesta contro la brutalit\u00e0 della polizia. Nel 1970, divent\u00f2 presidente del Bryn Mawr College in Pennsylvania, mantenendo l'incarico fino al 1978.\nCarriera politica.\nIn Pennsylvania.\nDopo essere stato per sette anni avvocato a Filadelfia, Wofford \u00e8 stato Presidente del Partito Democratico della Pennsylvania da giugno a dicembre 1986. Nel marzo 1987 \u00e8 nominato dal governatore della Pennsylvania Robert P. Casey come Segretario per il Lavoro e l'Industria.\nElezione speciale del Senato del 1991.\nIl 4 aprile 1991 il senatore anziano della Pennsylvania, H. John Heinz III, mor\u00ec in un incidente aereo, lasciando vacante il suo seggio al Senato. Per legge, il governatore della Pennsylvania doveva nominare un sostituto fino a un'elezione speciale. Dopo aver considerato diversi candidati potenziali, tra cui Lee Iacocca, che declin\u00f2 l'invito, il governatore Casey nomin\u00f2 Wofford il 9 maggio 1991.\nNell'elezione speciale, tenutasi nel novembre 1991, Wofford affront\u00f2 Dick Thornburgh, ex governatore della Pennsylvania ed ex procuratore generale degli Stati Uniti d'America sotto i presidenti Ronald Reagan e George H. W. Bush. I candidati per questa elezione speciale furono scelti dai comitati dei partiti perch\u00e9 non ci fu tempo per lo svolgimento delle primarie. Nonostante non partisse favorito, Wofford vinse con un distacco di dieci punti percentuali.\nElezione del Senato del 1994.\nNel 1994 fu sconfitto alle elezioni per il Senato dal congressista repubblicano Rick Santorum.\nCarriera seguente.\nDal 1995 al 2001, Wofford ha lavorato come amministratore delegato della Corporation for National and Community Service.\nNel 2005, ha incontrato Barack Obama e ne \u00e8 diventato amico. Il 4 gennaio 2007 Wofford era presente per il giuramento del senatore Bob Casey, Jr., che sconfisse Santorum nell'elezione come senatore.\nVita privata.\nNel 1948 Wofford ha sposato Clare Lindgren con la quale ha avuto tre figli. \u00c8 rimasto vedovo nel 1996. Nel 2016, si \u00e8 risposato con Matthew Charlton, suo compagno di vita da quindici anni."}
{"id": "5924073", "revid": "22475", "url": "https://it.wikipedia.org/wiki?curid=5924073", "title": "Ancient Domains of Mystery", "text": "Ancient Domains of Mystery (ADOM) \u00e8 un videogioco roguelike creato da Thomas Biskup. Originariamente pubblicato per Linux nel 1994, il videogioco \u00e8 sviluppato in C e ha ricevuto aggiornamenti fino al novembre 2002, venendo convertito per diversi altri sistemi.\nClassico roguelike paragonato ad \"Angband\" e \"NetHack\", \u00e8 distribuito come freeware. Al contrario dei videogiochi open source precedentemente citati, Biskup ha deciso di non pubblicare il codice sorgente per impedire la creazione di fork.\nNel novembre 2015, in seguito a una campagna di crowdfunding su Indiegogo, \u00e8 stata distribuita su Steam una versione \"Deluxe\" a pagamento del gioco per Microsoft Windows, macOS e Linux.\nDel videogioco esiste un seguito denominato \"ADOM II\", anche noto come \"JADE\" (acronimo per \"Java-based Ancient Domains Engine\")."}
{"id": "5924074", "revid": "962319", "url": "https://it.wikipedia.org/wiki?curid=5924074", "title": "Al Bidda", "text": "Al Bidda (in arabo \u0627\u0644\u0628\u062f\u0639) \u00e8 una stazione della metropolitana di Doha posta sulle linee Rossa e Verde.\nStoria.\nLa stazione \u00e8 stata inaugurata l'8 maggio 2019, come parte della la prima tratta della linea Rossa. Dal 10 dicembre 2019 \u00e8 servita anche dalla linea Verde.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat."}
{"id": "5924076", "revid": "22475", "url": "https://it.wikipedia.org/wiki?curid=5924076", "title": "ADOM", "text": ""}
{"id": "5924078", "revid": "767487", "url": "https://it.wikipedia.org/wiki?curid=5924078", "title": "A Lodging for the Night", "text": "A Lodging for the Night \u00e8 un cortometraggio muto del 1912 diretto da D.W. Griffith su una sceneggiatura di George Hennessy.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 9 maggio 1912. La Moving Pictures Sales Agency lo distribu\u00ec nel Regno Unito il 7 luglio 1912.\nCopie della pellicola sono conservate negli archivi del Mary Pickford Institute for Film Education e in quelli della Library of Congress."}
{"id": "5924080", "revid": "962319", "url": "https://it.wikipedia.org/wiki?curid=5924080", "title": "Education City (metropolitana di Doha)", "text": "Education City (in arabo \u0627\u0644\u0645\u062f\u064a\u0646\u0629 \u0627\u0644\u062a\u0639\u0644\u064a\u0645\u064a\u0629) \u00e8 una stazione della linea Verde della metropolitana di Doha, situata nei pressi dell'omonimo complesso universitario.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus \"metrolink\"."}
{"id": "5924095", "revid": "62004", "url": "https://it.wikipedia.org/wiki?curid=5924095", "title": "Paul Haghedooren", "text": "Professionista dal 1982 al 1995, fu campione nazionale nella prova in linea nel 1985 battendo Claude Criquielion e Rudy Dhaenens. Fu terzo alla Freccia Vallone del 1984 e consegu\u00ec podi in alcune semi-classiche belghe fra cui Freccia del Brabante (secondo nel 1992, terzo nel 1984), Binche-Tournai-Binche (secondo nel 1987, terzo nel 1992 e 1993) e Grand Prix d'Isbergues (terzo nel 1993).\nCarriera.\nSi mise in mostra sin da dilettante raccogliendo diverse affermazioni e concludendo al terzo posto il Giro della Valle d'Aosta.\nAppena passato professionista raccolse raggiunse alcuni fra i risultati pi\u00f9 significativi della sua carriera salendo sul podio alla Freccia Vallone al Grand Prix de Fourmies ed al Deutschland Rundfahrt. L'anno successivo chiuse al sesto posto il Giro delle Fiandre e settimo alla Patigi-Nizza, prese parte al suo primo Tour de France e venne convocato per i campionati del mondo 1983 che per\u00f2 non concluse.\nColse le prime affermazioni da professionista nel 1985: i campionati nazionali in linea ed il Grand Prix Pino Cerami. Venne nuovamente convoato nella Nazionale belga per i campionati del mondo, riuscendo questa volta a concludere la manifestazione.\nNegli successivi prese parte alle pi\u00f9 importanti corse in linea del panorama mondiale, oltre che al Tour de France e alla Vuelta a Epsa\u00f1a. Nel 1988 durante il Tour du Limousin gli venne riscontrato un aumento di testosterone, ma non gli vennero comminate sanzioni perch\u00e9 ritenuto naturale. La sua morte, avvenuta tre anni dopo la fine della attivit\u00e0 professionistica per un attacco di cuore, fece tuttavia sospettare che fosse legata all'uso di sostanze dopanti assunte nel corso della sua carriera."}
{"id": "5924109", "revid": "104458", "url": "https://it.wikipedia.org/wiki?curid=5924109", "title": "Sattl\u00f6dt", "text": ""}
{"id": "5924110", "revid": "104458", "url": "https://it.wikipedia.org/wiki?curid=5924110", "title": "Sattlodt", "text": ""}
{"id": "5924112", "revid": "104458", "url": "https://it.wikipedia.org/wiki?curid=5924112", "title": "Sattloedt", "text": ""}
{"id": "5924113", "revid": "1248739", "url": "https://it.wikipedia.org/wiki?curid=5924113", "title": "Ring Off", "text": ""}
{"id": "5924122", "revid": "478814", "url": "https://it.wikipedia.org/wiki?curid=5924122", "title": "Linea oro", "text": ""}
{"id": "5924123", "revid": "73843", "url": "https://it.wikipedia.org/wiki?curid=5924123", "title": "Linea Oro", "text": ""}
{"id": "5924125", "revid": "104458", "url": "https://it.wikipedia.org/wiki?curid=5924125", "title": "Steinerkirchen", "text": ""}
{"id": "5924127", "revid": "767487", "url": "https://it.wikipedia.org/wiki?curid=5924127", "title": "Antonio Marku", "text": "Carriera.\nClub.\nIl 31 gennaio 2014 viene acquistato dal e firma un contratto triennale con scadenza il 31 dicembre 2017.\nStatistiche.\nPresenze e reti nei club.\n\"Statistiche aggiornate al 23 maggio 2019.\""}
{"id": "5924130", "revid": "729019", "url": "https://it.wikipedia.org/wiki?curid=5924130", "title": "Battaglia di Guinegatte (1479)", "text": "La battaglia di Guinegatte fu una battaglia combattuta il 7 agosto 1479 tra l'esercito congiunto di Sacro Romano Impero e Ducato di Borgogna, guidato dall'arciduca Massimiliano d'Asburgo, e l'esercito francese guidato da Philippe de Cr\u00e8vec\u0153ur d'Esquerdes, durante la guerra di successione borgognona. La vittoria dell'arciduca, che sarebbe di l\u00ec a poco divenuto Re dei Romani e poi Imperatore del Sacro Romano Impero, segn\u00f2 la fine del tentativo di Luigi XI di impossessarsi dei domini ereditari della Casa di Borgogna.\nDal punto di vista militare, la battaglia \u00e8 notevole per essere stata la prima combattuta da formazioni inquadrate in battaglioni quadrati di picchieri addestrati all'uso svizzero, ma senza l'impiego di mercenari svizzeri."}
{"id": "5924138", "revid": "1543377", "url": "https://it.wikipedia.org/wiki?curid=5924138", "title": "Giulio De Iuliis", "text": " \u00c8 stato sindaco di Rieti per due mandati consecutivi, dal 1961 al 1970. Per la sua determinazione ed il suo decisionismo era soprannominato \"il sindaco-podest\u00e0\".\nBiografia.\nFu a capo della prima giunta comunale di centro-sinistra e fu fautore di un'intesa con la Democrazia Cristiana. Allacci\u00f2 stretti rapporti in particolare con il leader democristiano Franco Maria Malfatti.\nDurante il suo lungo incarico, che coincise con un periodo di grande espansione edilizia della citt\u00e0 con la nascita dei quartieri \"Citt\u00e0 Giardino\" (ad ovest) e \"Micioccoli\" (a nord) si adoper\u00f2 per dotarli dei servizi essenziali, costruendo il secondo ponte sul Velino dell'area urbana (ponte Giovanni XXIII) ed il palazzetto dello sport di piazzale Leoni. Inoltre venne inaugurato il nucleo industriale di Rieti-Cittaducale, che dava inizio alla seconda fase dell'industrializzazione di Rieti (dopo quella legata a Zuccherificio e Supertessile) e intercettava i fondi statali della Cassa del Mezzogiorno che interessavano il vicino comune di Cittaducale. Al suo lavoro si deve l'approvazione del piano regolatore generale del 1972.\nLa sua giunta attu\u00f2 i controversi interventi di riqualificazione della zona di Porta D'Arci, deliberati nel 1953 dalla giunta di Lionello Matteucci e volti a facilitare il traffico automobilistico: nel 1961 il comune acquist\u00f2 la chiesa sconsacrata di Santa Maria del Suffragio per poi demolirla nel 1964; le mura medievali circostanti secondo il progetto originario dovevano essere abbattute del tutto, ma in seguito all'opposizione della Soprintendenza furono mantenute aprendovi per\u00f2 tre fornici dover far scorrere il traffico.\n\u00c8 seppellito ad Acuto, in provincia di Frosinone. A lui \u00e8 dedicato il viale a quattro corsie che fa da dorsale al quartiere Micioccoli, uno dei pi\u00f9 importanti viali della citt\u00e0."}
{"id": "5924139", "revid": "266224", "url": "https://it.wikipedia.org/wiki?curid=5924139", "title": "Giulio De Juliis", "text": ""}
{"id": "5924140", "revid": "266224", "url": "https://it.wikipedia.org/wiki?curid=5924140", "title": "Giulio de Juliis", "text": ""}
{"id": "5924147", "revid": "1428919", "url": "https://it.wikipedia.org/wiki?curid=5924147", "title": "Tom Dixon", "text": "Dichiaratamente autodidatta, raggiunse la fama negli anni '90 disegnando per Cappellini ed altri marchi italiani. Nel 1998 divenne responsabile per il design ed in seguito direttore creativo per Habitat, una delle pi\u00f9 importanti aziende britanniche di arredamento. Nel 2002 fond\u00f2 lui stesso un'azienda che porta il suo nome, specializzata nel settore dell'illuminazione.\n\u00c8 stato insignito dell'Ordine dell'Impero Britannico nel 2001.\nBiografia.\nNato in Tunisia da padre inglese e da madre franco-lettone, si trasfer\u00ec in Inghilterra all'et\u00e0 di quattro anni. Frequent\u00f2 brevemente una scuola d'arte, abbandonata dopo pochi mesi. Cominci\u00f2 quindi a svolgere varie attivit\u00e0, tra cui il promoter di locali notturni, il colorista di cartoni animati ed il bassista in una band punk rock chiamata \"\"Funkapolitan\". Dopo un incidente motociclistico impar\u00f2 a saldare per riparare la sua moto e, appassionatosi alla tecnica, tra il 1983 ed il 1985 la utilizz\u00f2 per riciclare rottami industriali trasformandoli in mobili.\nNel 1985 fu tra i fondatori del gruppo \"Creative Salvage\", assieme ad altri giovani designer fra cui Nick Jones, che suonava nella sua stessa band. Al tempo l'attivit\u00e0 era da lui intesa soltanto come una maniera di procurarsi i soldi per realizzare nuovi lavori, senza la prospettiva di diventare un designer professionista. Lo stesso anno arriv\u00f2 la prima commissione di una certa importanza, il progetto per gli interni del negozio di cioccolato \"Rococo Chocolates\", in collaborazione con l'amico Andr\u00e9 Dubreuil. Il suo primo incontro con il design \"istituzionale\" fu per\u00f2 in uno show tenuto nel negozio di Ron Arad, di pochi anni pi\u00f9 anziano ma a lui vicino per stile e sensibilit\u00e0 artistica.\nNel 1989 fond\u00f2 lo studio Space a Londra, laboratorio di design e vetrina per le creazioni sue e di altri giovani designer, e pochi anni dopo raggiunse fama mondiale con la \"S-Chair\" per Cappellini, ora esposta nella collezione permanente del Museum of Modern Art di New York. Altri pezzi di successo creati per Cappellini furono la chaise longue \"Bird\" e la sedia \"Pylon Chair\". La sua ricerca prosegu\u00ec nel campo dei materiali plastici, in particolare con le lampade \"Jack\" e \"Star Light\" per Eurolounge, societ\u00e0 da lui fondata.\nIl 1998 fu un anno di svolta per la sua carriera: divenne infatti direttore creativo di Habitat, una fra le maggiori aziende di arredamento nel Regno Unito, approcciandosi ad una produzione di massa destinata al grande pubblico per lui ancora inedita ed assumendo per la prima volta un ruolo organico all'industria. Si assunse il compito di ringiovanire l'immagine del brand, lanciando giovani designer come Ronan &amp; Erwan Bouroullec e riscoprendone altri come Robin Day. La sua attivit\u00e0 in tale veste vide l'azienda tornare a produrre utili e dur\u00f2 fino al 2008.\nA causa di questa occupazione trascur\u00f2 per alcuni anni l'attivit\u00e0 in proprio, per riprenderla nel 2002 fondando la Tom Dixon Ltd.. Nel 2004 il fondo svedese Proventus acquis\u00ec alcune quote della sua societ\u00e0 e fond\u00f2 assieme a lui lo studio Design Research, che gestisce le sue consulenze di design ed architettura. Attraverso lo stesso fondo entr\u00f2 anche nel capitale di Artek, storica azienda finlandese fondata da Alvar Aalto, di cui fu direttore creativo dal 2004 al 2009.\nParallelamente continu\u00f2 a portare avanti collaborazioni in veste di designer con diverse aziende, fra cui Moroso (divano \"Serpentine\", 2003), Driade e marchi del mondo della moda come Jean Paul Gaultier, Romeo Gigli, Ralph Lauren e Vivienne Westwood.\nStile.\nAgli inizi il suo design era basato prevalentemente sul riciclo di rottami saldati insieme a creare arredi dall'aspetto postindustriale e dalle evidenti caratteristiche scultoree. Si interess\u00f2 poi ai mobili in poliestere estruso, come quelli della sua \"Fresh Fat Collection\". Negli anni il suo ruolo si \u00e8 sempre pi\u00f9 allontanato da quello di un designer puro, portandolo ad occuparsi dell'intero processo produttivo, dall'invenzione all'ingegnerizzazione fino al marketing. "}
{"id": "5924154", "revid": "298055", "url": "https://it.wikipedia.org/wiki?curid=5924154", "title": "Rastapopoulos", "text": ""}
{"id": "5924180", "revid": "1543377", "url": "https://it.wikipedia.org/wiki?curid=5924180", "title": "Strangford Lough", "text": "Strangford Lough o Strangford Loch (Lingua gaelica scozzese \"Loch Cuan\") \u00e8 un ampio fiordo marino o insenatura nella contea di Down nella parte orientale dell'Irlanda del Nord. \u00c8 l'insenatura pi\u00f9 ampia dell'arcipelago britannico, con una superficie di 150\u00a0km\u00b2. Il fiordo \u00e8 quasi totalmente chiuso dalla penisola di Ards ed \u00e8 collegato al Mare d'Irlanda da un lungo canale o stretto. Il corpo principale del fiordo ha almeno settanta isolette insieme a molte insenature (\"pladdies\"), baie, promontori e piane fangose. Si tratta di un'area naturale protetta e la sua abbondante natura selvaggia \u00e8 riconosciuta internazionalmente per la sua importanza.\n\"Strangford Lough\" \u00e8 stata designata come prima Zona di Conservazione Marina (MCZ) con l'approvazione della Legge del Mare (Irlanda del Nord) del 2013.\nEsso \u00e8 una localit\u00e0 turistica famosa per la pesca e il paesaggio. Citt\u00e0 e paesi intorno al fiordo comprendono Killyleagh, Comber, Newtownards, Portaferry e Strangford, quest'ultimo collegato da un traghetto RO-RO.\nNome.\nIl nome \"Strangford\" viene dal norreno \"Strangr-fj\u00f6r\u00f0r\" (\"fiordo forte\") I Vichinghi furono attivi nella zona durante il Medioevo. Inizialmente questa denominazione si riferiva solo allo stretto canale che collega la lunga insenatura al mare (tra i villaggi di Strangford e Portaferry). Fino a circa il XVIII secolo il corpo principale marino del fiordo era pi\u00f9 noto con l'antico nome irlandese di \"Loch Cuan\", che significa \"fiordo delle baie/porti\". Questo nome venne anglicizzato come \"Lough Coan\", \"Lough Cone\", \"Lough Coyn\", \"Lough Coin\", o simili.\nLo stretto canale poteva essere quello noto in latino come \"fretum Brene\". Nel dialetto scozzese dell'Ulster il fiordo \u00e8 chiamato \n\"Strangfurd\" o \"Strang\ufb01rt Loch\".\nFlora e fauna.\nFlora.\nLa comune spartina (\"Spartina anglica\", C.E. Hubbard), che fu introdotta a met\u00e0 degli anni quaranta, \u00e8 oggi abbondante.\nMaerl \u00e8 un deposito calcareo, principalmente di due specie, di alghe calcaree \"Phymatolithon calcareum\" e \"Lithothamnion glaciale\" che formano letti naturali di ramificazioni indipendenti d'alghe coralline, viventi o morte, nello \"Strangford Lough\".\nLe rive rocciose e massicce verso il sud del fiordo sono dominate da reti di alghe intrecciate della specie \"Ascophyllum nodosum\". La normale e di alghe su queste rive si trova al culmine del fiordo (\"Pelvetia canaliculata\" (L.) Dcne. et Rhur.), seguite da cumuli di alghe (\"Fucus spiralis\" L.), quindi da alghe intrecciate (\"Ascophyllum nodosum\" (L.) Le Jol) con qualche mescolanza a \"Fucus vesiculosus\" e \"Fucus serratus\", prima dell'inizio delle alghe della acque basse.\nUn'infestante marina chiamata \"Sargassum muticum\", originario del Pacifico (Giappone) fu scoperta nel fiordo il 15 marzo 1995. Le piante erano ben sistemate in sacchetti di maglie contenenti ostriche. I sacchetti, contenenti ostriche del Pacifico (\"Crassostrea gigas\") importate da Guernsey, erano stati buttati via nel 1987. Questo \"Sargassum\" \u00e8 noto come una specie altamente invasiva.\nAltre alghe sono: \"Apoglossum rusciofolium\" (Turn.) J. Ag.; \"Spyridia filamentosa\" (Wulf.) Harv.; \"Sphondylothamnion multifium\" (Huds.) N\u00e4g.; \"Griffithsia corallinoides\" (L.) Batt.; \"Compsothamnion gracillimum\" de Toni; \"Compsothamnion thuyoides\" (Sm.) Schmitz; \"Calliothamnion corymbosum\" (Sm.) Lyngb; \"Rhodymenia delicatula\" P.Dang.; \"Haemescharia hennedyi\" (Harv.) Vinogradova; \"Rhodophyllis divaricate\" (Stackh.) Papenf.; \"Calliblepharis jubata\" (Good. et Woodw.) K\u00fctz.; \"Calliblepharis ciliata\" (Huds.) K\u00fctz; \"Peyssonnelia dubyi\" P. et H. Crouan; \"Plagiospora gracilis\" Kuck; \"Gloiosiphonia capillaris\" (Huds.) Carm.; \"Dudresnaya verticillata\" (With.) Le Jol.: \"Scinaia pseudocrispa\" (Clem.)\"Cremades/S.turgida\" Chemin; \"Porphyropsis coccinea\" (J.Ag. ex Aresch) Rosenv.; \"Pelvetia canaliculata\" (L.) Dcne. et Thur.; \"Fucus vesiculosus\" L. var \"volubilis\" Turn.; \"Fucus cottonii\" Wynne et Magne; \"Colpomenia peregrine\" (Sauv.) Hame; \"Asperococcus compressus\" Griff. ex Hook.; \"Striaria attenuate\" (Grev.) Grev.; \"Myriotrichia clavaeformis\" Harv.; \"Tilopteris mertensii\" (Turn.) K\u00fctz.; \"Chordaria flagelliformis\" (O.F.M\u00fcll.) C.Ag.; \"Spermatochnus paradoxus\" (Roth) K\u00fctz.; \"Pseudolithoderma extensum\" (P. et H. Crouan) Lund.; \"Enteromorpha ralfsii\" Harv.; \"Chlorochytrium\" sp.\nTracce dell'invasivo tappeto marino, \"Didemnum vexillum\", furono rinvenute nel fiordo nel 2012.\nFauna.\n\"Strangford Lough\" \u00e8 un'importante destinazione di migrazione invernale per molti uccelli di passo e marini. Animali trovati normalmente nel fiordo sono foche comuni, squali elefante e oche colombaccio. Tre quarti della popolazione mondiale della specie \"B. b. hrota\" di quet'ultima passano l'inverno nella zona del fiordo.\nEnergia mareomotrice.\nNel 2007 \"Strangford Lough\" divenne sede della prima centrale mareomotrice commerciale del mondo, SeaGen. Il generatore elettrico immerso da 1.2 megawatt, parte del progetto nordirlandese \"Environment and Renewable Energy Fund\" approfitta delle veloci correnti di marea nel fiordo che possono raggiungere anche i 4\u00a0m/s. Sebbene il generatore abbia sufficiente potenza per rifornire centinaia di abitazioni, la turbina ha un impatto ambientale minimo, poich\u00e9 \u00e8 quasi totalmente sommersa e i rotori girano a una velocit\u00e0 sufficientemente bassa da non costituire pericolo per la vita di fauna e flora selvatiche.\nFin dal 2008 un dispositivo ad energia mareomotrice chiamato Evopod \u00e8 stato provato nello \"Strangford Lough\" vicino al molo per il traghetto di Portaferry. Il dispositivo \u00e8 un prototipo in scala 1/10 ed \u00e8 monitorato dalla Queen's University Belfast. Si tratta di una turbina semisommersa ed \u00e8 ormeggiata al fondo marino mediante una boa con braccio oscillante in modo da mantenere sempre la posizione ottimale rispetto alla direzione del flusso della corrente di marea. Esso non \u00e8 collegato alla rete e disperde la piccola quantit\u00e0 di energia generata sotto forma di calore nel mare.\nAttivit\u00e0 a \"Strangford Lough\".\n\"Area of Outstanding Natural Beauty,Strangford Lough\" \u00e8 un luogo di bellezze naturali che i locali sfruttano parecchio. Dall'utilizzo del fiordo come un'autostrada (traghetto Portaferry-Strangford) all'utilizzo del fiordo per attivit\u00e0 ricreative quali, vela, kajak, \"bird watching\", immersioni e altre. Vi sono societ\u00e0 che si trovano in zona incoraggiando i visitatori a esplorare la medesima, visitando l'aquario, il Centro di avventure Clearsky per navigare con canoe, kayak e per immergersi nelle acque del fiordo.\nTraghetto.\nIl servizio di traghetti tra Portaferry e Strangford, \u00e8 stato in esercizio senza interruzioni per quasi quattro secoli. Il percorso alternativo su strada \u00e8 lungo 47\u00a0miglia e richiede circa un'ora e mezza, mentre la traversata in traghetto richiede non pi\u00f9 di 8\u00a0minuti. Il servizio pubblico richiede una perdita di circa 1 milione di sterline l'anno ed \u00e8 sussidiato da fondi pubblici ed \u00e8 ritenuto un importante mezzo di collegamento con la penisola di Ards.\nArcheologia.\n\"Strangford Lough\" ha un dimensione archeologica. Esplorazioni archeologiche recenti negl'intervalli di marea hanno portato alla luce centinaia di siti, scoprendo trappole per pesci, macine mareomotrici, muri di alghe e porti."}
{"id": "5924181", "revid": "123393820", "url": "https://it.wikipedia.org/wiki?curid=5924181", "title": "Dove sei sei", "text": "Dove sei sei \u00e8 un album musicale della cantante italiana Nada, pubblicato nel 1999 dalla Mercury Records.\nIl brano \"Guardami negli occhi\" ha partecipato al Festival di Sanremo, dove si \u00e8 classificato al 10\u00ba posto nella sezione \"Campioni\"."}
{"id": "5924185", "revid": "100919012", "url": "https://it.wikipedia.org/wiki?curid=5924185", "title": "Nella notte un volo", "text": "Nella notte un volo \u00e8 un album musicale di Rossana Casale, pubblicato nel 1996 dalla CDG East West"}
{"id": "5924191", "revid": "767487", "url": "https://it.wikipedia.org/wiki?curid=5924191", "title": "Lo stato naturale", "text": "Lo stato naturale \u00e8 il quinto album della cantante italiana Rossana Casale, pubblicato nel 1991 dall'etichetta discografica Philips e distribuito dalla PolyGram.\nCon il brano \"Terra\" l'artista ha partecipato nello stesso anno al Festival di Sanremo nella sezione \"Campioni\", mentre \"Per me\" \u00e8 stato presentato ad alcune tappe del Cantagiro."}
{"id": "5924192", "revid": "247222", "url": "https://it.wikipedia.org/wiki?curid=5924192", "title": "Alba argentina", "text": "Alba argentina \u00e8 un album della cantante italiana Rossana Casale, pubblicato dall'etichetta discografica CGD nel 1993.\nTra i brani sono presenti \"Gli amori diversi\", eseguito in duetto con Grazia Di Michele e terzo classificato nella sezione \"Campioni\" del Festival di Sanremo 1993, e \"Difendi questo amore\", partecipante al Festival italiano."}
{"id": "5924193", "revid": "287204", "url": "https://it.wikipedia.org/wiki?curid=5924193", "title": "Athalia (H\u00e4ndel)", "text": "Athalia (HWV 52) \u00e8 un oratorio in inglese composto da Georg Friedrich H\u00e4ndel su un libretto di Samuel Humphreys basato sulla tragedia \"Athalie\" di Jean Racine. Il lavoro era stato commissionato nel 1733 per il Publick Act di Oxford \u2013 una cerimonia di inizio dei collegi locali, uno dei quali aveva offerto Handel un dottorato onorario (un onore che rifiut\u00f2). La storia \u00e8 basata su quella della regina biblica Athaliah.\n\"Athalia\", terzo oratorio di H\u00e4ndel in lingua inglese, \u00e8 stato completato il 7 giugno 1733 ed eseguito la prima volta il 10 luglio 1733 presso lo Sheldonian Theatre di Oxford. \u00abThe Bee\u00bb (14 luglio 1733) rifer\u00ec che la prestazione era stata \"eseguita con grandissimi applausi, ed [era] considerata pari ai pi\u00f9 celebrati tra gli spettacoli di quel gentiluomo: erano presenti 3700 persone\".\n\"Athalia\" debutt\u00f2 a Londra il 1\u00ba aprile 1735 al teatro Covent Garden con un cast d'eccezione che con Cecilia Young nel ruolo di protagonista includeva un gruppo tra i cantanti favoriti di H\u00e4ndel. La celebre voce bianca solista William Savage cantava la parte di \"Joas\". H\u00e4ndel fu cos\u00ec colpito dalla sua interpretazione che per lui aggiunse espressamente la parte virtuosistica di \"Oberto\" nell\"'Alcina\", rappresentata il 16 aprile dello stesso anno sempre al Covent Garden.\nTrama.\nAthalia, figlia del re Ahab di Israele e della regina Jezebel, era stata sposata con Jehoram, re di Giuda. Dopo la morte del marito, Athalia, decisa a sradicare la linea ereditaria ebraica dei re della stirpe di Davide, aveva fatto uccidere, o almeno ne era convinta, tutti gli eredi al trono. Si insedi\u00f2 sul trono e govern\u00f2 Giuda ella stessa, e cominci\u00f2 a indirizzare il paese al culto idolatrico di Baal al posto del Dio di Israele. Il piccolo Joas, tuttavia, legittimo erede al trono, era stato salvato dalla morte da Joad, Sommo Sacerdote e sua moglie Josabeth lo aveva cresciuto come un proprio figlio sotto il nome di \"Eliakim\".\nAtto 1.\nNel tempio, durante una festa religiosa, il popolo ebraico offre le sue preghiere a Dio. Il Sommo Sacerdote Joad deplora la blasfemia della regina Athalia che tenta di costringere al culto di Baal. Tutti si uniscono in preghiera per la liberazione dal suo dominio tirannico. A palazzo, la regina \u00e8 disturbata da un sogno che ha avuto di un giovane ragazzo vestito come un prete ebreo che le immerge il pugnale nel cuore. Il gran sacerdote di Baal, Matham, la tranquillizza dicendo che \u00e8 solo un sogno ma le suggerisce di cercare nel Tempio. Abner, capitano delle guardie, fedele al Dio di Israele, va al tempio per avvertire della ricerca imminente, mentre Joad il sommo sacerdote e sua moglie Josabeth si stanno preparando per rivelare alla nazione che il ragazzo \"Eliakim\", che hanno cresciuto come proprio figlio, \u00e8 in realt\u00e0 Joas, discendente di Davide e legittimo re. Josabeth \u00e8 allarmata e abbattuta alla notizia della ricerca, ma il marito le dice di confidare in Dio.\nAtto 2.\nIl popolo ebraico nel Tempio offre magnifici canti di lode a Dio. Athalia entra ed \u00e8 allarmata nel riconoscere in \"Eliakim\" l'immagine stessa del bambino che l'ha accoltellata in sogno. Ella interroga il ragazzo e quando lui le dice che \u00e8 un orfano, lei gli offre di adottarlo, ma lui respinge con orrore l'idea di tale stretta connessione con un idolatra come lei. Athalia \u00e8 furibonda e se ne va, giurando che avr\u00e0 il bambino comunque. Ancora una volta Josabeth, vicina alla disperazione, \u00e8 consigliata da Joad di confidare in Dio. Il coro commenta che i colpevoli saranno sicuramente puniti.\nAtto 3.\nJoad, ispirato da Dio, profetizza la caduta di Athalia. Lui e Josabeth spiegano al ragazzo \"Eliakim\" che lui \u00e8 in realt\u00e0 Joas, legittimo re, e lo incoronano, con grande applausi del popolo. Athalia entra, chiedendo che il ragazzo le sia consegnato e quando viene a sapere che \u00e8 stato incoronato, ordina che il tradimento sia punito, ma i suoi soldati hanno tutti disertato da lei. Anche Matham, Gran Sacerdote di Baal, dichiara che il Dio di Israele ha trionfato. Athalia sa che \u00e8 condannata, ma va incontro alla morte dichiarando che cercher\u00e0 la vendetta anche dalla tomba. Tutti lodano il re legittimo e il vero Dio.\nTema del libretto.\nLa storia biblica di Athalia, con il suo racconto che vede deporre una regina usurpatrice e tirannica, fu utilizzato dai sostenitori della causa Giacobita come giustificazione per il ripristino della monarchia Stuart. Oxford era allora un centro di potere della Chiesa e il sentimento giacobita, che indirizz\u00f2 nella scelta del tema per questo oratorio, da un sostenitore della monarchia di Hannover come H\u00e4ndel sembra strano ad alcuni scrittori. Tuttavia il libretto di Samuel Humphreys altera il testo originale di Racine, ponendo grande enfasi sulla rimozione dell'\"idolatria\" dalla terra, chiaramente riferendosi alla rimozione dell'influenza cattolica, ed \u00e8 quindi favorevole alla monarchia protestante di Hannover. Il tema dell'oratorio era probabilmente una scelta consapevole da parte di H\u00e4ndel di un soggetto che piacesse ai sostenitori giacobiti di Oxford senza essere sleale ai suoi mecenati Hannover.\nCaratteristiche musicali.\nLa partitura \u00e8 scritta per archi, 2 flauti dolci (o flauti), 2 oboi, 2 fagotti, 2 corni, 2 trombe, timpani e gli strumenti del basso continuo. \"Athalia\" mostra flessibilit\u00e0 e originalit\u00e0 nella struttura, da parte di H\u00e4ndel, combinando gli assoli con il coro in forme nuove. La vivace sua caratterizzazione attraverso la musica ha contribuito al suo immenso successo al suo debutto."}
{"id": "5924199", "revid": "205250", "url": "https://it.wikipedia.org/wiki?curid=5924199", "title": "Jane Rogers", "text": ""}
{"id": "5924202", "revid": "101483565", "url": "https://it.wikipedia.org/wiki?curid=5924202", "title": "S\u0142obity", "text": " S\u0142obity \u00e8 un villaggio facente parte del comune rurale polacco di Wilcz\u0119ta nel distretto di Braniewo, nel voivodato della Varmia-Masuria.\nIl luogo si chiamava Slobita, Slobithe, Slobuthe e Schlobitten. Erano nomi di origine prussiana. Pietro a Dohna (1483-1553) ha ricevuto nel 1525 il luogo, che rimaneva fino 1945 nelle mani della famiglia di Dohna-Schlobitten, una importante famiglia di nobilt\u00e0 tedesca.\nLa stazione di S\u0142obity si trova sulla linea ferroviaria Malbork-Braniewo ed \u00e8 l'inizio della ferrovia S\u0142obity (in tedescho: Schlobitten)-S\u0105topy-Samulewo (in tedescho: Bischdorf-R\u00f6\u00dfel).\nNel 2004 contava 549 abitanti.\nNel villaggio si trovano le rovine del Palazzo Schlobitten, residenza di Alessandro di Dohna-Schlobitten costruito dal 1621 al 1624 e bruciato nel 1945."}
{"id": "5924205", "revid": "22356", "url": "https://it.wikipedia.org/wiki?curid=5924205", "title": "Cotylocara", "text": ""}
{"id": "5924216", "revid": "1793900", "url": "https://it.wikipedia.org/wiki?curid=5924216", "title": "Palazzo Schlobitten", "text": "Il Palazzo Schlobitten \u00e8 stata la residenza ufficiale di Alessandro di Dohna-Schlobitten. Si trova a S\u0142obity, un villaggio polacco del distretto di Braniewo, nel voivodato della Varmia-Masuria. Attualmente il palazzo \u00e8 una rovina. Abraham di Dohna-Schlobitten negli anni 1621-1624 fece costruire un palazzo in stile rinascimentale. Nel 1629 il palazzo fu bruciato. Alessandro di Dohna-Schlobitten negli anni 1691-1734 fece ricostruire il palazzo in stile barocco. Nel 1945 il palazzo fu bruciato e non fu ricostruito."}
{"id": "5924218", "revid": "834", "url": "https://it.wikipedia.org/wiki?curid=5924218", "title": "Frostbite 3", "text": ""}
{"id": "5924219", "revid": "80479428", "url": "https://it.wikipedia.org/wiki?curid=5924219", "title": "\u00c9tienne Aubert", "text": ""}
{"id": "5924221", "revid": "287204", "url": "https://it.wikipedia.org/wiki?curid=5924221", "title": "Etienne Aubert", "text": ""}
{"id": "5924223", "revid": "1543377", "url": "https://it.wikipedia.org/wiki?curid=5924223", "title": "You Better Sit Down Kids", "text": "You Better Sit Down Kids \u00e8 un singolo della cantante e attrice statunitense Cher, pubblicato nel 1967 ed estratto dall'album \"With Love, Ch\u00e9r\".\nIl brano \u00e8 stato scritto e prodotto da Sonny Bono.\nTracce.\nVinile (versione standard)\nVinile (versione alternativa)"}
{"id": "5924237", "revid": "1282260", "url": "https://it.wikipedia.org/wiki?curid=5924237", "title": "Persone di nome Giuseppe/Generali", "text": "Questa \u00e8 una lista di persone presenti nell'enciclopedia che hanno il prenome Giuseppe e come attivit\u00e0 principale sono Generali"}
{"id": "5924240", "revid": "1776051", "url": "https://it.wikipedia.org/wiki?curid=5924240", "title": "Live in Baltimore", "text": "Live in Baltimore \u00e8 un album dal vivo del gruppo musicale statunitense Kix, pubblicata nel settembre 2012 dalla Frontiers Records."}
{"id": "5924251", "revid": "1305772", "url": "https://it.wikipedia.org/wiki?curid=5924251", "title": "Views", "text": "Views \u00e8 il quarto album in studio del rapper canadese Drake, pubblicato il 29 aprile 2016. Il titolo dell'album era stato annunciato dal rapper nel luglio 2014, col nome di \"Views From The 6\", in onore alla sua citt\u00e0 natale Toronto. Ha debuttato alla prima posizione nella Billboard 200, restando in vetta alla classifica statunitense per tredici settimane.\nAccoglienza.\nSin dalla sua pubblicazione, l'album ha ricevuto numerose critiche da parte del giornalismo musicale. Per la rivista \"The A.V. Club\", Evan Rytlewski ha sostenuto che il rapper \"aveva gi\u00e0 fatto una cosa simile prima e l'aveva fatta meglio\", definendo l'album \"troppo vasto ed esageratamente poco vitale\"."}
{"id": "5924253", "revid": "1226", "url": "https://it.wikipedia.org/wiki?curid=5924253", "title": "Aquagirl (Lorena Marquez)", "text": "Lorena Marquez \u00e8 un personaggio immaginario dell'Universo DC, che ha vestito i panni della supereroina Aquagirl. Lorena debutt\u00f2 in \"Aquaman\" vol. 6 n. 26 (marzo 2005), creata da Will Pfeifer e Patrick Gleason.\nBiografia del personaggio.\nLorena Marquez era a un appuntamento allo Zoo di San Diego quando un terremoto scosse San Diego e la fece sprofondare nel mare, uccidendo migliaia di persone (inclusa la famiglia di Lorena). La ragazza entr\u00f2 in contatto con Aquaman, che le prest\u00f2 le prime cure e scopr\u00ec che la giovane aveva sviluppato l'abilit\u00e0 di respirare sott'acqua come gli atlantidei. I due riuscirono insieme a localizzare gli altri sopravvissuti alla catastrofe, come Anton Geist, lo scienziato responsabile. Lorena e Aquaman non ebbero altra scelta se non quella di ricostruire la citt\u00e0 come \"Sub Diego\". Quando Ocean Master cambi\u00f2 vita con Aquaman, Lorena assunse l'identit\u00e0 e il costume di Aquagirl, e insieme protessero Sub Diego. Quando una serie di omicidi cominciarono a comparire nella nuova citt\u00e0 subacquea, fu Lorena a scoprire che la responsabile era l'ex poliziotta Chandra Abbot. Le due combatterono e Chandra ammise che non comprendeva perch\u00e9 Aquaman avesse permesso a Lorena di aiutarlo, ma in quel momento Lorena cap\u00ec che lei era un bravo detective.\nUn anno dopo.\nIn \"Teen Titans\" vol. 3 n 34 (maggio 2006), si vede Lorena che litiga con Holly Granger nella Titans Tower durante un flashback, e Lorena \u00e8 un membro dei Teen Titans durante gli eventi di \"52\". Aiut\u00f2 Acciaio a lanciare un attacco alla LexCorp quando Natasha Irons fu catturata da Lex Luthor. Successivamente ricomparve come personaggio di supporto per il nuovo Aquaman, Arthur Joseph Curry, in \"Aquaman: Sword of Atlantis\", dove in quanto una degli ultimi Sub Diegani a poter respirare sott'acqua, fu lasciata nei mari in lutto per la perdita di Koryak tra le macerie di Poseidonis. Si un\u00ec quindi a Curry, Cal Durham, Tempest e il nuovo Topo. nel loro viaggio verso Sub Diego. Aquagirl comparve in \"Terror Titans\" n. 1 e fu rapita (insieme a un gruppo di altri giovani supereroi) dai Terror Titans. Mentre la sua compagna di squadra Molecule veniva uccisa dal Persuasore, Lorena fu catturata viva per subire il lavaggio del cervello ed essere costretta a combattere nel Dark Side Club per volere degli dei apokolipsiani sulla Terra. Fu sconfitta due volte, una volta da Rose Wilson dopo essere stata pugnalata, e ancora da Terra, che schiacci\u00f2 Lorena sotto un paio di massi. Aquagirl e gli altri furono infine liberati da Miss Martian, e Lorena si un\u00ec ai sopravvissuti nel viaggio verso la Titans Tower al fine di riprendersi.\nRitorno nei Titani.\nMentre si riprendeva nella Titans Tower, Lorena divenne amica di Static, dicendogli che apprezz\u00f2 la sua passata esperienza come membro dei Teen Titans. Dopo aver capito che non aveva una casa o una famiglia a cui tornare, Lorena accett\u00f2 l'offerta di Wonder Girl di riunirsi alla squadra, prendendo una residenza permanente nella Torre.\nRimanendo una cara amica di Static, Lorena cominci\u00f2 a flirtare in spagnolo con il suo compagno di squadra Blue Beetle, nonostante egli stesse frequentando una supereroina e riserva dei Titans, Traci 13, e si fece anche velocemente nemica Bombshell, trovandola rude. Nonostante la sua apparente preoccupazione per Static e Blue Beetle, Aquagirl cominci\u00f2 a flirtare anche con Superboy dopo aver visto un litigio tra lui e Wonder Girl.\nDurante una missione per salvare Raven da un essere extradimensionale di nome Wyld, Aquagirl e Bombshell furono ingoiate da un gigantesco mostro marino mutato dall'energia di Wyld. Dopo che Static distrusse Wyld, Aquagirl e Bombshell furono lasciate disperse in mare e i loro destini rimasero incerti. Nel numero successivo, fu menzionato che sia Aquagirl che Bombshell furono salvate dai loro compagni di squadra, ma che furono anche rimosse dai Titans in quanto Wonder Girl decise di non voler pi\u00f9 mettere in pericolo giovani eroi \"senza esperienza\" ammettendoli nella squadra.\n\"Nel giorno pi\u00f9 splendente\".\nNel crossover \"Nel giorno pi\u00f9 splendente\", Lorena fu avvicinata da Mera che venne in cerca d'aiuto contro sua sorella e la Death Squad. Lei e Mera successivamente ricomparvero quando Siren e il suo esercito attaccarono Miami. Durante la battaglia, Lorena salv\u00f2 il nuovo Aqualad dando un calcio sul volto a Black Manta non appena stava per accoltellare il giovane a morte. Dopo che Mera e Aqualad riuscirono a intrappolare gli invasori nel Triangolo delle Bermude, Lorena disse ad Aqualad di \"non avere altre idee\" mentre guardavano Aquaman e Mera baciarsi passionatamente.\nLorena fu una degli ex Titans che giunsero ad aiutarli durante la battaglia contro Superboy-Prime.\nAltre versioni.\nTitans Tomorrow.\nNella linea temporale di \"Titans Tomorrow\", Lorena \u00e8 Aquawoman, un membro dei Titans. Si scopre che ha sviluppato poteri telepatici che ha utilizzato per uccidere (o paralizzare) l'ex membro dei Titans Garth."}
{"id": "5924255", "revid": "729019", "url": "https://it.wikipedia.org/wiki?curid=5924255", "title": "Sci alpino agli VIII Giochi olimpici invernali - Slalom gigante maschile", "text": "La competizione dello slalom gigante maschile di sci alpino agli VIII Giochi olimpici invernali si \u00e8 svolta il giorno 21 febbraio 1960 sullo pista \"KT-22\" a Squaw Valley."}
{"id": "5924264", "revid": "486946", "url": "https://it.wikipedia.org/wiki?curid=5924264", "title": "Petro Grigorovi\u010d Grigorenko", "text": ""}
{"id": "5924266", "revid": "373458", "url": "https://it.wikipedia.org/wiki?curid=5924266", "title": "Viktor Kuznesov", "text": ""}
{"id": "5924267", "revid": "124774537", "url": "https://it.wikipedia.org/wiki?curid=5924267", "title": "Aljamain Sterling", "text": "Combatte nella divisione dei pesi gallo per la promozione UFC nella quale \u00e8 il campione del mondo dal 7 Marzo 2021 per una squalifica ai danni del russo Petr Yan. In precedenza ha vinto il titolo di categoria nella promozione Cage Fury Fighting Championships.\nBiografia.\nAljamain Antoine Sterling nasce nel 1989 a Uniondale, cittadina dello stato di New York a Long Island, da genitori di origine giamaicana\nCarriera nelle arti marziali miste.\nUltimate Fighting Championship.\nCompie il suo debutto in UFC il 22 Febbraio 2014, all'evento UFC 170, vincendo al termine dei 3\u00ba round per decisione unanime contro l'americano Cody Gibson. \nRitorna nell'ottagono il 16 Luglio dello stesso anno nella card , vincendo per TKO ai danni del fighter brasiliano Hugo Viana. Successivamente era in procinto di sfidare Mitch Gagnon all'evento \"\" del 4 ottobre 2014. Sterling si ritir\u00f2 prima della contesa a causa di un infortunio e fu sostituito da Rob Font.\nDopo un veloce recupero, Sterling fu rapidamente inserito nella card di \"UFC Fight Night 55\" per combattere Frankie Saenz l'8 novembre. Saenz fu per\u00f2 costretto a ritirarsi dall'evento ed inizialmente venne scelto il debuttante Michael Imperato come suo possibile sostituto. Anche Imperato fu tuttavia rimosso e Sterling si ritrov\u00f2 quindi senza avversario, dovendo essere costretto a ritirarsi anch'egli dall'evento.\nSterling avrebbe dovuto combattere l'armeno Manvel Gamburyan il 18 aprile 2015 all'evento \"UFC on Fox 15\". Tuttavia, Gamburyan si ritir\u00f2 poco prima della sfida e venne sostituito dal giapponese Takeya Mizugaki. Dopo un match combattuto, Sterling si impose via sottomissione alla terza ripresa.\nIl 10 dicembre affront\u00f2 Johnny Eduardo a \"UFC Fight Night 80\", trionfando via sottomissione al secondo round.\nA maggio del 2016 affront\u00f2 Bryan Caraway, venendo sconfitto per decisione non unanime.\nStreling avrebbe dovuto affrontare Raphael Assun\u00e7\u00e3o il 9 dicembre del 2016. Tuttavia, Streling sub\u00ec un infortunio il 23 novembre, facendo saltare l'intero incontro. Il match venne riorganizzato per il 28 gennaio del 2017, all'evento .\nIl 6 Giugno 2020 dopo una striscia di 4 vittorie consecutive affronta il contendente n\u00ba4 dei ranking pesi gallo Cory Sandhagen ad UFC 250. Vince per sottomissione al 1\u00ba round ed ottiene la title shot.\nCampione dei pesi gallo UFC\nIl 7 Marzo del 2021 affronta il russo Petr Yan per il titolo dei pesi gallo all'evento UFC 259, nel primo dei tre match titolati, vincendo seppur per squalifica causata da una ginocchiata illegale da parte del fighter russo al 4\u00ba round, la cintura UFC dei pesi gallo."}
{"id": "5924268", "revid": "348618", "url": "https://it.wikipedia.org/wiki?curid=5924268", "title": "UFC on Fox 15", "text": ""}
{"id": "5924269", "revid": "348618", "url": "https://it.wikipedia.org/wiki?curid=5924269", "title": "UFC Fight Night 55", "text": ""}
{"id": "5924279", "revid": "121751885", "url": "https://it.wikipedia.org/wiki?curid=5924279", "title": "Ronald Nored", "text": ""}
{"id": "5924288", "revid": "1776051", "url": "https://it.wikipedia.org/wiki?curid=5924288", "title": "Rock Your Face Off", "text": "Rock Your Face Off \u00e8 il settimo album in studio del gruppo musicale statunitense Kix, pubblicato nell'agosto 2012. Si tratta del primo lavoro in studio del gruppo dai tempi di \"Show Business\" nel 1995, nonch\u00e9 del primo realizzato senza il bassista e compositore principale Donnie Purnell."}
{"id": "5924294", "revid": "729019", "url": "https://it.wikipedia.org/wiki?curid=5924294", "title": "Castello Ammersoyen", "text": "Il castello Ammersoyen (in olandese: \"Kasteel Ammersoyen\") \u00e8 uno storico edificio della cittadina olandese di Ammerzoden (comune di Maasdriel) , nella provincia della Gheldria, costruito a partire dalla met\u00e0 del XIV secolo Fu la residenza delle famiglie Van Herlaer e Van Arkel e alla fine del XIX secolo fu adibito a convento.\nL'edificio \u00e8 classificato come rijksmonument nr. 8104.\nDescrizione.\nL'edificio, situato lungo il fiume Mosa, si presenta come un tipico castello sull'acqua dalla forma quadrangolare e dalle facciate della lunghezza di circa 25 metri.\nStoria.\nL'edificio fatto costruire intorno al 1350, fu probabilmente un certo Dirk van Herlaer.\nNel 1384, il castello divenne di propriet\u00e0 di Arnd van Hoemen..\nNel 1386, la famiglia Van Herlaer perse il castello, che divenne di propriet\u00e0 del duca di Gheldria. In seguito pass\u00f2 al figlio illegittimo di quest'ultimo, che lo cedette a Johan van Broekhugen.\nNel 1590, il castello sarebbe stato, a quanto si dice, gravemente danneggiato da un incendio, incendio che avrebbe causato in seguito anche la morte di Joris van Arkel, signore di Ammersoyen. Questo fatto non \u00e8 per\u00f2 storicamente provato ed \u00e8 legato ad una leggenda (v. sotto).\nA causa della mancanza di fondi l'opera di restauro pot\u00e9 essere intrapresa dalla famiglia Van Arkel soltanto nel corso del XVII secolo.\nNel 1672, Thomas van Arkel pag\u00f2 ai Francesi, che avevano invaso i Paesi Bassi e dato alle fiamme numerosi castelli, la cifra di 7.000 fiorini, affinch\u00e9 risparmiassero il castello Ammersoyen.\nNel 1873, il castello divenne di propriet\u00e0 della Chiesa e fu trasmormato in un convento che ospit\u00e0 l'ordine monastico delle Clarisse.\nNel corso della seconda guerra mondiale, segnatamente tra il 1944 e il 1945, il castello, situato proprio lungo il confine tra la zona meridionale dei Paesi Bassi, gi\u00e0 liberata dall'occupazione tedesca, e la zona settentrionale dei Paesi Bassi, ancora occupata, dovette resistere alle granate delle truppe alleate.\nNel 1957, il castello divenne di propriet\u00e0 dello Stato, che lo fece restaurare, riportandolo allo stato originale.\nLeggenda.\nAl castello Ammersoyen \u00e8 legata una leggenda che riguarda la figlia di Joris van Arkel e della moglie Anna van Lokhorst.\nLa leggenda racconta che quest'ultima si innamor\u00f2 di uomo di basso rango e per questo fu costretta dai genitori, che non lo consideravano un buon partito, ad entrare in convento.\nNella notte che doveva precedere l'ingresso della giovane in convento, venne data una festa nel castello con molti invitati. Il suo innamorato decise di liberare la ragazza appiccando un incendio, allo scopo di far defluire le persone presenti.\nL'incendio per\u00f2 si propag\u00f2 in modo tale da provocare la distruzione del castello e - nel tentativo di salvare quanto possibile - gravi ferite a Joris van Arke, ferite che lo portarono in seguito alla morte."}
{"id": "5924296", "revid": "755885", "url": "https://it.wikipedia.org/wiki?curid=5924296", "title": "Canzoni della cupa", "text": "Canzoni della cupa \u00e8 il decimo album in studio del cantautore italiano Vinicio Capossela. L'album, pubblicato il 5 maggio 2016, \u00e8 prodotto da La C\u00f9pa e distribuito da Warner Music.\nL'album parla soprattutto dell'Irpinia, terra d'origine dei genitori dell'artista e ha richiesto 13 anni di gestazione. L'uscita, anticipata dal brano \"Il Pumminale\" e programmata per il 4 marzo 2016, \u00e8 stata rimandata al 5 maggio 2016 a causa di problemi di salute del cantautore che si \u00e8 dovuto sottoporre ad un delicato intervento chirurgico alle corde vocali.\nDiverse tracce dell'album sono riscritture o reinterpretazioni di vecchi brani di Matteo Salvatore, storico cantautore della provincia di Foggia.\nIl disco.\nQui di seguito sono riportate la note di presentazione dell'album pubblicate sul sito dell'Autore\n\"[...] un'opera originale in cui l'artista esplora quel territorio giacimento di culture, racconti e canti che hanno ispirato il suo ultimo romanzo, \u201cIl Paese dei Coppoloni\u201d. Un mondo che la Storia ha seminterrato, ma che fa sentire l'eco e il suono se gli si presta orecchio e ci si dispone al sogno, come lo ha definito proprio Capossela.\"\n\"\u201cCanzoni della Cupa\u201d \u00e8 un disco composto da due lati, Polvere e Ombra.\"\n\"\u00abSe la gratitudine si nutre di attesa, queste Canzoni della Cupa, sono l'opera per la quale ho maturato pi\u00f9 gratitudine \u2013 racconta Vinicio Capossela \u2013 Gratitudine ricambiata, visto che dal 2003 ad oggi si sono riprodotte fino a presentarsi ora al pubblico in disco doppio e vinile quadruplo. Del resto sono un po' l'opera della vita, dunque sono vitali, come maggio, il mese in cui usciranno\u2026 Il mese delle rose, dei rosari e delle spine. Che la loro nuova vita gli sia lieve. Grazie a tutti\u00bb.\"\n\"Alla pubblicazione di \u201cCanzoni della Cupa\u201d seguir\u00e0 un tour estivo in tutta Italia, anticipato da una sorpresa live.\"\nSingoli estratti.\n\"Il pumminale\".\n\"Il Pumminale\" deriva dal nome che la cultura popolare dava all'antico Licantropo, il cane mannaro, che misura guardando alla luna l'ampiezza della sua solitudine. \u201cIl Pumminale\u201d, primo brano estratto da \u201cCanzoni della Cupa\u201d, \u00e8 ispirato a una delle doppie anime dell'uomo che la cultura popolare \u2013 dove pi\u00f9 labile era il confine tra Realt\u00e0 e mondo della Verit\u00e0 \u2013 ci ha abituato a conoscere. Un mondo in cui non c'\u00e8 distinzione netta tra umano e animale, in cui tutta la natura \u00e8 espressione della divinit\u00e0 e per questo inconoscibile, se non con l'esperienza diretta.\nIl video del brano \u00e8 un vero e proprio \u201cshort movie\u201d girato in Irpinia dal regista americano Lech Kowalski, figura di culto nella scena cinematografica underground."}
{"id": "5924312", "revid": "767487", "url": "https://it.wikipedia.org/wiki?curid=5924312", "title": "The Mender of Nets", "text": "The Mender of Nets \u00e8 un cortometraggio muto del 1912 diretto da D.W. Griffith. Fu il primo film girato da Mary Pickford dopo il suo ritorno alla Biograph.\nTrama.\nIn un villaggio di pescatori, una ragazza che vive rammendando le reti accetta la proposta di un giovane del posto. Lui, per\u00f2, continua a vedere ancora la sua ex, una giovane ancora innamorata di lui, che cerca di farlo tornare a s\u00e9 per riparare al disonore che lui le ha arrecato. Per vendicare la sorella, il fratello di quest'ultima va in cerca del pescatore per ucciderlo. Lo sorprende insieme alla rammendatrice che, ignara di tutto, si getta davanti al fidanzato per proteggerlo con il suo corpo. L'aggressore, allora, se ne va, lasciandoli soli. Mentre i due si abbracciano, arriva la ragazza abbandonata: tra le due giovani donne scoppia un diverbio ma, ben presto, la rammendatrice si rende conto che ormai non vuole pi\u00f9 avere niente a che fare con il fidanzato e lo lascia alla sua rivale.\nProduzione.\nIl film fu prodotto dalla Biograph Company. Venne girato a Santa Monica, California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 15 febbraio 1915. Ne fu fatta una riedizione che usc\u00ec il 12 agosto 1914.\nCopie della pellicola sono conservate negli archivi del Mary Pickford Institute for Film Education."}
{"id": "5924318", "revid": "481666", "url": "https://it.wikipedia.org/wiki?curid=5924318", "title": "A Mender of Nets", "text": ""}
{"id": "5924325", "revid": "80483709", "url": "https://it.wikipedia.org/wiki?curid=5924325", "title": "Michail Kirponos", "text": ""}
{"id": "5924327", "revid": "80483743", "url": "https://it.wikipedia.org/wiki?curid=5924327", "title": "Vasilij Sokolovskij", "text": ""}
{"id": "5924343", "revid": "198326", "url": "https://it.wikipedia.org/wiki?curid=5924343", "title": "Oratorio di San Giovanni Battista dei Fiorentini", "text": "Situato a Bologna, sovrapposto all'antica chiesa di Santa Maria Rotonda dei Galluzzi (ora sconsacrata e destinata ad uso commerciale), l'oratorio prende il nome \"dei Fiorentini\", proprio perch\u00e9 era luogo di ritrovo dei mercanti originari di tale citt\u00e0 che operavano a Bologna. Infatti non \u00e8 casuale il fatto che si trovi nelle immediate vicinanze di piazza Galvani, luogo che nel medioevo era destinato al commercio della seta.\nStoria e descrizione.\nPosto accanto alla Corte dei Galluzzi, cos\u00ec denominata da una famiglia nobile dei Galluzzo di Capramozza che vi aveva residenza, e adiacente alla Torre Galluzzi (eretta nel 1257), l'oratorio \u00e8 presenta una struttura e una decorazione tipicamente barocca. Frutto di una serie di lavori e ammodernamenti successivi, la forma attuale \u00e8 dovuta ai lavori eseguiti nel 1793 da Giuseppe Tubertini.\nAll'interno la volta \u00e8 decorata con dipinti raffiguranti la Gloria di San Giovanni Battista, realizzati da Mauro Aldrovandini attorno al 1688."}
{"id": "5924344", "revid": "729019", "url": "https://it.wikipedia.org/wiki?curid=5924344", "title": "Twelfth Air Force", "text": "La Twelfth Air Force (12 AF; Air Forces Southern, (AFSOUTH)) \u00e8 una forza aerea numerata dello United States Air Force Air Combat Command (ACC). Il suo comando principale \u00e8 presso la Davis-Monthan Air Force Base (Arizona).\nLa sua natura essenziale consiste nell'essere un comando primario per unit\u00e0 convenzionali di caccia e bombardieri in pieno stato di addestramento e prontezza operativa per l'impiego effettivo come forza aerea (WFHQ, \"warfighting headquarters)\". \u00c8 suo compito assicurare la disponibilit\u00e0 concreta e immediata di 10 stormi in servizio attivo ed una Direct Reporting Unit. Tali comandi subordinati impiegano pi\u00f9 di 520 aerei da combattimento e pi\u00f9 di tra avieri e dipendenti civili dell'USAF. Partecipa a numerose operazioni nell'area di competenza dello United States Southern Command (USSOUTHCOM) a fianco di nazioni alleate nell'America Centrale e in Sudamerica, garantendo sicurezza e stabilit\u00e0 della regione. Istituita il 20 agosto 1942 presso Bolling Field (Distretto di Columbia), la 12th Air Force \u00e8 stata anche una forza aerea combattente delle United States Army Air Forces dispiegata nel Teatro del Mediterraneo della seconda guerra mondiale. Fu impegnata in operazioni in Nordafrica, Mediterraneo ed Europa occidentale. Durante la Guerra fredda, la 12 AF fu una delle forze aeree numerate delle United States Air Forces in Europe (USAFE) e poi del Tactical Air Command (TAC). Alcune sue unit\u00e0 parteciparono ad operazioni di combattimento nella Guerra del Vietnam ed anche nella Operazione Desert Storm. Per effetto della Guerra al terrorismo, gran parte delle unit\u00e0 della 12th Air Force hanno operato nella zona di competenza dello United States Central Command. Dal 1987 la Twelfth Air Force \"(Air Forces Southern)\" addestra, equipaggia e prepara le unit\u00e0 che le assegnate provenienti dall'Air Combat Command ed inoltre funge da componente aero-spaziale dello U.S. Southern Command.\nQuadro d'insieme.\nTwelfth Air Force.\nLa Twelfth Air Force funge da WFHQ (comando principale operativo) per unit\u00e0 caccia e bombardieri addestrate e pronte all'impiego in qualunque posto del mondo. Ha il compito di assicurare la prontezza operativa di sette stormi in servizio attivo, che comprendono pi\u00f9 di effettivi e 400 aerei. La Twelfth Air Force ha anche la competenza su tre DRU, con organico di persone, e 14 unit\u00e0 aggiuntive di Air Force Reserve ed Air National Guard, che comportano altri effettivi e altri 200 aerei.\nIl comando di cui parliamo \u00e8 anche l'apripista nella realizzazione pratica del \"Warfighting Headquarters\" (WFHQ), come concepito dal Chief of Staff of the United States Air Force. Il WFHQ \u00e8 composto di un elemento comando e controllo, una squadra di forze dell'aeronautica e un \"Air Operations Center\" (\"Centro operazioni aeree\"). Operativa dal giugno 2014 come WFHQ, la Twelfth Air Force ha incarnato il modello dell'aviazione per i futuri \"Combined Air and Space Operations Centers\" (\"Centri per operazioni aerospaziali combinate\") e per le forze aeree addette ad un WFHQ.\nIl comando della 12AF \u00e8 anche preposto alla prontezza operativa degli stormi ed altri reparti aggiunti alla Twelfth Air Force provenienti da Air Force Reserve e Air National Guard. Queste unit\u00e0 annoverano pi\u00f9 di 220 aerei ed oltre avieri. Vi sono tre avamposti da cui queste unit\u00e0 contrastano il narcotraffico ed il narco-terrorismo, collaborano con le forze aeree associate, forniscono soccorso umanitario e reagiscono ai disastri naturali.\nAir Forces Southern (AFSOUTH).\nLa missione di AFSOUTH \u00e8 svolgere operazioni aeree, aerospaziali congiunte e combinate oltre ad operazioni informative nella zona di competenza assegnata all'USSOUTHCOM.\nPer adempiere tale funzione AFSOUTH si avvale di un ampio ventaglio di risorse di Intelligence, Sorveglianza e Ricognizione (ISR), aviotrasporto intra-teatro e informative. Inoltre, il Centro operazioni aeree (AOC) ha il compito di sviluppare strategia e piani per eseguire operazioni aeree e spaziali in appoggio degli obiettivi USSOUTHCOM.\nAir Forces Southern ha la supervisione sulle risorse dell'aeronautica, su cinque avamposti e sugli impegni civili e militari nella zona di competenza dell'USSOUTHCOM \u2014 il Centro-Sud America e i Caraibi. La Twelfth Air Force (Air Forces Southern) \u00e8 pure incaricata della prontezza operativa di cinque sistemi d'arma AN/USQ-163 \"Falconer\" nell'aeronautica.\nOrganizzazione.\nTipicamente, la 12 AF/CC e la sua organizzazione di comando e controllo costituiscono il fulcro della sezione comando AFSOUTH. A differenza della 12 AF/CC, che fa capo a COMACC ed ha solo una missione addestrativa, il comandante di AFSOUTH (COMAFSOUTH) fa capo al comandante di US Southern Command (CDRUSSOUTHCOM) ed ha una funzione di reale combattimento in guerra. AFSOUTH non ha risorse organiche, ma attinge da forze che le vengono fornite da CDRUSSOUTHCOM. Attualmente, AFSOUTH gestisce a rotazione quattro C-130 dell'Air Force Reserve Command e Air National Guard di stanza presso Muniz Air National Guard Base (Porto Rico).\nIl SOUTHCOM JFACC \u00e8 un comandante di unit\u00e0 di combattimento che fa capo a CDRUSSOUTHCOM e dirige le forze aeree e di difesa aerea affidategli per lo svolgimento della sua missione da CDRUSSOUTHCOM. Questo ha tipicamente luogo solo durante le situazioni di crisi nell'area di responsabilit\u00e0 di SOUTHCOM. Ad ogni modo, il JFACC ha una significativa capacit\u00e0 di comando e controllo che \u00e8 impiegata per gestire alcune operazioni aeree, assieme alla Joint Interagency Task Force South, che combatte il traffico illegale di narcotici da diversi avamposti operativi. Analogamente ad AFSOUTH, il SOUTHCOM JFACC di solito trae il suo personale, compreso il comandante, da quello del 12 AF/CC.\nNel 1963 il Congresso istitu\u00ec lo US Southern Command e le sue componenti di servizio, tra cui quella che al tempo era conosciuta come Southern Air Force (SOUTHAF). Nel 2007, la SOUTHAF fu formalmente ribattezzata AFSOUTH. Il comandante di AFSOUTH \u00e8 inserito nella catena di comando che va dal Presidente attraverso il Segretario alla difesa al CDRUSSOUTHCOM, e al comandante di AFSOUTH.\nStoria.\nIstituita durante la Seconda guerra mondiale il 20 agosto 1942 a Bolling Field, nel distretto di Columbia, la 12a Air Force era una forza aerea dell'esercito degli Stati Uniti che combatteva le forze aeree dispiegate nel Mediterraneo per l'Operazione Torch. In principio si spost\u00f2 in Inghilterra per addestramento, poi partecip\u00f2 alle operazioni nel Nord Africa, nel Mediterraneo, nello sbarco in Sicilia, e nell'Europa occidentale.\nDurante la guerra fredda stazion\u00f2 in Europa e quindi si impegn\u00f2 in operazioni di combattimento durante la guerra del Vietnam e nell'operazione Desert storm.\nUna parte della complicata storia organizzativa della 12th Air Force in questo periodo si pu\u00f2 leggere in un sito esterno.\nSeconda guerra mondiale.\nLe origini della Twelfth Air Force risalgono ad una serie di incontri degli Alleati che, a met\u00e0 del 1942, intendevano sviluppare una strategia per l'invasione del Nordafrica (Operazione Torch). Poich\u00e9 questa complessa operazione postulava una nuova organizzazione che fornisse in misura adeguata uomini e mezzi, i piani di attivazione procedettero di pari passo con la pianificazione dell'invasione.\nIl 20 agosto 1942 presso Bolling AFB (Maryland) fu attivata la Twelfth Air Force. Il 22 settembre 1942 il brigadier generale Jimmy Doolittle assunse formalmente il commando della 12th AF, con il colonnello Hoyt Vandenberg come capo di stato maggiore. Gi\u00e0 pochi mesi dopo la sua nascita, la 12th AF port\u00f2 i suoi primi contributi nella Seconda guerra mondiale. Quando venne il D-Day per l'invasione del Nordafrica (Operazione Torch), ovvero l'8 novembre 1942, la 12th AF era organizzata come si legge nella tabella di seguito:\nInizialmente la 12th AF era un'organizzazione composita che comprendeva sia gruppi da bombardamento pesante-strategico, sia da bombardamento tattico (leggero-medio), sia gruppi da caccia. Avendo le basi nel Marocco francese ed in Algeria dopo l'Operazione Torch, per la 12th AF divenne assai importante coordinarsi e cooperare con la Royal Air Force (britannica) che combatteva in Africa gi\u00e0 da due anni.\nSiffatta collaborazione tra alleati era oggetto di grande interesse per il presidente americano Franklin Delano Roosevelt, per il primo ministro britannico Winston Churchill, e per i loro pi\u00f9 stretti collaboratori alla Conferenza di Casablanca del gennaio 1943, in cui vide la luce il Mediterranean Air Command (MAC) con il maresciallo dell'aria Sir Arthur Tedder come comandante aereo in capo. Quando si progettava la Campagna di Tunisia, il comando di Tedder era adiacente a quello del suo diretto superiore, nonch\u00e9 comandante supremo alleato, generale Dwight Eisenhower, ad Algeri poco dopo la nuova riorganizzazione aerea alleata, avviata il 18 febbraio 1943. Le Northwest African Air Forces (NAAF) agli ordini del tenente generale Carl Spaatz erano la pi\u00f9 grossa componente del MAC e la loro organizzazione era basata sul modello a tre forze (No. 205 Group \"strategico\", No. 201 Group \"costiero\", e Air Headquarters Western Desert \"tattico\") come indicato di seguito.Pertanto i tre principali comandi da combattimento delle NAAF erano:\nCoerentemente con la priorit\u00e0 MAC di favorire la cooperazione USAAF-RAF, il vice-maresciallo dell'aria (britannico) James Robb fu nominato vicecomandante di Spaatz (USA) per le NAAF e assunse la direzione delle operazioni. La 9th Air Force del tenente generale Lewis Brereton fu assegnata al RAF Middle East Command bench\u00e9 i suoi gruppi 12th Bombardment (B-25C) e 57th Fighter (P-40F) dovessero formare una Desert Air Task Force distaccata presso la Western Desert Air Force della NATAF sotto il vice-maresciallo dell'aria Harry Broadhurst che aveva rimpiazzato Coningham, quando questi era stato promosso comandante della NATAF.\nLa 12th AF, la pi\u00f9 grande forza aerea costituita in cos\u00ec pochi mesi, cess\u00f2 di esistere nella nuova struttura organizzativa del MAC. Come organizzazione operativa, la 12th AF semplicemente scomparve quando i suoi gruppi furono spartiti tra i vari nuovi comandi (elencati \"supra\") delle NAAF. Il solo vestigiale riferimento alla 12th AF era il XII Air Support Command del maggior generale Edwin House che assieme alla Western Desert Air Force di Broadhurst, la Tactical Bomber Force del vice-maresciallo dell'aria Sir Laurence Sinclair, ed il No. 242 Group del parigrado Sir Kenneth Cross, and\u00f2 a far parte della NATAF di Coningham. Successivamente, il XII Air Support Command divenne ancor meno visibile, poich\u00e9 fu distaccato al No. 242 Group. La curiosa situazione in cui versava la 12th AF nel febbraio 1943 \u00e8 illustrata da questa citazione:\n\u00abUno dei problemi pacificamente minori della riorganizzazione riguardava lo \"status\" della Twelfth Air Force. Dato che i suoi reparti, personale e mezzi erano stati trasferiti alle NAAF il 18 febbraio, in teoria ed in pratica la Twelfth sembrava essersi dissolta. Nell'ultima riunione col suo staff, il 22 febbraio, Doolittle espresse l'opinione che una volta sistemate certe faccende come le corti marziali, lo \"scheletro\" della Twelfth \u2014 \"il nome soltanto\" \u2014 dovesse essere restituito agli Stati Uniti per una reincarnazione, oppure decorosamente sepolto per ordine del War Department. Spaatz pose la questione ad Eisenhower e, siccome gli avevano risposto che il comando della Twelfth Air Force sarebbe stato mantenuto con funzione di direzione amministrativa degli elementi U.S. Army all'interno delle NAAF, egli ne assunse il comando dal 1\u00ba marzo. In qualit\u00e0 di comandante, per\u00f2, non aveva specifici collaboratori, dato che c'era un automatismo per cui gli ufficiali AAF erano ribattezzati staff delle NAAF conservando posizioni equivalenti a quelle ricoperte nella Twelfth. In realt\u00e0, tutte le funzioni amministrative erano svolte dalle NAAF e la quasi-esistenza della Twelfth serviva pi\u00f9 che altro a dissimulare alcuni esperti di stato maggiore.\u00bb\nBench\u00e9 la 12 AF non trovasse essenzialmente riconoscimento nell'organizzazione aerea ufficiale degli Alleati (MAC), rimaneva senz'altro un'entit\u00e0 rilevante nelle USAAF. MA perfino il resoconto ufficiale \"U.S. Army Air Forces World War II Combat Chronology 1941\u20131945\" registrava le sue annotazioni quotidiane sotto la rubrica \"NAAF\" invece di \"12th AF\" tra il 1\u00ba marzo ed il 1\u00ba settembre 1943. Per ironia della sorte, la Ninth Air Force USA mantenne la sua identit\u00e0 nel MAC (e nella \"USAAF Combat Chronology)\" pur essendo ufficialmente un sub-comando del RAF Middle East Command e la maggior parte dei suoi gruppi fossero assegnati ad altri comandi operativi come la NATAF dopo la riorganizzazione di febbraio delle forze aeree alleate.\nIl 22 agosto 1943 il 12th ed il 340th Bombardment Group della Ninth Air Force, ed i suoi 57th, 79th, e 324th Fighter Group furono trasferiti alla 12th AF. Questo mutamento coincise con il trasferimento della 9th AF dal MTO al Teatro europeo delle operazioni (ETO).\nIl 1\u00ba settembre 1943 tutte le funzioni amministrative di elementi USAAF delle NAAF furono trasferite alle opportune organizzazioni della Twelfth AF: HQ NAAF a HQ Twelfth AF, NASAF al XII Bomber Command, NATAF al XII Air Support Command, NACAF al XII Fighter Command, NAASC al XII AFSC, NAAF TCC al XII Troop Carrier Command (Provincial), NWPRW al Photographic Reconnaissance Wing (Provincial), e NATC al XII Training Command (Provincial) ma il controllo \"operativo\" rimaneva alle NAAF.\nIl 10 dicembre 1943 il MAC fu disciolto e riorganizzato come Mediterranean Allied Air Forces (MAAF) con il maresciallo dell'aria Sir Arthur Tedder quale comandante in capo. A met\u00e0 gennaio 1944 il tenente generale Ira C. Eaker assunse il comando delle MAAF poich\u00e9 Eisenhower aveva svelto Tedder per presiedere alle operazioni aeree e alla pianificazione dello sbarco in Normandia. La nuova organizzazione delle MAAF mantenne i'originario \"modello a tre forze\" adottato dalla Conferenza di Casablanca con la creazione del MAC circa un anno prima:\nAlcune componenti della 12th AF, anche sotto Cannon, furono assegnate a vari suoi sub-comandi MATAF dopo che i gruppi di bombardamento pesante della 12th (e tre gruppi di bombardamento medio su B-26 furono alla fine restituiti alla 12th) erano stati trasferiti alla neonata Fifteenth Air Force (1\u00ba novembre 1943; per poco tempo sotto Doolittle e poi Twining) come parte della MASAF. Nel gennaio 1944, Doolittle pass\u00f2 a comandare la 8th AF in Inghilterra che, assieme alla 15th AF in Italia, formava le United States Strategic Air Forces (USSTAF) sotto Spaatz, gi\u00e0 comandante della 12th AF, NAAF, e della 8th AF.\nCome forza tattica americana nel Mediterraneo, la 12th AF in primo luogo offr\u00ec soprattutto supporto tattico ravvicinato alle forze terrestri americane in Italia e Francia meridionale attaccando le linee di trasporto e comunicazione, particolarmente strade, ferrovie e ponti fino alla fine della guerra. La 12th AF oper\u00f2 nel Mediterraneo, Marocco francese, in Algeria, Tunisia, Grecia, Italia, Francia meridionale, Jugoslavia, Albania, Romania e Austria. Fino al giorno della vittoria, la 12th AF svolse missioni, lanci\u00f2 tonnellate di bombe, dichiar\u00f2 la distruzione di velivoli nemici e ne perse .\nAl termine delle ostilit\u00e0, la Twelfth Air Force fu disattivata il 31 agosto 1945 a Firenze.\nStazioni della 12th Air Force:\nComandanti della 12th Air Force: \nCampagne della 12th Air Force: \"Air Combat, EAME Theater;\" Algeria-Marocco francese; Tunisia; Sicilia; Napoli-Foggia; Anzio; Roma-Arno; Francia meridionale; Appennini settentrionali; Valle del Po.\nComandi.\nXII Tactical Air Command.\nIl XII Tactical Air Command fu costituito come \"XII Ground Air Support Command\" il 10 settembre 1942 e attivato il 17 settembre. Fu assegnato alla Twelfth Air Force e rinominato \"XII Air Support Command,\" e poi ancora ribattezzato \"XII Tactical Air Command\" nell'aprile 1944. Il comando fu trasferito nel Marocco francese il 9 novembre 1942 nell'ambito degli sbarchi che l'Operazione Torch prevedeva in Nordafrica.\nIl XII Tactical Air Command prest\u00f2 servizio in combattimento nei teatri bellici del Mediterraneo e dell'Europa fino al maggio 1945. Le unit\u00e0 conosciute erano:\nIl colonnello Demas T. Craw e il maggiore Pierpont M. Hamilton furono decorati con Medal of Honor per eroismo nel corso dell'invasione di Algeria-Marocco francese (la pi\u00f9 volte ricordata Operazione Torch). Quando gli Alleati sbarcarono a Mehdia (Marocco francese) l'8 novembre 1942, entrambi gli ufficiali si offrirono volontari per attraversare le linee nemiche ed incontrarsi con il comandante francese presso Port Lyautey per negoziare un cessate il fuoco.\nDopo essere atterrati sulla spiaggia sotto il fuoco nemico, Craw, il suo interprete, maggior Pierpont M. Hamilton, assieme al loro autista, soldato Orris Correy, si diressero verso il comando francese a bordo di un autocarro leggero. Furono fatti segno a fuoco di mitragliatrici, che uccise Craw. Hamilton e Correy furono catturati. Bench\u00e9 ridotto a prigioniero di guerra, il maggior Hamilton riusc\u00ec a persuadere i francesi alla resa ed ottenne la Medal of Honor il 19 febbraio 1943. Il soldato Correy fu promosso sergente e Pierpont Hamilton, discendente di Alexander Hamilton, divenne ufficiale di intelligence nella Northwest African Tactical Air Force, comando dipendente dalle nuove Northwest African Air Forces guidate dal tenente generale Carl Spaatz, che assunse pure il comando amministrativo della Twelfth Air Force il 1\u00ba marzo 1943.\nIl colonnello Demas Craw fu insignito di Medal of Honor alla memoria il 4 marzo 1943 e la US Navy lo ricord\u00f2 chiamando Craw Field la sua base aerea di Port Lyautey (Marocco francese). Il solo membro della Twelfth Air Force che ottenne la Medal of Honor per eroismo \"in azione di volo\" (come abbiamo visto, i due ufficiali appena citati erano impegnati in una missione terrestre) fu il tenente Raymond L. Knight del 350th Fighter Group.\nXII Bomber Command.\nIl XII Bomber Command fu costituito il 26 febbraio 1942 e attivato il 13 marzo successivo presso la MacDill Air Force Base in Florida. Fu assegnato alla Twelfth Air Force in agosto e trasferito, senza personale n\u00e9 materiali, a High Wycombe (Inghilterra) dove il comando venne ristrutturato. Il XII Bomber Command fu trasferito a Tafaraoui (Algeria) il 22 novembre 1942 nell'ambito degli sbarchi in Nordafrica della Operazione Torch.\nIl XII Bomber Command partecip\u00f2 a combattimenti nel Teatro del Mediterraneo fino al 1\u00ba novembre 1943, quando la maggior parte del personale fu ritirato. Il comando fu riorganizzato nel gennaio 1944 ed impiegato in combattimento fino al 1\u00ba marzo. Fu disciolto in Corsica in 10 giugno 1944.\nLe unit\u00e0 conosciute del XII Bomber Command erano:\n.** Sopravvissute del 27th Bomb Group con base in Australia trasferite a 12th AF.Assorbite nel 47th BG\nXXII Tactical Air Command.\nIl XXII Tactical Air Command fu costituito il 26 febbraio 1942 e attivato il 5 marzo. Fu rinominato XII Fighter Command nel maggio 1942, e poi XXII Tactical Air Command nel novembre 1944.\nIl comando fu assegnato alla Twelfth Air Force nell'agosto 1942 e trasferito presso RAF Wattisham (Inghilterra) in settembre, poi a Tafaraoui (Algeria) l'8 novembre 1942, nell'ambito degli sbarchi in Nordafrica previsti dall'Operazione Torch.\nIl XXII Tactical Air Command partecip\u00f2 ai combattimenti nel teatro del Mediterraneo fino alla fine della guerra. Fu disattivato a Pomigliano d'Arco il 4 ottobre 1945.\nLe unit\u00e0 conosciute del XXII Tactical Air Command erano:\nDopoguerra.\nAlla fine dei combattimenti nei teatri del Mediterraneo ed Europeo nel 1945, la Twelfth Air Force fu disattivata. Tuttavia il XII Tactical Air Command fu riassegnato alle United States Air Forces in Europe, integrato nelle forze di occupazione della Germania. I relativi gruppi impiegavano aerei P-47 o P-51. Le unit\u00e0 assegnate a compiti di occupazione erano:\nIl XII Tactical Air Command fu disattivato a Bad Kissingen (Germania) il 10 novembre 1947.\nGuerra fredda.\nLa Twelfth Air Force fu riattivata presso la March Joint Air Reserve Base (California) il 17 maggio 1946, ed assegnata al Tactical Air Command con compiti addestrativi.\nAlla fine degli anni 1940, a seguito di varie modificazioni organizzative, la 12 AF ritorn\u00f2 attiva il 21 gennaio 1951 presso Wiesbaden AB (Assia), assegnata alle United States Air Forces in Europe (USAFE). La Twelfth Air Force divenne la prima formazione USAFE dichiarata disponibile per la NATO. Assieme ad unit\u00e0 aeree francesi e canadesi, la 12 AF faceva parte della Fourth Allied Tactical Air Force, a sua volta riconducibile alle Allied Air Forces Central Europe della NATO. Comprendeva il 21st Fighter-Bomber Wing, ubicato in Francia, e lo 85th Air Depot Wing presso Erding in Germania.\nIl 1 gennaio 1958 la Twelfth Air Force fu rischierata a Waco (Texas) vicino alla James Connally Air Force Base, ed assegnata al Tactical Air Command. Nei 10 anni di permanenza a Connally AFB la sua missione inizi\u00f2 a concentrarsi sull'addestrare equipaggi aero-tattici sino ad una prontezza operativa di combattimento che li rendesse in grado di svolgere operazioni aeree congiunte.\nNel settembre 1968 la Twelfth Air Force si spost\u00f2 presso Bergstrom Air Force Base (Texas). Durante la Guerra del Vietnam, la Twelfth fu una fonte primaria per forze addette a caccia tattica, ricognizione e aerotrasporto, da schierare nella zona di guerra nel Sudest asiatico.\nNel 1987 il comandante della Twelfth Air Force assunse la responsabilit\u00e0 dello United States Air Force Southern Command. In questa veste, la 12 AF gestisce tutto il personale ed i mezzi dell'aviazione nell'area di responsabilit\u00e0 dello United States Air Force Southern Command, ossia l'America Centrale e Meridionale. Durante l'Invasione statunitense di Panama del 1989, per esempio, la 12 AF ed altre forze aeree furono impiegate in appoggio delle forze statunitensi, con il dichiarato proposito di ripristinare la democrazia a Panama. Nel 1994 la 12 AF gest\u00ec ed organizz\u00f2 le operazioni aeree pertinenti all'Operazione Uphold Democracy, la missione finalizzata a ripristinare la democrazia haitiana, ed al contempo a sostenere la Operazione Safe Haven svolta dallo U.S. Southern Command in favore dei rifugiati cubani.\nPost Guerra fredda.\nIl 13 luglio 1993 il comando principale della Twelfth Air Force si trasfer\u00ec ufficialmente da Bergtstrom AFB a Davis-Monthan Air Force Base (Arizona). Da allora, il personale e le unit\u00e0 della 12 AF hanno partecipato ad operazioni in molte parti del mondo: SOUTHERN WATCH, PROVIDE COMFORT, DENY FLIGHT, PROVIDE PROMISE, RESTORE HOPE, e JOINT ENDEAVOR. Durante le operazioni DESERT SHIELD e DESERT STORM la 12 AF forn\u00ec aerei da caccia e ricognizione per sostenere le U.S. Central Command Air Forces.\nDopo gli attacchi terroristici dell'11 settembre 2001 la Twelfth Air Force (Air Forces Southern) ha collaborato strettamente con i paesi caraibici e centro-sudamericani nella guerra al terrorismo. Il comando ha appoggiato i tentativi di sradicare il traffico illegale di droghe negli USA e Paesi vicini. La 12 AF ha pure fornito forze per le operazioni ENDURING FREEDOM in Afghanistan, IRAQI FREEDOM, e NOBLE GUARDIAN negli USA. Attualmente la 12 AF dirige sei stormi da combattimento, cinque Direct Reporting Unit, oltre a 12 unit\u00e0 aeree che le sono state aggregate da Air Force Reserve e Air National Guard."}
{"id": "5924351", "revid": "1480390", "url": "https://it.wikipedia.org/wiki?curid=5924351", "title": "Villa Tesio", "text": "Villa Tesio \u00e8 una villa storica situata nel comune di Dormelletto, presso la storica localit\u00e0 \"Dormello\", sulle rive del Lago Maggiore (in Piemonte) all'interno della Riserva naturale speciale dei Canneti di Dormelletto.\nGrazie alla passione e agli studi di Federico Tesio e di sua moglie Lydia Fiori, Villa Tesio e le sue scuderie sono diventate celebri per aver fatto nascere il pi\u00f9 grande allevamento di cavalli del mondo e, altres\u00ec, una nuova razza di cavalli da corsa molto famosa, conosciuta con il nome di Dormello-Olgiata.\nStoria.\nPrima del novecento e dell'insediamento di Federico Tesio, le terre di \"Dormello\" \u2013 situate nel comune di Dormelletto - avevano conosciuto l'allevamento del bestiame solo in funzione della produzione agricola. La localit\u00e0, inoltre, era sede di rinomata villeggiatura d'\u00e9lite.\nNel 1898 Federico Tesio decise, insieme a sua moglie Lydia Fiori, di stabilire le proprie scuderie su queste terre, poich\u00e9 erano caratterizzate da un ambiente considerato adatto per l'allevamento dei cavalli: vista la prossimit\u00e0 del Lago Maggiore il clima era temperato ma con un alto tasso di umidit\u00e0; il terreno, molto sabbioso, invece risultava essere asciutto. Dalla ex-Villa Conelli nacque Villa Tesio, sul cui muro esterno venne dipinta la croce di Sant'Andrea, emblema dell\u2019omonima scuderia; notevoli furono i lavori per drenare il terreno, curare i prati, le stalle e i maneggi.\nBen presto, intorno a Villa Tesio e all\u2019omonima scuderia cominciarono a \u201cruotare\u201d diverse cascine presenti sul territorio comunale, rilevate dallo stesso Federico Tesio e adibite a scuderie: \"Surga\", \"Montaccio\", \"Rotta\", \"Moretta\u201d, \"Cucchetta\", \"Torbera\" e \"Motta\". Si venne cos\u00ec creare il complesso di scuderie pi\u00f9 grande d'Italia.\nProprio da qui, vennero lanciati sulla scena dell'ippica internazionale esemplari che lasciarono un segno indelebile nel tempo: Nearco, Bellini, Donatello II e Ribot. \nNei primi sessant\u2019anni del novecento il registro degli ospiti di Villa Tesio annovera nomi quali quelli del duca d'Aosta, della duchessa Elena, del conte di Parigi, dell'Aga Khan.\nCaratteristiche della struttura.\nIl complesso di Villa Tesio \u00e8 annunciato da un cancello bianco che si distingue per la presenza di due \u201cscudi\u201d circolari ove sono riprodotti le croci di Sant\u2019Andrea (emblema delle scuderie di Federico Tesio).\nIl viale che porta dal cancello alla struttura \u00e8 costeggiato da un doppio filare di cipressi; il tutto \u00e8 circondato da ampi prati con le caratteristiche staccionate di legno che delimitano l\u2019area dedicata cavalli.\nLa facciata di Villa Tesio \u00e8 posizionata di fronte al Lago Maggiore mentre gli altri lati lambiscono l'esteso parco-prateria.\nLa costruzione ha linee semplici ed \u00e8 disposta su tre piani. Interessante e originale la lunga balconata di legno, con motivi romboidali, sorretta da mensole in serizzo, collocata al primo piano della parte frontale.\nVilla Tesio oggi.\nOggi, senza Federico Tesio e il marchese Incisa, le scuderie di Villa Tesio e suoi prati sono solcati da qualche fattrice e puledro da corsa. I neonati puledri vengono qui allevati per sei mesi e successivamente vengono venduti alle aste pubbliche (Inghilterra o Italia), oppure vengono portati nei luoghi di allenamento per la corsa a Milano, Roma e Varese.\nAnche molte di quelle cascine un tempo rilevate da Federico Tesio hanno mantenuto la tradizione di allevamento ippico, come negli attuali allevamenti della cascina \"Cucchetta\", \"Moretta\", della \"Surga\" e del \"Montaccio\u201d."}
{"id": "5924357", "revid": "122246", "url": "https://it.wikipedia.org/wiki?curid=5924357", "title": "Eremo di San Michele Arcangelo (Foglianise)", "text": "L'eremo di San Michele Arcangelo \u00e8 un luogo eremitico situato sul versante meridionale del Monte Caruso, nei pressi di una grotta rupestre e di una sorgente che si esaurisce nella stagione estiva. Il territorio appartiene al comune di Foglianise.\nStoria.\nNel VII secolo il popolo longobardo, giunto nel Sannio, si convert\u00ec al Cattolicesimo grazie all'efficace opera evangelizzatrice del vescovo di Benevento San Barbato.\nTra i longobardi molto presto si svilupp\u00f2 e si diffuse il culto micaelico.\nL'eremo di San Michele Arcangelo risale all'epoca longobarda. Luogo di culto sviluppatosi attorno ad una grotta rupestre ed una sorgente d'acqua, venne arricchito nei secoli successivi. Del 1587 \u00e8 la campana recante l'immagine della Vergine Annunziata, gli affreschi seicenteschi sono del pittore beneventano Piperno. Ai pellegrini dell'eremo il papa Clemente VIII e papa Clemente XI concessero indulgenze.\nNel 1692 l'eremo fu oggetto di visita del cardinale Vincenzo Maria Orsini che vi ritorn\u00f2 il 16 novembre 1707 per consacrare l'altare e benedire la campana e nel 1727, divenuto Papa col nome di Benedetto XIII. \nL'eremo fu visitato dal cardinale Francesco Maria Banditi, Domenico Carafa e Serafino Cenci. Inoltre, nel XIX secolo fu oggetto di contese tra il comune di Foglianise e il comune di Vitulano.\nFino al 1949, vi soggiorn\u00f2 un eremita. In seguito, fu reso inagibile e chiuso al culto.\nRistrutturato da qualche anno, l'eremo \u00e8 visitabile ogni domenica mattina ed \u00e8 meta di pellegrini il 29 settembre e l'8 maggio.\nDescrizione.\nL'eremo \u00e8 articolato su tre livelli, la cui realizzazione appartiene a diverse epoche storiche. Al di sotto della chiesa costruita nella cavit\u00e0 del monte, vi \u00e8 un convento utilizzato nel tempo come residenza per l'eremita custode del luogo di culto.\nDall'eremo si ha un'ampia visione panoramica sulla Valle Vitulanese e sui dintorni di Benevento."}
{"id": "5924358", "revid": "1543377", "url": "https://it.wikipedia.org/wiki?curid=5924358", "title": "Coppa delle Nazioni 1982 (hockey su pista)", "text": "La Coppa delle Nazioni del 1982 fu la 49\u00aa edizione della Coppa delle Nazioni; la manifestazione venne disputata in Svizzera nella citt\u00e0 di Montreux nel marzo del 1982.\nLa competizione fu organizzata dal Montreux Hockey Club e fu vinta dall'Italia per la 2\u00aa volta nella sua storia."}
{"id": "5924363", "revid": "1543377", "url": "https://it.wikipedia.org/wiki?curid=5924363", "title": "Portaferry", "text": "Portaferry (in lingua irlandese \"Port a' Pheire\", cio\u00e8 \"luogo di sbarco per il traghetto\") \u00e8 una piccola cittadina nella contea di Down, Irlanda del Nord, all'estremit\u00e0 meridionale della penisola di Ards vicino allo stretto che collega il Mare d'Irlanda con lo \"Strangford Lough\". Possiede un famoso acquario ed \u00e8 nota per l'annuale regata di imbarcazioni a vela tipo Galway Hooker. Un servizio di traghetto passeggeri/automezzi la collega con la frequenza giornaliera di una corsa ogni 15\u00a0minuti, dalle ore 8 alle 23, al villaggio di Strangford, che sta dalla parte opposta dello stretto a meno di un miglio di distanza. Il traghetto trasporta circa 500.000 passeggeri l'anno. Al censimento del 2011 Portaferry contava 2\u00a0514.\nAttivit\u00e0.\nPesca commerciale di vongole, gamberi e l'allevamento di ostriche e mitili ha luogo all'interno dello \"Strangford Lough\".\nA queste attivit\u00e0 si aggiunge quella del Laboratorio Marino dell'Universit\u00e0 di Belfast. Vi sono numerosi edifici in stile georgiano, tra i quali il \"Market House\", oggi utilizzato come centro comunitario.\nIl battello di salvataggio di Portaferry \u00e8 un mezzo vitale per pescatori e velisti. Nel 1987 venne eretto un edificio per il battello con l'aiuto finanziario ottenuto con una raccolta fondi promossa dal \"Lord Louis Mountbatten Appeal Fund\" sul \"Belfast Newsletter\". Nel 1994 un nuovo battello Atlantic 75, chiamato \"Blue Peter V\", ha sostituito il precedente Atlantic 21. (L'Atlantic 75 \u00e8 il battello pi\u00f9 veloce nella flotta RNLI e pu\u00f2 raggiungere una velocit\u00e0 di 34\u00a0nodi.\nStoria.\nNel XVII secolo il porti dell'Ulster cominciaro a crescere d'importanza. Nel 1625 William Pitt divenne \"Customer of the ports\" di Newcastle, Dundrum, Killough, Portaferry, Donaghadee, Bangor e Holywood."}
{"id": "5924388", "revid": "74173", "url": "https://it.wikipedia.org/wiki?curid=5924388", "title": "Principato di Galles", "text": ""}
{"id": "5924391", "revid": "287204", "url": "https://it.wikipedia.org/wiki?curid=5924391", "title": "Mutua Madrid Open 2016 - Singolare femminile", "text": "Petra Kvitov\u00e1 era la detentrice del titolo, ma \u00e8 stata battuta al terzo turno da Dar'ja Gavrilova.\nIn finale Simona Halep ha sconfitto Dominika Cibulkov\u00e1 con il punteggio di 6-2, 6-4."}
{"id": "5924404", "revid": "425388", "url": "https://it.wikipedia.org/wiki?curid=5924404", "title": "Liceo artistico statale Nervi-Severini", "text": "Il liceo artistico statale Nervi-Severini \u00e8 una scuola secondaria di secondo grado di Ravenna.\nStoria.\nIl liceo fu istituito nel 1949 con le sezioni di pittura, scultura, architettura e successivamente di grafica. Grazie al \"progetto Michelangelo\" la scuola divent\u00f2 liceo artistico statale a partire dal 1967, anno della riforma dell'istruzione di secondo grado. Nel 1981 il liceo prese il nome dell'architetto e ingegnere italiano Pier Luigi Nervi. Nel 2007, in occasione del 40\u00ba anniversario dalla scomparsa di Gino Severini, \u00e8 stata inaugurata una galleria d'arte intitolata a Antonio Rocchi. .\nDall'anno scolastico 2010-11, dopo l'entrata in vigore della Riforma Gelmini, l'Istituto d'arte per il mosaico intitolato a Gino Severini e il liceo artistico Nervi sono confluiti nel nuovo liceo artistico statale Nervi-Severini.\nStruttura.\nIn origine la sede del liceo era ubicata in via Baccarini, nei locali divenuti poi sede della biblioteca Classense. La sede principale \"Nervi\" \u00e8 sita nel centro storico vicino a piazza Caduti, laddove vi fu trasferita negli anni Ottanta, mentre la succursale \"Severini\" \u00e8 ubicata in via Pietro Alighieri, nell'antica villa settecentesca che ospitava l'Istituto d'arte per il mosaico.\nNel suo complesso, la struttura dispone di aule multimediali e laboratori di: architettura, CAD, cinema d'animazione in 3D, design della moda, fotografia, fumetto, grafica, incisione, mosaico, pittura, restauro, scultura, teatro e scenografia teatrale. Il liceo \u00e8 provvisto inoltre di e un'aula attrezzata per le discipline musicali con: basso, batteria, chitarre, percussioni e un pianoforte a coda, oltre ad un impianto d'amplificazione per concerti all'aperto.\nLa biblioteca centrale del liceo presenta . In aggiunta alla galleria d'arte, l'ente possiede un secondo locale espositivo, riservato alle mostre temporanee, collocato nella chiesa sconsacrata di santa Maria delle Croci. ."}
{"id": "5924405", "revid": "71433", "url": "https://it.wikipedia.org/wiki?curid=5924405", "title": "Il gigante gentile", "text": ""}
{"id": "5924407", "revid": "287204", "url": "https://it.wikipedia.org/wiki?curid=5924407", "title": "Vacuum (album)", "text": ""}
{"id": "5924411", "revid": "1873017", "url": "https://it.wikipedia.org/wiki?curid=5924411", "title": "Yoshimi Inoue", "text": "Biografia.\nA 18 anni, Soke Inoue si trasferisce a Osaka per incontrare il Maestro Teruo Hayashi dove inizia ad allenarsi sotto la sua direzione per diventare successivamente istruttore. Al suo ritorno a Tottori, Soke Inoue inizia il suo programma di karate, restando fedele alla scuola Hayashi Ha Shito Ryu Kai per tutta la vita del Soke Teruo Hayashi. Con grande rispetto per il suo illustre insegnante e dei suoi insegnamenti, integrandoli con l'esperienza dei grandi maestri di karate, Soke Inoue fonda la sua scuola di karate-do, la Inoue Ha Shito Ryu Kai Keishin. Diventa cos\u00ec uno dei pi\u00f9 ricercati allenatori del mondo, preparando ben 15 campioni mondiali in vari stili di karate, tra cui Mie Nakayama (3 volte campionessa del mondo), Rika Usami (Campionessa Mondiale 2012) e Antonio Diaz (Campione Mondiale 2010-2012). Il suo metodo personale \u00e8 chiamato \"Inoue Ha Shito Ryu\". Egli \u00e8 stato anche l'allenatore del kata squadra nazionale giapponese, insignito dell'ottavo dan e membro esaminatore della JKF."}
{"id": "5924415", "revid": "47767", "url": "https://it.wikipedia.org/wiki?curid=5924415", "title": "Franti\u0161ek", "text": ""}
{"id": "5924446", "revid": "124408944", "url": "https://it.wikipedia.org/wiki?curid=5924446", "title": "A casa, una sera...", "text": "A casa, una sera... \u00e8 una miniserie televisiva di genere giallo, basato sulla pi\u00e8ce teatrale \"Suddenly at Home\" di Francis Durbridge, diretto da Mario Landi, protagonisti Nino Castelnuovo e Lia Tanzi, fu girato negli Studi di Torino.\nTrama.\nGlenn, in combutta con Sheila, studia uno stratagemma diabolico per uccidere Maggie, la sua benestante moglie. Sheila e Glenn sono infatti amanti. Maggie viene uccisa e i due amanti diabolici intendono scaricare le colpe su Sam, ex compagno di Maggie. Ma le cose non stanno come sembra: fra le altre cose, c'\u00e8 chi sostiene di avere rivisto Maggie dopo il suo omicidio."}
{"id": "5924447", "revid": "47767", "url": "https://it.wikipedia.org/wiki?curid=5924447", "title": "Gi\u014drgos", "text": ""}
{"id": "5924449", "revid": "614011", "url": "https://it.wikipedia.org/wiki?curid=5924449", "title": "Hubert", "text": ""}
{"id": "5924452", "revid": "47767", "url": "https://it.wikipedia.org/wiki?curid=5924452", "title": "Igor'", "text": ""}
{"id": "5924453", "revid": "47767", "url": "https://it.wikipedia.org/wiki?curid=5924453", "title": "Jakub", "text": ""}
{"id": "5924454", "revid": "47767", "url": "https://it.wikipedia.org/wiki?curid=5924454", "title": "Jean-Pierre", "text": ""}
{"id": "5924460", "revid": "64860", "url": "https://it.wikipedia.org/wiki?curid=5924460", "title": "Cesare Malpica", "text": "Biografia.\nNato da Ignazio, ufficiale borbonico calabrese, e da Maria Antonia Turino, si laure\u00f2 in Giurisprudenza e esercit\u00f2 l'avvocatura a Salerno. Di idee liberali, partecip\u00f2 alla rivoluzione dei filadelfi nel 1828 ma venne arrestato assieme ad altri cospiratori. Scarcerato l'anno seguente, Malpica inizi\u00f2 l'attivit\u00e0 giornalistica a Salerno e nel 1830 si trasfer\u00ec a Napoli, dove apr\u00ec una scuola privata e inizi\u00f2 a collaborare con periodici come \"Poliorama Pittoresco\" e \"Lucifero\". Fu redattore unico de \"Giornale de' giovanetti\" e \"Giornale delle madri e dei fanciulli\", con l'obiettivo di far conoscere gli studi classici alle giovani generazioni dell'epoca. \nSuccessivamente, Malpica si dedic\u00f2 all'attivit\u00e0 di giornalista descrivendo le sue impressioni durante i viaggi nelle province del Regno delle Due Sicilie. Attivo anche come poeta, scrisse versi in onore di Pio IX dello scultore Vincenzo Gajassi. Nel 1848 si schier\u00f2 accanto a Pasquale Stanislao Mancini a favore del costituzionalismo napoletano. \nMor\u00ec pochi mesi dopo a Napoli, lasciando la moglie Annunziata Cottin e cinque figlie.\nAlcune opere.\n\"Bianca di Salerno\", pubblicato a puntate sul settimanale \"Lo Spettatore Napoletano\""}
{"id": "5924461", "revid": "47767", "url": "https://it.wikipedia.org/wiki?curid=5924461", "title": "J\u00e1nos", "text": ""}
{"id": "5924465", "revid": "47767", "url": "https://it.wikipedia.org/wiki?curid=5924465", "title": "Pieter", "text": ""}
{"id": "5924466", "revid": "47767", "url": "https://it.wikipedia.org/wiki?curid=5924466", "title": "Nikola", "text": ""}
{"id": "5924467", "revid": "104485", "url": "https://it.wikipedia.org/wiki?curid=5924467", "title": "Nicholas", "text": ""}
{"id": "5924477", "revid": "228587", "url": "https://it.wikipedia.org/wiki?curid=5924477", "title": "Volo 714 destinazione Sydney", "text": "Volo 714 destinazione Sydney (\"Vol 714 pour Sydney\") \u00e8 la ventunesima avventura della serie fumetti \"Le avventure di Tintin\" del fumettista belga Herg\u00e9.\nTrama.\nTintin, il Capitano Haddock e il Professor Trifone Girasole atterrano all'aeroporto di Giakarta per uno scalo. Qui, in mezzo ad alcuni malintesi tra il Capitano Haddock e Girasole, dovuti alla sordit\u00e0 di quest'ultimo, rincontrano il pilota Zut conosciuto nell'avventura \"Coke in stock\", ora assunto come pilota privato del miliardario imprenditore Carredias. Quest'ultimo invita Tintin e i suoi amici a viaggiare nel suo aereo (dato che sono tutti diretti a Sydney) ma ignora le losche mosse del segretario Spalding. Una volta decollati, l'aereo viene dirottato da dei complici di Spalding e fatto atterrare su un'isola in mezzo all'oceano Pacifico. Qui vengono accolti dallo spietato Rastapopoulos che ha progettato di rapire Carredias per un grosso riscatto.\nSi seguiranno avventure surreali e spericolate finch\u00e9, grazie ad una guida misteriosa Tintin, Haddock, Girasole, Carredias e Zut si ritrovano in un tempio sotterraneo. Qua trovano un agente capace di entrare in contatto telepatico con gli altri e pure con gli alieni. Nel frattempo, Rastapopoulos ed i suoi complici cercano di entrare nel tempio facendo esplodere la porta di pietra. Giunti all'esterno, Tintin e gli altri vengono ipnotizzati dall'agente e fatti salire su un disco volante. Verranno poi lasciati su un canotto pneumatico in mezzo al mare e il disco volante caricher\u00e0 a sua volta Rastapopoulos e gli altri banditi (che prima occupavano il canotto). Una volta portati in salvo da un aereo della polizia, non ricordano nulla di quello che hanno vissuto e il Professor Trifone Girasole dichiara ai reporter di essere entrato in possesso di un pezzo metallico extraterrestre. L'unico a ricordarsi tutto il resoconto \u00e8 il cane Mil\u00f9 su il quale l'ipnosi non ha avuto efficacia.\nSuccessivamente si reimbarcheranno tutti su un aereo di linea (Carredias compreso) per giungere finalmente a Sydney."}
{"id": "5924483", "revid": "88740", "url": "https://it.wikipedia.org/wiki?curid=5924483", "title": "Brett", "text": ""}
{"id": "5924487", "revid": "729019", "url": "https://it.wikipedia.org/wiki?curid=5924487", "title": "Sci alpino agli VIII Giochi olimpici invernali - Slalom speciale maschile", "text": "La competizione dello slalom speciale maschile di sci alpino agli VIII Giochi olimpici invernali si \u00e8 svolta il giorno 24 febbraio 1960 sullo pista \"KT-22\" a Squaw Valley."}
{"id": "5924488", "revid": "889336", "url": "https://it.wikipedia.org/wiki?curid=5924488", "title": "Due anime", "text": "Due anime \u00e8 un singolo del cantante italiano Max Pezzali, estratto dall'edizione \"New Mission 2016\" del suo sesto album in studio \"Astronave Max\" e pubblicato il 29 aprile 2016. Il brano \u00e8 contenuto anche in \"Le canzoni alla radio.\"\nVideo musicale.\nOltre a un \"lyric drive video\" realizzato da SUGO e pubblicato insieme al singolo, il 13 maggio esce anche un video ufficiale diretto da Andrea Gallo e girato nel museo a cielo aperto Wynwood District di Miami"}
{"id": "5924489", "revid": "80488586", "url": "https://it.wikipedia.org/wiki?curid=5924489", "title": "Diela\u00ec", "text": ""}
{"id": "5924490", "revid": "991694", "url": "https://it.wikipedia.org/wiki?curid=5924490", "title": "Oligomomeriche", "text": ""}
{"id": "5924492", "revid": "991694", "url": "https://it.wikipedia.org/wiki?curid=5924492", "title": "Depolimerizzati", "text": ""}
{"id": "5924495", "revid": "124123", "url": "https://it.wikipedia.org/wiki?curid=5924495", "title": "Giovanni Francesco Surchi", "text": ""}
{"id": "5924496", "revid": "486946", "url": "https://it.wikipedia.org/wiki?curid=5924496", "title": "Hanno ucciso l'uomo ragno (singolo)", "text": ""}
{"id": "5924502", "revid": "1214201", "url": "https://it.wikipedia.org/wiki?curid=5924502", "title": "Ole S\u00f6derberg", "text": "Carriera.\nClub.\nGli anni in Inghilterra.\nCresciuto nelle giovanili dell'H\u00e4cken, a gennaio 2008 \u00e8 stato tesserato dagli inglesi del Newcastle. Aggregato in prima squadra a partire dal campionato 2010-2011, ad agosto 2011 \u00e8 passato in prestito al Darlington, in Conference. Ha esordito in squadra il 1\u00ba ottobre, nella vittoria per 2-0 sul Newport County.\nTornato al Newcastle, nel novembre 2011 \u00e8 stato ceduto nuovamente in prestito, stavolta al Chesterfield, in League One. La prima partita con questa maglia l'ha disputata in data 5 novembre, nel pareggio per 2-2 contro lo Yeovil Town.\nMolde.\nIl 30 marzo 2012, i norvegesi del Molde hanno ufficializzato l'ingaggio di S\u00f6derberg. Ha debuttato con questa casacca il 1\u00ba maggio dello stesso anno, nella vittoria per 0-4 sul Sunndal, in una gara valida per il primo turno del Norgesmesterskapet. Il 30 giugno 2012 ha giocato la prima partita in Eliteserien, nella vittoria per 3-1 sull'Odd Grenland. \u00c8 stato in forza al Molde per un biennio, nel corso del quale ha vinto il campionato 2012 ed il Norgesmesterskapet 2013.\nKalmar.\nIl 3 gennaio 2014, il Molde ha comunicato sul proprio sito internet d'aver ceduto S\u00f6derberg al Kalmar. Ha esordito in squadra il 20 agosto successivo, schierato titolare nella sconfitta per 2-1 contro il Kristianstad, partita valida per la Svenska Cupen 2014-2015. Il 31 agosto seguente ha disputato la prima partita in Allsvenskan, nella sconfitta per 2-0 contro l'IFK G\u00f6teborg. Durante la stagione 2015 \u00e8 stato spesso riserva del norvegese Lars Cramer, mentre in quella 2016 ha giocato 29 partite di campionato su 30. Il 14 ottobre 2016 ha rinnovato il contratto che lo legava al club per altre due stagioni. Nel corso della stagione 2017 ha giocato raramente, in parte a causa di un infortunio alla coscia e in parte per scelta tecnica in favore di Lucas H\u00e4gg-Johansson. Nel 2018 invece non \u00e8 mai stato utilizzato, cos\u00ec a fine stagione ha lasciato la squadra.\nAFC Eskilstuna.\nIl 30 gennaio 2019 \u00e8 stato ufficializzato il suo ingaggio da parte dell'AFC Eskilstuna, con il giocatore che ha firmato un contratto di un anno nonostante la concorrenza di Mihail Ivanov e il successivo arrivo di un ulteriore portiere, ovvero Ihor Levchenko. S\u00f6derberg ha poi giocato 12 partite di campionato sulle 30 previste da calendario. La squadra a fine anno si \u00e8 classificata all'ultimo posto ed \u00e8 retrocessa in Superettan, mentre S\u00f6derberg \u00e8 rimasto svincolato.\nRitorno al Kalmar.\nDopo la stagione trascorsa all'AFC Eskilstuna, S\u00f6derberg ha fatto ritorno al Kalmar l'11 giugno 2020, quando ancora l'Allsvenskan di quell'anno non era iniziata per via della pandemia di COVID-19. Oltre al ruolo di portiere di riserva, S\u00f6derberg ha assunto anche il ruolo di allenatore dei portieri delle squadre Under-16 e Under-19. In stagione ha giocato 11 partite, tutte nella seconda met\u00e0 del campionato, a seguito dell'assenza di Lucas H\u00e4gg-Johansson per infortunio.\nIFK G\u00f6teborg.\nIl 15 gennaio 2021 \u00e8 stato presentato dall'IFK G\u00f6teborg, societ\u00e0 che lo ha ingaggiato a parametro zero per un anno nell'ottica di utilizzarlo come riserva del greco Giann\u012bs Anest\u012bs. Nell'arco dell'anno 2021 ha giocato due partite di Coppa di Svezia. Ha lasciato la squadra nel dicembre 2021, alla scadenza contrattuale.\nGAIS.\nNel gennaio 2022 \u00e8 entrato a far parte del GAIS, squadra che era appena retrocessa in terza serie, con il duplice ruolo di allenatore dei portieri e di terzo portiere.\nStatistiche.\nPresenze e reti nei club.\n\"Statistiche aggiornate al 28 aprile 2016.\""}
{"id": "5924505", "revid": "36426", "url": "https://it.wikipedia.org/wiki?curid=5924505", "title": "Via d'Azeglio", "text": "Via Massimo d'Azeglio \u00e8 una via del centro storico di Bologna, che collega Piazza Maggiore a Porta San Mamolo. La via \u00e8 dedicata al marchese Massimo d'Azeglio, politico, patriota e pittore italiano.\nStoria.\nLa collocazione della strada, adiacente a piazza Maggiore, la ha resa da sempre parte della vita sociale, economica e politica della citt\u00e0. Il tratto di strada da Porta San Mamolo a via Farini storicamente, sin dal Medioevo, aveva il nome di via San Mamolo, mentre il tratto restante, corrispondente a quello attualmente pedonalizzato, era detto \"via dicta Platea Major\" (o semplicemente \"Platea Major\"). Il 24 gennaio 1866 il Consiglio Comunale approv\u00f2 la proposta di intitolare la strada al marchese Massimo Taparelli d'Azeglio, genero di Alessandro Manzoni e commissario per le Romagne.\nSu questa strada si affacciano parecchi dei palazzi storici del centro di Bologna, tra questi Palazzo Bevilacqua, Palazzo Marsigli, l'Ex Ospedale degli Innocenti, Ex Convento di San Procolo ed altri. La strada \u00e8 diventata centro dello shopping, principalmente nel tratto pi\u00f9 vicino a Piazza Maggiore, accessibile solo ai pedoni. Via d'Azeglio \u00e8 anche nota perch\u00e9 in questa strada ha abitato per parecchi anni il cantante Lucio Dalla, ed \u00e8 qui, nella sua residenza, che ha sede la Fondazione a lui intitolata."}
{"id": "5924506", "revid": "287204", "url": "https://it.wikipedia.org/wiki?curid=5924506", "title": "Tulas\u012b", "text": "Tulas\u012b (devan\u0101gar\u012b \u0924\u0941\u0932\u0938\u0940; anche tuls\u012b, letteralmente: senza eguali) \u00e8 il sostantivo femminile del sanscrito con cui viene indicata la pianta sacra dell\"Ocimum tenuiflorum\" (anche \"Ocimum sanctum\") o \"basilico sacro\".\nLa \"tulas\u012b\" viene particolarmente venerata dai fedeli vi\u1e63\u1e47uiti, in tal senso \u00e8 collegata al culto di Vi\u1e63\u1e47u/K\u1e5b\u1e63\u1e47a /R\u0101ma, \u00e8 coltivata in speciali contenitori all'interno dei relativi templi o in apposite teche di abitazioni private.\nNome e variet\u00e0.\nNella mitologia induista, la \"tulas\u012b\" \u00e8 conosciuta anche come \"Vaishnavi\" (appartenente a Vishnu), \"Vishnu Vallabha\" (amata da Vishnu), \"Haripriya\" (amata da Vishnu) e \"Vishnu Tulsi\"."}
{"id": "5924508", "revid": "124896919", "url": "https://it.wikipedia.org/wiki?curid=5924508", "title": "Tenuta Le Posteghe", "text": "La Tenuta Le Posteghe (o \"delle Posteghe\") \u00e8 un palazzo storico situato nel comune italiano di Polpenazze del Garda, in provincia di Brescia. \nCostruita in stile neo-medievale tra la fine del XIX secolo e l'inizio del XX, venne acquistata dall'ingegnere Angelo Omodeo, che dopo un periodo di residenza in Sardegna (nel corso del quale progett\u00f2 lo sbarramento sul fiume Tirso che origin\u00f2 il Lago Omodeo) vi si stabil\u00ec, abitandola fino alla propria morte (sopraggiunta il 3 giugno 1941).\nA seguito della costituzione della Repubblica Sociale Italiana, la tenuta fu scelta quale sede del Ministero della Difesa Nazionale (rinominato Ministero delle Forze Armate il 6 gennaio 1944), a capo del quale sedeva l'ex Maresciallo d'Italia Rodolfo Graziani. \nNel secondo dopoguerra, a seguito di alcuni passaggi di propriet\u00e0, la tenuta \u00e8 stata ristrutturata e frazionata in appartamenti; il relativo parco, comprendente vari alberi secolari e affacciato sul Lago di Garda, \u00e8 stato a sua volta risanato e nel 1986 in parte adibito a campo per Gardagolf Country Club."}
{"id": "5924509", "revid": "1573940", "url": "https://it.wikipedia.org/wiki?curid=5924509", "title": "Carmelo Latino", "text": ""}
{"id": "5924523", "revid": "212348", "url": "https://it.wikipedia.org/wiki?curid=5924523", "title": "Brett (nome)", "text": "Origine e diffusione.\nSi tratta di una ripresa del cognome inglese \"Brett\", che pu\u00f2 derivare da due diversi etnonimi: il francese antico \"[le] Bret\" (o il medio inglese \"brett\"), che indicava un abitante della Bretagna; oppure l'inglese antico \"bret\" (o \"bryt\", \"bryt\"), che designava invece gli abitanti celti dello Strathclyde.\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "5924524", "revid": "265038", "url": "https://it.wikipedia.org/wiki?curid=5924524", "title": "Coppa dei Campioni 1967-1968 (Hockey su pista)", "text": ""}
{"id": "5924525", "revid": "1343317", "url": "https://it.wikipedia.org/wiki?curid=5924525", "title": "Lingua (alimento)", "text": "La lingua \u00e8 un alimento umano proveniente dalla macellazione degli animali. Viene utilizzata in cucina in particolare la lingua di bovino, che viene classificata tra le frattaglie. \nComposizione.\nLa lingua tra tutte le frattaglie \u00e8 quella con il minor tenore in colesterolo.\nLa tabella che segue riporta il valore energetico e la composizione della lingua di vitello (per 100g di parte edibile) (gr=grammi; mg=milligrammi; kcal= chilocalorie):\nUtilizzo.\nIn genere la lingua viene consumata dopo essere stata bollita, spesso accompagnata da salse anche piccanti. Pu\u00f2 anche essere conservata con affumicatura oppure salmistrata.\nMolto nota \u00e8 la \"lingua al Madera\", una ricetta considerata di particolare raffinatezza.\nUn popolare piatto della cucina peruviana, di quella messicana e in altri paesi dell'America latina \u00e8 l\"'estofado de lengua\"."}
{"id": "5924526", "revid": "1543377", "url": "https://it.wikipedia.org/wiki?curid=5924526", "title": "Souleidoscopic Luv", "text": "Souleidoscopic Luv \u00e8 il quinto album da solista del cantautore italiano Al Castellana, pubblicato nel 2016 dall'etichetta indipendente Lademoto Records.\nIl disco.\nL'album \u00e8 stato pubblicato in LP e in digitale, quest'ultimo con due tracce bonus. Una delle tracce bonus \"Be Mine\" \u00e8 incluso nella compilation \"The So Soulful Collection Vol.2\", mentre l'altra \"I Wanna Be By Your Side\", remake della canzone di Stevie Wonder, \u00e8 un featuring con Bashiyra.\nI brani, arrangiati e prodotti da Al Castellana e Daniele \"Speed\" Dibiaggio, sono tutti in lingua inglese come nei due album precedenti.\nIl disco \u00e8 stato preceduto dall'uscita del singolo \"A Man Like Me\" il 14 febbraio 2016."}
{"id": "5924531", "revid": "991694", "url": "https://it.wikipedia.org/wiki?curid=5924531", "title": "Procianidina", "text": ""}
{"id": "5924532", "revid": "247222", "url": "https://it.wikipedia.org/wiki?curid=5924532", "title": "Un'incredibile storia", "text": "Un'incredibile storia \u00e8 il terzo album del gruppo musicale italiano Cattivi Pensieri, pubblicato dall'etichetta discografica EMI nel 1996.\nL'album, disponibile su musicassetta e compact disc, \u00e8 prodotto da Davide Bosio e Nicol\u00f2 Fragile, che curano anche gli arrangiamenti. Lo stesso Bosio compare come coautore di 9 dei 10 brani, che presentano tutti la firma della cantante del gruppo, Cinzia Farolfi.\nDal disco vengono tratti i singoli \"Emozione\", vincitore della manifestazione Un disco per l'estate, e \"Micky\"."}
{"id": "5924533", "revid": "1573940", "url": "https://it.wikipedia.org/wiki?curid=5924533", "title": "Domenico Peritore", "text": ""}
{"id": "5924535", "revid": "599013", "url": "https://it.wikipedia.org/wiki?curid=5924535", "title": "Introducing Jimmy Cleveland and His All Stars", "text": "Introducing Jimmy Cleveland and His All Stars \u00e8 il primo album discografico come solista del trombonista jazz statunitense Jimmy Cleveland, pubblicato dall'etichetta discografica EmArcy Records nell'aprile del 1956.\nMusicisti.\nHear Ye! Hear Ye! / You Don't Know What Love Is / Little Beaver\nVixen / My One and Only Love / Love Is Here to Stay / Count 'Em / Bone Brother\nLove Is Here to Stay (Alternate Version) / I Hadn't Anyone Till You / See Minor"}
{"id": "5924536", "revid": "991694", "url": "https://it.wikipedia.org/wiki?curid=5924536", "title": "Proantocianidina", "text": ""}
{"id": "5924538", "revid": "80489069", "url": "https://it.wikipedia.org/wiki?curid=5924538", "title": "Giovan Francesco Surchi", "text": ""}
{"id": "5924539", "revid": "834", "url": "https://it.wikipedia.org/wiki?curid=5924539", "title": "One Crazy Cruise", "text": ""}
{"id": "5924541", "revid": "1929943", "url": "https://it.wikipedia.org/wiki?curid=5924541", "title": "Manolo Pelissero", "text": "Gioc\u00f2 nel ruolo di schiacciatore.\nCarriera.\nLa carriera di Manolo Pelissero si sviluppo ad alto livello tutta con la maglia della Pallavolo Torino, con la quale esordisce in Serie A1; nei nove anni sotto la Mole vince per due volte il campionato italiano e la prima storica Coppa dei Campioni conquistata da una squadra italiana. Chiude la carriera nel Lasalliano Volley Torino, dove disputa 2 tornei di Serie B 1980-82 (pallavolo maschile) con il ruolo di \"giocatore-allenatore\".\nTorner\u00e0 nel 1982 nella sua Pallavolo Torino come vice dell'allenatore Silvano Prandi."}
{"id": "5924542", "revid": "767487", "url": "https://it.wikipedia.org/wiki?curid=5924542", "title": "Carlo Porro (politico)", "text": ""}
{"id": "5924546", "revid": "212348", "url": "https://it.wikipedia.org/wiki?curid=5924546", "title": "Pro Livorno 1989-1990", "text": "Questa pagina raccoglie le informazioni riguardanti la Pro Livorno nelle competizioni ufficiali della stagione 1989-1990.\nStagione.\nNella stagione 1989-1990 il Livorno retrocesso in Serie C2 ha dovuto lottare per non retrocedere anche nell'Interregionale, ha disputato il girone A della Serie C2, raccogliendo 31 punti in coabitazione con altre quattro squadre, piazzandosi in decima posizione, ma con un solo punto in pi\u00f9 del Novara, retrocesso con la Rondinella Firenze ed il Cuoio Pelli di Santa Croce sull'Arno. Ad affiancare il presidente Paolo Salemmo nella costruzione del Livorno per questa stagione, \u00e8 stato chiamato Italo Allodi un grande dirigente, anche se il suo contributo \u00e8 durato solo pochi mesi. La salvezza \u00e8 stata raggiunta con la vittoria (1-0) sulla la Rondinella Firenze grazie ad un gran goal di Dario Palagi, nell'ultima giornata di campionato il 3 giugno 1990. Tre allenatori si sono alternati sulla panchina degli amaranto in questa stagione, con poche vittorie ottenute, pochi meriti e anche scarsa fortuna. Dopo mesi difficili dal punto di vista finanziario, con un nuovo fallimento da dover gestire all'orizzonte, ad aprile finalmente arriva la svolta decisiva, un nuovo imprenditore si \u00e8 fatto avanti con nuove idee e soldi freschi, Carlo Mantovani, proprietario della Merziario Trasporti, il Livorno ha cambiato cos\u00ec di nuovo la ragione sociale diventando Unione Calcio Livorno. Al termine della stagione, le nuvole nere, sembravano essersi diradate, ma era solo una illusione."}
{"id": "5924560", "revid": "1522738", "url": "https://it.wikipedia.org/wiki?curid=5924560", "title": "Rogue Cheney", "text": ""}
{"id": "5924561", "revid": "438678", "url": "https://it.wikipedia.org/wiki?curid=5924561", "title": "Scooby-Doo! Adventures - La mappa del mistero", "text": "Scooby-Doo! Adventures - La mappa del mistero (\"Scooby-Doo! Adventures - The Mystery Map\") \u00e8 un \"puppet movie\" del 2013, diretto da Jomac Noph, basato sui personaggi di Scooby-Doo.\nProdotto dalla Warner Bros. Animation, \u00e8 stato distribuito negli Stati Uniti il 23 luglio 2013, mentre in Italia \u00e8 andato in onda in prima TV su Boomerang il 13 maggio 2016.\nIl film \u00e8 interpretato da burattinai in stile Muppet ed \u00e8 il primo del genere basato sul franchise, destinato ad un pubblico infantile.\nTrama.\nUna tranquilla serata nel quartier generale si trasforma in una sfrenata caccia al tesoro quando Scooby inciampa una misteriosa mappa rivendicata da un pappagallo fantasma.\nContinuity.\nIl film \u00e8 ambientato a Coolsville, il primo nome ufficiale della citt\u00e0 abitata dalla gang. L'et\u00e0 della gang, i loro caratteri e molti altri elementi dimostrano come il film sia un diretto successore della serie del 1988 \"Il cucciolo Scooby-Doo\"."}
{"id": "5924563", "revid": "1305772", "url": "https://it.wikipedia.org/wiki?curid=5924563", "title": "Pisanello (disambigua)", "text": ""}
{"id": "5924564", "revid": "63756", "url": "https://it.wikipedia.org/wiki?curid=5924564", "title": "Gotico a Milano", "text": "Per gotico a Milano si intende l'esperienza artistica cittadina a cavallo tra la seconda met\u00e0 del XIII secolo e la prima met\u00e0 del XV secolo. Lo stile gotico, inizialmente introdotto nel territorio milanese dai monaci cistercensi, fu il principale linguaggio artistico del vasto programma mecenatesco e autocelebrativo dei Visconti, signori di Milano, al cui dominio sulla citt\u00e0 viene solitamente associato il periodo gotico milanese.\nInquadramento storico.\nCome data convenzionale dell'inizio dell'esperienza gotica nel territorio della signoria di Milano viene spesso indicata la salita al potere della famiglia Visconti nel 1282. La penetrazione delle nuove tendenze artistiche d'Oltralpe arriv\u00f2 quindi in ritardo rispetto al centro Italia, dove il gotico cistercense aveva gi\u00e0 prodotto quasi un secolo prima l'abbazia di Fossanova (1187) e l'Abbazia di Casamari (1203). Questo ritardo nell'introduzione del linguaggio gotico nel milanese \u00e8 spiegabile dalla forte e radicata presenza dell'architettura romanica, anche in virt\u00f9 del legame tra questa architettura e l'Impero, che non per niente fu superata solo con il nuovo corso politico della signoria dei Visconti.\nLa data tuttavia \u00e8 solamente indicativa in quanto il primo esempio di gotico comparve a Milano per opera dei monaci cistercensi nella prima met\u00e0 del XIII secolo: nel 1221 l'abbazia di Chiaravalle veniva consacrata dal vescovo Enrico Settala. Allo stesso tempo per\u00f2 lo stile gotico non si diffuse in maniera apprezzabile nel territorio, peraltro con stilemi fortemente influenzati dal romanico, fino all'opera di Azzone Visconti tra il 1329 e il 1339, che introdusse presso la sua corte artisti pisani e fiorentini.\nIl fitto programma di sostegno alle arti inaugurato da Azzone Visconti fu portato avanti dal suo successore Bernab\u00f2 Visconti, ma soprattutto da Gian Galeazzo: sotto la sua signoria venne inaugurato il pi\u00f9 grande cantiere gotico italiano per la costruzione della nuova cattedrale cittadina. Per tale opera, che nella mente del duca sarebbe stata monumentale e grandiosa, furono chiamati a Milano architetti e artisti da tutta Europa: il continuo confronto tra maestranze locali e straniere contribu\u00ec a portare a maturazione lo stile gotico lombardo, prima di allora ancorato alla forte eredit\u00e0 romanica, creando una sintesi tra l'architettura gotica italiana ed europea.\nDopo una battuta di arresto dovuta a un turbolento periodo politico dopo la morte di Gian Galeazzo Visconti, lo splendore artistico milanese riprese vigore sotto Filippo Maria Visconti che nella prima met\u00e0 del Quattrocento trasform\u00f2 la corte milanese in uno dei maggiori centri dell'umanesimo italiano, chiamando al suo servizio personalit\u00e0 come Francesco Filelfo, Pier Candido Decembrio, Gasparino Barzizza e Antonio da Rho. Negli ultimi anni della signoria viscontea, analogamente a quanto successo a Firenze, si ebbero poi i primi sentori della nuova arte rinascimentale con l'operato di Masolino da Panicale a Castiglione Olona.\nLa conclusione dell'esperienza gotica viene quindi indicativamente fatta coincidere col crollo della signoria viscontea nel 1447, con uno stile tardogotico che sarebbe stato innestato sulle precoci esperienze rinascimentali centro italiane a dar vita al rinascimento lombardo.\nArchitettura religiosa.\nL'introduzione del gotico: le abbazie.\nA Milano, come in altri luoghi, il linguaggio gotico fu introdotto da monaci cistercensi provenienti dalla Francia: il primo esempio di gotico a Milano \u00e8 l'abbazia di Chiaravalle, realizzata a partire dalla prima met\u00e0 del XIII secolo per opera di monaci provenienti dall'abbazia di Clairvaux. La descrizione deve tenere conto della particolare complessit\u00e0 della sua storia, che vede interventi sulla chiesa dalla sua fondazione fino al XVIII secolo: ad esempio della facciata gotica rimane solamente l'ordine superiore in cotto decorato da un oculo e da una bifora racchiusi nel profilo della copertura a capanna decorato con archetti pensili.\nLa chiesa, costruita rispettando le indicazioni architettoniche per le chiese cistercensi fornite da San Bernardo, pu\u00f2 essere definita per la sua struttura e parte della decorazione come un compromesso tra l'architettura lombarda duecentesca e il gotico cistercense, ovvero il primo edificio a rompere la tradizione romanica e a introdurre, seppur con forme molto mitigate dalla tradizione lombarda, le forme del gotico.\nI primi interventi a superare la transizione tra romanico e gotico furono i lavori per il chiostro meridionale della chiesa, con archi a sesto acuto in mattoni retti da colonne binate in pietra. Tuttavia l'intervento architettonico di gotico di maggior rilievo e che pi\u00f9 caratterizza l'abbazia fu la costruzione della torre nolare: la torre ha forma ottagonale e poggia sul presbiterio a pianta quadrata a cui viene collegato mediante l'uso di pennacchi ad archi decrescenti. La torre ottagonale \u00e8 composta da tre ordini verticali che si restringono al procedere verso l'alto: la torre \u00e8 decorata da un'alternanza di bifore, monofore e quadrifore in cui decorazioni in cotto e in marmo bianco si alternano a creare un contrasto di colori.\nAll'interno, tra le decorazioni pittoriche pi\u00f9 interessanti si possono citare i frammenti di affreschi trecenteschi degli \"Evangelisti\" nello spazio della cupola e delle sedici figure di \"Santi\", di autore identificato come Primo Maestro di Chiaravalle. Nella parte inferiore della cupola si trovano invece le \"Storie della Vergine\", raffinata ed elegante composizione di gusto giottesco attribuita a Stefano Fiorentino e basate sulla Legenda Aurea di Jacopo da Varazze.\nFondata nel 1176, gran parte dell'abbazia di Viboldone fu costruita tra la fine del XIII e il XIV secolo. La facciata in cotto, conclusa nel 1348, ha una struttura a capanna delimitata da archetti pensili ed \u00e8 divisa verticalmente in tre partiture definite da contrafforti. Il portale presenta una ricca decorazione in marmo con sculture della \"Madonna con Bambino fra santi\" di scuola campionese \u00e8 fiancheggiato da due edicole pensili e da due strette monofore con cornici cuspidate in cotto; la decorazione dell'ordine superiore \u00e8 composta da una finestre circolare e tre bifore, di cui le due laterali prettamente decorative in quanto non danno sulle navate laterali pi\u00f9 basse. L'interno \u00e8 diviso in tre navate con volta a crociera\nSuccessiva alla met\u00e0 del '300 \u00e8 quindi la decorazione pittorica interna: l'opera pi\u00f9 antica \u00e8 l'affresco della \"Madonna con Bambino e santi\" nell'abside di un anonimo Maestro lombardo dagli influssi toscani. Sempre sulle pareti absidali si trova il \"Giudizio Universale\" di Giusto dei Menabuoi in cui viene ripreso lo schema del \"Giudizio Universale\" di Giotto presso la cappella degli Scrovegni.\nSi possono citare infine le \"Storie della vita di Cristo\" di un anonimo pittore lombardo in cui l'accuratezza naturalistica lombarda viene influenzata dall'uso del chiaroscuro di Giusto dei Menabuoi, e la \"Madonna in trono fra santi\" di Michelino da Besozzo.\nBench\u00e9 fuori dal territorio comunale, \u00e8 indubbiamente correlata alla citt\u00e0 l'abbazia di Morimondo, che come per le abbazie appena accennate \u00e8 nata nella prima met\u00e0 del XII secolo grazie all'arrivo di monaci cistercensi dalla Francia. Anche in questo caso ci si trova, nelle parti rimaste originali della chiesa, di fronte a uno stile gotico molto primitivo, ravvisabile ad esempio nelle proporzioni slanciate se paragonate a quelle dell'arte romanica. La facciata si presenta in cotto a vista con bifore e rosone, realizzata in maniera molto semplice come dettate dalle regole dell'architettura cistercense.\nIl complesso dell'abbazia di Mirasole, tra i pochi esempi lombardi di architettura religiosa fortificata, fu fondato nel XIII secolo, mentre la chiesa risale alla fine del XIV secolo. La facciata \u00e8 in cotto con decorazioni molto semplici, consistenti in un rosone, due monofore e un portale in cotto ad arco ribassato; l'interno si presenta con un'aula a navata unica che termina in un'abside quadrangolare dove si trova affrescata l\"'Assunzione della Vergine\" di un anonimo pittore probabilmente legato allo stile di Michelino da Besozzo.\nIl periodo visconteo.\nAll'inizio del XIV secolo il signore Azzone Visconti inaugur\u00f2 un vero e proprio programma di mecenatismo che aveva il suo fulcro nell'architettura gotica. Tra le prime realizzazioni si pu\u00f2 citare la chiesa di San Gottardo in Corte, realizzata come cappella ducale dedicata al santo protettore della gotta che avrebbe colpito Azzone, tuttavia molto rimaneggiata nell'aspetto nel XVIII secolo. Dell'aspetto originale esterno si conservano la torre campanaria ottagonale e l'abside semiottagonale: la decorazione \u00e8 realizzata alternando elementi in cotto, gi\u00e0 tipici dell'architettura romanica lombarda, ed elementi in marmo bianco. Elemento di spicco del complesso \u00e8 il campanile ottagonale attribuito al cremonese Francesco Pegorari: l'uso del cotto \u00e8 prevalente nei piani bassi del campanile per lasciare spazio al marmo bianco nelle parti pi\u00f9 elevate fino al coronamento, probabilmente ripreso dalla torre nolare dell'abbazia di Chiaravalle e alla sommit\u00e0 del torrazzo di Cremona.\nL'interno, secondo quanto descritto dalle cronache dell'epoca di Galvano Fiamma, era completamente affrescato da Giotto, chiamato a Milano da Azzone Visconti, e dalla sua scuola: del ciclo di pitture rimane al giorno d'oggi solo la \"Crocifissione\" attribuito da taluni direttamente al maestro toscano, mentre secondo un'altra ipotesi alcuni caratteri del dipinto, come il realismo e l'attenzione ai dettagli, suggerirebbero un anonimo, sebbene straordinario, maestro di sfera giottesca con influenze lombarde.\nLa chiesa di San Cristoforo sul Naviglio \u00e8 composta dall'unione di due edifici risalenti rispettivamente alla fine del XII secolo e alla fine dl XIV secolo. La facciata, anch'essa divisa in due, presenta a sinistra un portale a sesto acuto in cotto con un rosone inscritto nell'arco, secondo alcuni interpretazione in chiave lombarda del portale laterale della chiesa di Santa Maria della Spina a Pisa, mentre a destra vi \u00e8 un portale sempre a sesto acuto meno decorato ma dalle proporzioni pi\u00f9 slanciate e affiancato da due finestre con archi a sesto acuto. Su entrambe le parti della facciata vi sono dei resti di affreschi. All'interno la parte destra della chiesa si presenta con un'aula forma rettangolare con copertura lignea e abside semicircolare, mentre la parte sinistra presenta una copertura a crociera con monofore sulla parete che forniscono l'illuminazione. Tra i frammenti di affreschi visibili nella chiesa si pu\u00f2 citare la \"Crocifissione\" degli Zavattari.\nAlla seconda met\u00e0 del XII secolo risale la chiesa di San Lorenzo a Monlu\u00e8, costruita dall'ordine degli Umiliati in uno stile molto semplice probabilmente mutuato dall'architettura cistercense. La facciata si presenta molto slanciata in cotto a vista, il portale molto semplice presenta un arco a tutto sesto sormontato da un finto protiro fiancheggiato da due strette monofore. Il campanile della chiesa, a pianta quadrata, \u00e8 composta da quattro ordini orizzontali: l'ultimo piano \u00e8 decorato con bifore con archi poggianti su colonnine in pietra. L'interno molto semplice presenta una singola navata e aveva in origine una copertura a capriate in legno: sulle pareti sono presenti di resti di affreschi a tema di elementi vegatali, tipici della decorazione pittorica lombarda del primo Trecento.\nLa chiesa di San Marco fu fondata nel tardo XII secolo dai monaci agostiniani, tuttavia i pesanti interventi subiti dalla chiesa a partire dal XVI secolo ne hanno per gran parte sconvolto l'aspetto, recuperato in minima parte nell'esterno con i restauri ottocenteschi di Carlo Maciachini. Della struttura originale si pu\u00f2 vedere oggi la struttura a linea spezzata scandita verticalmente da contrafforti: originali sono anche il rosone in cotto e il portale in marmo bianco sormontato da tre statue dei \"Santi Agostino, Marco e Ambrogio\". Al primo Trecento risale il campanile quadrangolare in muratura, che riprende uno dei tipici modelli architettonici dell'area milanese dell'epoca gi\u00e0 utilizzato ad esempio nell'abbazia di Mirasole e nell'arengario di Monza.\nDella decorazione pittorica originale rimangono visibili alcuni frammenti di affresco della cappella absidale sinistra dedicata alla Vergine Maria, ovvero la \"Madonna col Bambino in trono e santi\" risalente alla fine del Duecento, dallo stile influenzato dall'arte bizantina ma anche dagli affreschi del cantiere della basilica di San Francesco d'Assisi e il successivo affresco della \"Maddalena ed un santo cavaliere\", le cui similitudini stilistiche con il cantiere di dell'abbazia di Chiaravalle portano ad attribuire l'opera al cosiddetto Primo Maestro di Chiaravalle. All'interno della chiesa sono infine presenti molte importante opere scultorie risalenti al periodo gotico, tra cui il \"Monumento funebre a Lanfranco Settala\", e le \"Arche Aliprandi\", trattate nella sezione scultura.\nLa chiesa di Santa Maria del Carmine, bench\u00e9 fondata alla fine del XIV secolo, non presenta significativi elementi di architettura gotica con l'eccezione della pianta: la facciata \u00e8 infatti frutto di un restauro neogotico ottocentesco mentre gli interni sono stati decorati principalmente tra il XV e il XVII secolo. La pianta \u00e8 a croce latina a tre navate, forma ripresa dalla certosa di Pavia dallo stesso architetto Bernardo da Venezia. Dalla lettura della pianta \u00e8 evidente la costruzione della regola costruttiva \"ad quadratum\", che utilizza un quadrato come elemento base per la definizione delle proporzioni: la navata principale \u00e8 composta da tre quadrati, cos\u00ec come il transetto, mentre le navate e le cappelle laterali hanno l'area di un quarto del quadrato elementare.\nNella basilica di Sant'Eustorgio si trova la cappella Visconti incominciata nel 1297 da Matteo Visconti. Dell'originale decorazione pittorica rimangono in buono stato solo le figure dei quattro \"Evangelisti\", mentre esistono tracce di affreschi successivi come il \"Trionfo di San Tommaso\", \"San Giorgio che libera la principessa\" e sette \"Santi\", attribuito al cosiddetto Maestro di Lentate, autore del ciclo di affreschi nell'oratorio di Santo Stefano di Lentate. La cappella contiene infine l\"'Arca di Matteo e Valentina Visconti\". Sempre in Sant'Eustorgio si possono trovare nella cappella Torriani degli affreschi tardogotici risalenti al 1440 di \"Evangelisti\" e \"Santi\" attribuiti alla cerchia degli Zavattari.\nLa cappella Visconti fu tuttavia lasciata da parte da Barnab\u00f2 Visconti, che spost\u00f2 la cappella di famiglia nell'oggi demolita chiesa di San Giovanni in Conca: l'architettura esterna e l'impostazione interna erano riprese dall'architettura delle abbazie dell'epoca, come testimonia la facciata traslata prima della demolizione con rosone e monofore sul modello dell'abbazia di Viboldone. Tra i resti della decorazione pittorica prelevati prima della demolizione della chiesa ci sono l\"'Angelo annunciante\" e la \"Vergine annunciata\" di un anonimo pittore del primo '300 dalle influenze venete. Di influenza pi\u00f9 marcatamente toscana sono invece le \"Storie di San Giovanni evangelista\", custodite nelle raccolte del castello Sforzesco, in cui viene fatto uso di colori accesi con accenni di costruzione prospettica; attribuite a un anonimo maestro della cerchia di Giusto dei Menabuoi.\nNella basilica di San Calimero \u00e8 presente l'affresco della \"Madonna con Bambino\" di Leonardo da Besozzo, dipinto eseguito tardogotico quattrocentesco dalle forme dei personaggi ispirate agli affreschi dei \"Giochi Borromeo\" nel palazzo Borromeo e al suo stesso lavoro nella chiesa di San Giovanni a Carbonara a Napoli. Leonardo, figlio di Michelino da Besozzo, collabor\u00f2 col padre nella realizzazione della \"Madonna dell'Idea\" conservata presso il duomo di Milano.\nVa precisato che delle numerose chiese costruite in stile gotico tra il XII e il XV secolo, sopravvivono oggi solo pochi esempi, mentre gran parte furono o completamente trasformate tra il XVI e il XVII secolo durante l'operato dei cardinali Borromeo o demolite con le soppressioni giuseppine nel XVIII secolo. Tra le demolizioni effettuate in quest'ultimo periodo si pu\u00f2 citare la chiesa di Santa Maria di Brera: la facciata fu progettata da Giovanni di Balduccio e contemplava un fronte a cappanna costruita con marmo bianco e nero a formare bande a colori alternati, mentre la suddivisione interna in tre navate era sottolineata all'esterno con dei contrafforti. Il portale presentava un arco a tutto a sesto con strombatura coronato da una cuspide contenente un piccolo rosone; la decorazione era poi completata da bifore e trifore e vari gruppi di statue tra cui il gruppo della ghimberga. Dell'interno rimangono solo poche tracce all'interno della pinacoteca di Brera, tra cui alcune campate laterali della chiesa in cui sono visibili affreschi di \"Santi e Profeti\" attribuiti a Giusto dei Menabuoi. La chiesa presentava un interno a tre navate suddivise da colonne con capitelli zoomorfi tipici della scultura lombarda del tardo Duecento.\nAltra celebre chiesa gotica non pi\u00f9 esistente \u00e8 infine la chiesa di Santa Maria alla Scala: l'edificio presentava una facciata a capanna composta da tre partiture verticali rimarcate da quattro contrafforti che terminavano in pinnacoli. Come tipico dell'architettura gotica lombarda, la facciata era decorata da elementi alternatamente in cotto e in marmo a creare un contrasto cromatico, come il rosone in marmo bianco o le monofore e bifore in cotto e marmo. La chiese presentava inoltre un campanile poligonale simile a quello della chiesa di San Gottardo in Corte.\nIl duomo.\nLe vicende del duomo di Milano, capolavoro del gotico internazionale, furono complesse sin dalla fondazione della Fabbrica nel 1386 e che sarebbe continuata per molti secoli a venire: originali dell'epoca gotica sono infatti solo l'abside, le sagrestie e parte del transetto, con il resto della chiesa eseguito successivamente in maniera pi\u00f9 o meno aderente al progetto originale. Una fortissima spinta in chiave mecenatesca verso la realizzazione di una grandiosa fabbrica venne da Gian Galeazzo Visconti, da poco incoronato duca dall'imperatore, che finanzi\u00f2 parte dell'opera e si adoper\u00f2 per la raccolta di altri fondi tra la popolazione e chiam\u00f2 architetti da tutta Europa, specialmente da Francia, Germania e Fiandre.\nIl disegno iniziale, oggi perduto, fu probabilmente di un architetto alsaziano, tuttavia dopo pochi anni l'architetto fu sostituito per dar via a un periodo di continui cambiamenti di architetti e progetti: nel giro di pochi anni furono chiamati per il cantiere della cattedrale, tra gli altri, il francese Nicolas de Bonaventure, gli italiani Antonio di Vincenzo e Gabriele Stornaloco, e i tedeschi Giovanni da Fernach e Heinrich Parler. Tra i motivi principali dei vari contrasti vi era la scelta delle proporzioni per la facciata, che sarebbe stata inscritta in un quadrato (costruzione \"ad quadratum\") o in un triangolo (costruzione \"ad triangolum\").\nLa diatriba pu\u00f2 essere riassunta con gli italiani fautori del modulo \"ad triangolum\", che avrebbe alla fine trionfato portando alla costruzione di una chiesa pi\u00f9 bassa dalle proporzioni pi\u00f9 tozze, e i capimastri tedeschi e i francesi a favore di un modulo \"ad quadratum\" che avrebbe consentito una facciata pi\u00f9 alta e snella. Un dibattito simile si ripropose con l'architetto parigino Giovanni da Mignot, anch'egli cacciato dopo poco tempo, sulle proporzioni e sulla statica delle volte: questi dibattiti, che andavano ben oltre le normali ritrosie campanilistiche, furono principalmente legati alla resistenza della tradizione italiana ancora legata all'architettura romanica e al conseguente ritardo con cui il territorio milanese recep\u00ec le novit\u00e0 del gotico europeo.\nIl primo elemento di stacco del duomo rispetto alle chiese milanesi precedenti fu la struttura perimetrale, che a differenza delle altre chiese, che prevedevano un'eventuale copertura della struttura in mattoni con materiali pi\u00f9 nobili, \u00e8 composta esclusivamente di blocchi di marmo di Candoglia: la struttura portante presenta il sistema contrafforte-arco rampante tipico dell'architettura gotica, con le mura perimetrale esterne decorate da un enorme numero di statue e peducci. La decorazione statuaria esterna si presenta, relativamente alle commissioni di epoca gotica, come un campionario della scultura europea con opere effettuate da maestranze locali, borgognone, boeme, tedesche e francesi: in particolare agli ultimi due gruppi sono attribuibili i novantasei \"Giganti\" che ornano i doccioni della struttura. Tra i principali artisti lombardi a occuparsi della fitta selva di statue esterne si hanno Jacopino da Tradate e Matteo Raverti.\nDue delle opere esemplificative dei due principali scultori italiani attivi nel cantiere sono il \"San Bartolomeo Apostolo\" di Jacopino da Tradate e il \"Santo Vescovo\" del Raverti: nel primo caso \u00e8 fatto un ampio uso del panneggio e vi \u00e8 una particolare attenzione ai dettagli, ad esempio nella resa della barba, senza tuttavia conferire eccessiva espressivit\u00e0 al volto, cosa che invece avviene nella statua del Raverti, che restituisce un santo sofferente con le guance scavate risultato di attenti studi e modellazione.\nL'abside \u00e8, per le gi\u00e0 citata ragioni temporali, la parte pi\u00f9 aderente agli stilemi del gotico internazionale: i tre finestroni ad arco a sesto acuto si presentano profondamente decorati con il tema centrale della Raza Viscontea, ovvero il sole raggiante simbolo della famiglia, su disegno di Michelino da Besozzo: le vetrate sono decorate, col ciclo con le \"Storie dell'Antico Testamento\" nella vetrata settentrionale, l\"'Apocalisse\" nella vetrata centrale e con gli \"Episodi del Nuovo Testamento\" nella vetrata meridionale, opera di Stefano da Pandino e Franceschino Zavattari. Pi\u00f9 in generale, a partire dal primo Quattrocento il duomo pu\u00f2 essere considerato come uno dei maggiori laboratori europei dell'arte delle vetrate istoriate, nel quale avrebbero partecipato fino alla sua conclusione i maggiori pittori lombardi delle varie epoche.\nL'interno presenta una pianta a croce latina con l'aula suddivisa in cinque navate, con transetto leggermente aggettante diviso in tre navate e abside semiottagonale. Le volte a crociera sono rette da pilastri polistili con capitelli decorati con \"Santi\" posti in nicchie opera di Giovannino de' Grassi.\nIl portale della sacrestia meridionale, scolpito a partire dal 1392 da Giovanni da Fernach con decorazioni delle \"Storie della Vergine\", \u00e8 un perfetto esempio di gotico internazionale tedesco. Sopra un sobrio architrave realizzato da Giovannino de' Grassi decorato da formelle quadrilobate con \"Teste di Profeti\", vi \u00e8 la pi\u00f9 esuberante decorazione, a tema di \"Storie della Vergine\", inserita in arco ogivale fiancheggiato da due pinnacoli e terminante in sommit\u00e0 con una \"Crocifissione\". L'estradosso della lunetta presenta infine la tradizionale decorazione gotica a grandi foglie arricciate. Tra le decorazioni originali, all'interno della sagrestia si trova il lavabo con dossale con cuspide, sempre di Giovannino de Grassi. Una decorazione simile si pu\u00f2 trovare nell'ingresso della sagrestia settentrionale, superato il quale ci si trova nell'unico ambiente della cattedrale dove si pu\u00f2 ammirare la pavimentazione originale della chiesa, risalente ai primi anni del '400, realizzata da Marco Solari, assieme a resti di coeve decorazioni in terracotta.\nNel suo complesso quindi il duomo risult\u00f2 il punto di stacco dagli ultimi legami con l'architettura romanica in territorio milanese, tuttavia la chiesa, nonostante gli influssi che l'architettura italiana avesse avuto sulla sua costruzione, rimase un unicum non solo nel territorio del ducato ma in tutta Italia:\nArchitettura civile e militare.\nTra i primi interventi che sancirono la diffusione del gotico a Milano si possono annoverare gli interventi di Matteo e Azzone Visconti nel \"Broletto Nuovo\", attuale piazza dei Mercanti, gi\u00e0 da tempo sede del potere cittadino.\nIl primo edificio a essere ricostruito fu la loggia degli Osii nel 1316: la facciata \u00e8 realizzata in marmo bianco e nero, scelta che rompeva con il tradizionale uso del cotto a vista sebbene gi\u00e0 utilizzata nella chiesa di Santa Maria di Brera, ed \u00e8 impostata su due ordini orizzontali in origine porticati. Il pian terreno presenta archi a tutto sesto retti da colonne ottagonali in pietra, tale configurazione viene ripetuta al piano superiore con l'utilizzo di archi di uguale ampiezza ma a sesto acuto, mentre \u00e8 presente un parapetto decorato con stemmi viscontei. L'edificio \u00e8 infine coronato da un alto cornicione dove sono presenti nicchie con volta a botte in cui sono presenti statue a tutto tondo: tra i soggetti si possono citare la \"Madonne col Bambino\", e vari \"Santi\", tra cui \"Sant'Ambrogio\" e \"San Giacomo\".\nA partire dal 1433 fu costruita casa dei Panigarola, molto rimaneggiata nel corso degli anni, della cui struttura originale restano le arcate a sesto acuto con bordature in cotto del piano terra, sorrette da colonne con capitelli decorati con motivi a foglie, mentre al piano superiore vi \u00e8 una finestra in cotto non originale ma che riprende il progetto originario con decorazione tipica dell'architettura lombarda di inizio XV secolo.\nAltro intervento della piazza, oggi completamente perduto in quanto sostituito dal palazzo delle Scuole Palatine, fu il portico del Banchieri, realizzato a partire dal 1336 con una struttura porticata simile a quella della loggia degli Osii.\nTra i pochi palazzi privati gotici conservati in citt\u00e0 si pu\u00f2 citare palazzo Borromeo costruito a partire dalla fine del XV secolo. Della struttura originaria fa parte la facciata in cotto a vista col portale con arco a sesto acuto decorato conci in marmo di Candoglia e marmo rosso di Verona racchiuso da un fregio con cordonatura. Il cortile d'onore \u00e8 porticato su tre lati con arcate ogivali rette da colonne ottagonali con capitelli decoarati con foglie. Sul lato non porticato sono presenti sei monofore in cotto a sesto acuto, mentre sulle pareti si trovano tracce di affreschi con motivi araldici dei committenti del palazzo. All'interno si trovano tracce di affreschi tardogotici dei \"Giochi Borromeo\", attribuiti da alcuni al Pisanello. Un tempo presenti nel palazzo e successivamente asportati sono vari frammenti di affreschi, tra cui la \"Raccolta delle melograne\" attribuiti a Michelino da Besozzo, oggi conservati alla rocca di Angera. Un'ipotesi alternativa ugualmente valida attribuisce tuttavia la realizzazione del complesso dei \"Giochi Borromeo\" a un autore chiamato Maestro dei Giochi Borromeo: questa attribuzione differente dal Pisanello o da Michelino fu conferita a seguito dell'analisi di un riscoperto \"San Giovanni dolente\", frammento degli affreschi di palazzo Borromeo con richiami stilistici al \"Cristo in piet\u00e0\" di Masolino pur mostrando influenze di scuola lombarda.\nDelle numerose torri dell'epoca, che venivano edificate assieme ai palazzi nobiliari, sono pervenute ai giorni nostri solo la torre dei Gorani e la torre dei Morigi.\nDalle descrizioni storiche del palazzo Reale, all'epoca broletto Nuovo e poi palazzo Ducale, si pu\u00f2 ricordare l'opera di Giotto, chiamato a corte da Azzone Visconti. Tra le varie opere descritte dai cronisti dell'epoca si pu\u00f2 citare l'affresco degli \"Uomini illustri\" a tema mitologico, sul modello del suo stesso lavoro nella sala dei Baroni presso il Maschio Angioino di Napoli, decorato con oro e smalti tipici della pittura gotica francese:\nTra gli esempi di architettura civile, bench\u00e9 a uso del potere religioso, si deve citare infine il palazzo Arcivescovile. Come per il vicino palazzo, i rimaneggiamenti delle varie epoca hanno quasi completamente cancellato la costruzione originaria voluta da Ottone Visconti e Giovanni Visconti, arcivescovi di Milano: tra i pochi resti gotici vi sono alcune bifore in cotto sulla facciata verso il duomo e sul lato ovest. Duranti alcuni restauri nel secondo dopoguerra del palazzo sono emersi dei frammenti di affreschi di scuola giottesca. Sono conservati sempre nell'arcivescovado dei frammenti di affreschi sopravvissuti per puro caso ai rifacimenti della chiesa di Santa Maria Podone, riscoperti e asportati nel XX secolo, raffiguranti un \"corteo dei Re Magi\", di cui non \u00e8 stata possibile l'attribuzione a Michelino da Besozzo o alla sua bottega per via della frammentariet\u00e0 dell'opera, bench\u00e9 con disegni sicuramente riconducibili per modello e segno a quelli del \"Libretto degli Anacoreti\" dello stesso Michelino.\nTra le molte iniziative promosse da Azzone Visconti si deve citare anche la conclusione dei lavori per le mura medievali della citt\u00e0 assieme alle porte, progettate per essere dei veri e proprio monumenti. In ciascuna delle sei porte di Milano, Azzone fece collocare un tabernacolo dedicato alla Vergine Maria, generalmente affiancato da santi che reggevano il modelletto del sestiere cittadino relativo alla porta: tre di questi furono realizzati da Giovanni di Balduccio, mentre gli altri tre al cosiddetto Maestro della Lunetta di Viboldone, scultore tra i pi\u00f9 in vista dell'allora cerchia di Maestri Campionesi. Al primo sarebbero attribuiti la \"Vergine\" e i \"Santi\" della Porta Ticinese e le statue prelevate dalle demolite porta Orientale e porta Comasina, mentre al secondo apparterrebbero i tabernacoli della porta Nuova e delle demolite porta Romana e porta Vercellina.\nAssieme allo sviluppo della cinta di mura, i Visconti furono responsabili della costruzione del castello di Porta Giovia, sui cui resti sarebbe sorto il castello Sforzesco. La fortificazione fu incominciata nel 1368 da Galeazzo II Visconti, mentre Gian Galeazzo ci aggiunse una cittadella fortificata esterna non collegata al nucleo centrale, che venne per\u00f2 collegato, assieme alla costruzione della Ghirlanda (una seconda cinta di fortificazione esterna collegata al nucleo centrale del castello) da Filippo Maria Visconti a partire dal 1420. Dell'antico castello Visconteo, assaltato durante il periodo dell'Aurea Repubblica Ambrosiana e ricostruito completamente dalla dinastia degli Sforza, non rimane alcune traccia se non il basamento in serizzo del castello Sforzesco.\nScultura.\nLa transizione dal romanico al gotico segn\u00f2 l'abbandono della scultura come essenza funzionale esclusivamente alla decorazione architettonica a favore di opere autonome per cui pu\u00f2 valer la pena un'analisi separata dal contesto architettonico. La scultura gotica milanese pu\u00f2 essere quindi divisa in due filoni principali, ovviamente mai del tutto separati e con reciproche contaminazioni: da un lato la scuola toscana di Giovanni di Balduccio con la sua bottega, e dall'altro i Maestri Campionesi, nome con cui viene indicato un gruppo di scultori provenienti da famiglie originarie di Campione d'Italia dallo stile difficilmente distinguibile e che spesso lavoravano in collaborazione, sebbene per i maggiori interpreti della scuola sia talvolta possibile indicare con precisione l'autore.\nTra i pi\u00f9 antichi monumenti scultorei gotici a Milano abbiamo il \"Monumento funebre a Ottone Visconti\" di un non identificato Maestro Campionese, risalente alla fine del XIII secolo e conservato nel duomo di Milano. Il monumento \u00e8 realizzato in marmo rosso di Verona con la struttura del sarcofago a falde spioventi, chiaro riferimento ai monumenti funebri romani in porfido: il monumento, sorretto da due colonne aggiunte nel tardo Trecento, presenta la figura dell'arcivescovo distesa sulla falda anteriore. Tale soluzione trova ampi precedenti nella statuaria francese dell'epoca, ma soprattutto nel \"Monumento funebre del cardinale De Braye\" di Arnolfo di Cambio presso la chiesa di San Domenico di Orvieto. Il sarcofago fu il modello di ispirazione per l\"arca di Berardo Maggi\", sempre di scuola campionese, conservato presso il duomo vecchio di Brescia.\nLa maggiore opera di Giovanni di Balduccio e la sua bottega \u00e8 sicuramente l\"'Arca di san Pietro martire\", conservata nella cappella Portinari nella basilica di Sant'Eustorgio. La tomba in marmo di Carrara, dalle proporzioni monumentali e dal complesso contenuto iconografico, poggia su otto pilastri in marmo rosso di Verona su cui sono collocate altrettante statue delle \"Virt\u00f9\", i lati del sarcofago sono decorati da otto bassorilievi degli \"Episodi della vita di San Pietro Martire\" separati da statue di \"Santi e Dottori della Chiesa\". Il coperchio \u00e8 a forma piramidale tronca, i cui spioventi sono decorati con rilievi di \"Santi\", coronato da un tabernacolo con cuspidi che contiene le statue della \"Vergine con i santi Domenico e Pietro Martire\".\nLa composizione introduce nell'area lombarda il monumento funebre a complesso isolato, ovvero del monumento visibile e decorato su tutti e quattro i lati: l\"'Arca di sant'Agostino\", un altro tra i pi\u00f9 celebri monumenti scultorei del gotico lombardo, fu nella sua decorazione tripartita scandita da statue di santi coronata da un tabernacolo sicuramente ispirata al capolavoro balduccesco, bench\u00e9 in forme ancora pi\u00f9 monumentali.\nCapolavoro e massima espressione della scultura dei Maestri Campionesi \u00e8 invece il \"Monumento equestre a Bernab\u00f2 Visconti\" di Bonino da Campione, collocato in origine presso la chiesa di San Giovanni in Conca. Il monumento, realizzato da un unico blocco di marmo di Carrara, \u00e8 costituito da un sarcofago retto da dodici colonne di varie fogge e dimensioni: come nella precedente opera, tutti e quattro i lati del monumento sono visibili e decorati con rilievi, rispettivamente con l\"'Incoronazione della Vergine\", gli \"Evangelisti\", la \"Crocifissione con santi\" e la \"Piet\u00e0 con santi\". Il sarcofago \u00e8 sormontato dall'imponente statua equestre di Bernab\u00f2, un tempo dipinta, fiancheggiata da allegorie della \"Fortezza\" e della \"Sapienza\".\nBonino e la sua bottega, pur avendo recepito gli influssi dell'opera milanese di Giovanni di Balduccio, mostrano nell'opera una prosecuzione della tradizione naturalistica lombarda, dando forte risalto ai dettagli e alle decorazioni minori, mentre il personaggio principale vengono ritratti in maniera volutamente solenne e ieratica, lontano dall'intensit\u00e0 e dalla finezza della tradizione toscana balduccesca.\nA introdurre invece il monumento funerario a baldacchino retto su colonne in area lombarda fu il \"Monumento funebre di Azzone Visconti\" di Giovanni di Balduccio, conservato nella chiesa di San Gottardo in Corte: la decorazione del sarcofago \u00e8 molto ricca ed \u00e8 composta da figure di \"Santi\", mentre in cima sono presenti degli \"Angeli\" che reggono una cortina funebre. Il modello fu riproposto pochi anni dopo da Maestri Campionesi nella realizzazione del \"Monumento funebre a Franchino Rusca\".\nNella basilica di sant'Eustorgio si trova il \"Monumento funebre di Stefano e Valentina Visconti\", imponente composizione dove il sarcofago \u00e8 inserito in un'edicola con cuspide retta da colonne tortili, attribuito a Bonino da Campione per la cura dei dettagli e nei motivi decorativi. Sempre nella basilica si trova l\"Arca dei Re Magi\", trittico marmoreo a scomparti e l\"Ancona della Passione\" con \"Scene della vita di Cristo\" con in sommit\u00e0 cuspidi a forma ogivale convessa.\nAltri interessanti monumenti scultorei trecenteschi sono l\"Arca di Martino Aliprandi\", l\"Arca di Salvarino Aliprandi\" e l\"'Arca di Rebaldo Aliprandi\", conservate nella chiesa di San Marco, opere scultorie dall'elevata attenzione ai dettagli del naturalismo lombardo attribuita a non meglio specificati Maestri Campionesi. Sempre nella stessa chiesa si trova il \"Monumento funebre di Lanfranco Settala\", monumento tardo trecentesco esempio dell'influsso di Giovanni di Balduccio in area milanese.\nPer quanto riguarda la scultura tardogotica quattrocentesca si possono citare il \"Monumento funebre a Pietro Torelli\" attribuito a Jacopino da Tradate situato nell'omonima cappella in sant'Eustorgio. Il sarcofago poggia su sei eleganti colonne tortili, cui fanno da basamento tre leoni stilofori: la cassa scandita da cinque nicchie riprende la tipologia del \"Monumento funebre a Marco Carelli\" dello stesso Jacopino presso il duomo di Milano, in entrambi i casi con nicchie terminanti a cuspide. Sopra il sarcofago si trova il defunto giacente e un baldacchino coronato da una cortina funebre retta da \"Angeli\", struttura ripresa dal \"Monumento funebre di Azzone Visconti\" in San Gottardo, coronata da un'edicola con all'interno il \"Dio Padre benedicente\". La composizione, grazie alla morbidezza delle vesti e della cortina si distacca dalla ieratica e solenne produzione statuaria del primo periodo gotico lombardo."}
{"id": "5924567", "revid": "869710", "url": "https://it.wikipedia.org/wiki?curid=5924567", "title": "Eterna (Dear Jack)", "text": ""}
{"id": "5924573", "revid": "380453", "url": "https://it.wikipedia.org/wiki?curid=5924573", "title": "Campionato qatariota di pallavolo maschile", "text": "Il campionato qatariota di pallavolo maschile \u00e8 un insieme di tornei pallavolistici per squadre di club qatarioti, istituiti dalla federazione pallavolistica del Qatar."}
{"id": "5924574", "revid": "767487", "url": "https://it.wikipedia.org/wiki?curid=5924574", "title": "Friends (film 1912)", "text": "Friends \u00e8 un cortometraggio muto del 1912 scritto e diretto da D.W. Griffith.\nTrama.\nDora, una giovane orfana, viene corteggiata da due cercatori d'oro.\nProduzione.\nIl film fu prodotto dalla Biograph Company. Venne girato a Coytesville, nel New Jersey.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 23 settembre 1912.\nCopia della pellicola \u00e8 conservata negli archivi del George Eastman Museum."}
{"id": "5924580", "revid": "115653259", "url": "https://it.wikipedia.org/wiki?curid=5924580", "title": "Franco Tedeschi (politico)", "text": ""}
{"id": "5924581", "revid": "2056951", "url": "https://it.wikipedia.org/wiki?curid=5924581", "title": "Fegato (alimento)", "text": "Il fegato \u00e8 un alimento umano proveniente dalla macellazione degli animali. I fegati di vari mammiferi e uccelli sono normalmente consumati come cibo, e vengono classificati tra le frattaglie. Il consumo prevalente di fegato riguarda il fegato bovino, seguono quello suino e quello di pollo, ma sono anche regolarmente consumati il fegato di agnello e quello di coniglio. \nUtilizzo.\nPiatti a base di fegato fanno parte della cucina tradizionale di varie regioni italiane, come il fegato alla veneziana o quello alla milanese, o europee (fegato alla berlinese). Con il fegato vengono inoltre preparati vari insaccati quali i Leberwurst tedeschi, i figatelli corsi o la mortadella di fegato piemontese cotta o cruda. Particolarmente apprezzato \u00e8 il \"foie gras\" (fegato grasso), una preparazione tradizionale della cucina francese, caratteristico con il fegato d'oca.\nIl consumo di fegato \u00e8 a volte legato a particolari festivit\u00e0, come nelle isole Hawaii, dove viene cucinato per capodanno.\nLa pratica di nutrirsi del fegato dei nemici sconfitti, spesso assieme al loro cuore, \u00e8 stata diffusa in varie culture umane. Ci\u00f2 era spesso giustificato dalla convinzione che cibandosi di queste parti anatomiche il coraggio o altre qualit\u00e0 della persona uccisa potessero trasferirsi nel vincitore.\nValori nutrizionali.\nSia i fegati dei vertebrati terrestri che i fegati di pesce sono ricchi di vitamina A, di cui l'olio di fegato di merluzzo \u00e8 usato come integratore dietetico. Un eccesso di vitamina A pu\u00f2 essere tossico, tuttavia \u00e8 poco probabile subire un'acuta intossicazione da vitamina A a causa di assunzione di fegato, \u00e8 pi\u00f9 probabile invece se si fa ricorso ad integratori alimentari specifici.\nLa tabella che segue riporta il valore energetico e la composizione di alcuni tipi di fegato (per 100\u00a0grammi di parte edibile; gr=grammi, mg=milligrammi, \u03bcg=microgrammi, kcal=chilocalorie):\nLa percentuale di edibilit\u00e0 (quantit\u00e0 edibile sulla quantit\u00e0 acquistata) \u00e8 del 100% (non vi sono scarti).\nBuona la digeribilit\u00e0 in genere dei fegati grazie alla scarsit\u00e0 di tessuti connettivi e alla bassa percentuale di lipidi. Controindicati invece sono per chi soffre di uricemia o di gotta, causa l'elevato contenuto di nucleoproteine, e per gli ipercolesterolemici, dato l'elevato contenuto di colesterolo (da 230 a 610\u00a0mg a seconda dell'animale preso in considerazione.)."}
{"id": "5924582", "revid": "484362", "url": "https://it.wikipedia.org/wiki?curid=5924582", "title": "Francesco Domenico Falcucci", "text": "Biografia.\nNato nel 1835 nella frazione di Magna Soprana di Rogliano nella penisola di Capo Corso da una famiglia benestante di origine toscana, a sei anni si trasfer\u00ec a Livorno dove studi\u00f2 i primi anni con maestri privati e poi all'Istituto di San Sebastiano. Terminati gli studi superiori si iscrisse alla facolt\u00e0 di diritto dell'Universit\u00e0 di Pisa e poi all'Universit\u00e0 di Siena e nel 1858 si laure\u00f2 in giurisprudenza. Poliglotta oltre alla conoscenza della sua lingua nativa, il c\u00f2rso conosceva fin dall'infanzia il francese e l'italiano ed aveva una conoscenza approfondita del latino, dell'inglese, del tedesco, dello spagnolo e del portoghese. \nA Pisa e a Siena venne influenzato dagli ideali risorgimentali, ma rimase sempre un liberale, vicino alle idee di cavouriano e antimazziniano e nel 1859 durante l'annessione del Granducato di Toscana al Regno di Sardegna si limit\u00f2 a sostenere con un settimanale con alcuni articoli patriottici e a riunire i patrioti livornesi. \nNel 1860 si arruol\u00f2 nel III battaglione della \"Guardia nazionale toscana\" e part\u00ec per Milano e fece un discorso per i cittadini il 24 novembre dopo l'ex Presidente del consiglio sardo Massimo d'Azeglio.\nConobbe e divenne un caro amico del Tommaseo e fu suo amico fino alla morte, nel 1868 si candid\u00f2 alle elezioni comunali a Livorno ma le perse, tuttavia entr\u00f2 nella commissione per gli esami per le scuole comunali; cominci\u00f2 quindi in quel periodo vari relazioni e articoli sulla scuola pubblica e sulla vicinanza del c\u00f2rso al vernacolo toscano. \nDopo aver perso le elezioni contro il conte Pietro Bastogi nel 1875 torn\u00f2 nel suo paese natale e vi rimase per tre anni riprendendo lo studio dei dialetti c\u00f2rsi, poi nel 1881 torn\u00f2 a Livorno dove studi\u00f2 per sette anni i dialetti c\u00f2rsi per il suo libro \"Du dialecte, des moeurs et de la g\u00e9ographie de la Corse. Lexique compar\u00e9\".\nOrmai cieco visse a Rogliano fino al 1901, quando fu portato da una nipote con marito medico a Laerru in Sardegna dove mor\u00ec dopo un anno."}
{"id": "5924583", "revid": "1654832", "url": "https://it.wikipedia.org/wiki?curid=5924583", "title": "Inverno al mare", "text": "Inverno al mare \u00e8 uno sceneggiato di genere giallo del 1982 diretto da Silverio Blasi. Interpretato, fra gli altri, da Orso Maria Guerrini, Rita Savagnone e Susanna Fassetta \u00e8 ispirato ad un caso di cronaca realmente accaduto. Nella fiction il regista recita in un piccolo ruolo, quello del professor Pucci.\nTrama.\nIspirato ad un caso di cronaca realmente accaduto a Viareggio alla fine degli anni sessanta, con nomi e luoghi mutati, lo sceneggiato racconta del primo caso di sequestro di persona relativo ad un minorenne in Italia. Un giovane dodicenne, figlio di persone di medie condizioni economiche, un pomeriggio scompare. Dopo qualche tempo viene rinvenuto morto in una pineta vicino ad una stazione balneare. Si dipanano indagini che fanno emergere giri di prostituzione, associazioni estremiste, ricatti. Sar\u00e0 difficile venire a capo dell'intricatissima matassa."}
{"id": "5924584", "revid": "767487", "url": "https://it.wikipedia.org/wiki?curid=5924584", "title": "Unione Sportiva Pro Vercelli 1989-1990", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1989-1990."}
{"id": "5924586", "revid": "594360", "url": "https://it.wikipedia.org/wiki?curid=5924586", "title": "Lee Hee-won", "text": ""}
{"id": "5924587", "revid": "594360", "url": "https://it.wikipedia.org/wiki?curid=5924587", "title": "Jang Ah-young", "text": ""}
{"id": "5924601", "revid": "1543377", "url": "https://it.wikipedia.org/wiki?curid=5924601", "title": "Musica per archi, percussioni e celesta", "text": "Musica per archi, percussioni e celesta, o Musica per strumenti a corda, percussioni e celesta, Sz. 106, BB 114 \u00e8 una delle composizioni pi\u00f9 note del compositore ungherese B\u00e9la Bart\u00f3k. Commissionato da Paul Sacher per celebrare il decimo anniversario della orchestra da camera Basler Kammerorchester, lo spartito \u00e8 datato 7 settembre 1936. La prima esecuzione del brano \u00e8 avvenuta a Basilea, Svizzera il 21 gennaio 1937, da parte dell'orchestra da camera diretta da Sacher, ed \u00e8 stato pubblicato nello stesso anno dalla Universal Edition.\nAnalisi.\nCome indica il titolo, il pezzo \u00e8 stato scritto per strumenti a corda (violini, viole, violoncelli, contrabbassi, e arpa), strumenti a percussione (xilofono, rullante, piatti, tam-tam, grancassa, e timpani) e celesta. L'organico comprende anche un pianoforte, che pu\u00f2 essere classificato come uno strumento a percussione o a corda (il musicista che suona la celesta si esibisce anche al pianoforte in alcuni passaggi a 4 mani).\nIl pezzo \u00e8 suddiviso in quattro movimenti, il primo e il terzo lenti, il secondo e quarto rapidi. Tutti i movimenti sono scritti senza alterazioni in chiave:\nIl primo movimento \u00e8 una fuga lenta. La sua indicazione del tempo cambia continuamente. Si basa attorno alla nota la, con la quale inizia e termina il movimento. Gli archi iniziano con la sordina, e man mano che entrano pi\u00f9 voci, la tessitura si infittisce e la musica diventa pi\u00f9 forte fino al punto culminante su mi bemolle, lontano un tritono dal \"la\". Le sordine vengono poi rimosse, riprendendo la fuga per moto contrario, e la musica diventa gradualmente pi\u00f9 tranquilla con i dolci arpeggi della celesta. Il movimento si conclude con la seconda frase del soggetto della fuga suonato delicatamente insieme al suo moto contrario. Il materiale dal primo movimento viene riproposto nel resto della composizione, in particolare il soggetto della fuga.\nIl secondo movimento \u00e8 rapido, con un tema in 2/4 che si trasforma in 3/8 tempo verso la fine. Esso \u00e8 caratterizzato dalle forti sincopi del pianoforte e dagli accenti delle percussioni che creano una danza vorticosa, evolvendo in una sezione estesa di pizzicati, con una conclusione simile ad un concerto per pianoforte.\nIl terzo movimento \u00e8 di nuovo lento, ed \u00e8 un esempio di quello stile tipico di Bart\u00f3k denominato \"musica della notte\". Sono presenti glissandi dei timpani, tecnica insolita al momento della composizione, oltre a parti prominenti per lo xilofono. Si pensa comunemente che il ritmo dello xilofono solista che apre il terzo movimento si basi sulla successione di Fibonacci.\nL'ultimo movimento, che inizia con due note che richiamano il secondo movimento accentate da timpani e pizzicati degli archi, ha il carattere di una vivace danza popolare.\nCultura popolare.\nLa popolarit\u00e0 della \"Musica per archi, percussioni e celesta\" \u00e8 dimostrata dall'impiego di sue registrazioni in film e musica popolare. Il secondo movimento, ad esempio, accompagna la \"Danza della Disperazione e della Disillusione di Craig\" dal film \"Essere John Malkovich\". L'Adagio \u00e8 stato utilizzato nel film \"The Solar System\" (1977) dell'Enciclopedia Britannica e nel film \"Shining\" (1980) di Stanley Kubrick.\nL'architetto Steven Holl si \u00e8 ispirato al tema della fuga del primo movimento nella realizzazione della Stretto House (1989) a Dallas, in Texas.\nIl romanzo \"Citt\u00e0 di notte\" (1962) di John Rechy cita la \"Musica per archi, percussioni e celesta\", pezzo che ossessiona il personaggio principale. Il pezzo viene menzionato anche nel romanzo \"Il collezionista\" (1963) di John Fowles, dove uno dei personaggi principali, Miranda Grey, lo definisce \"il pi\u00f9 bello\".\nMolti brani di questo pezzo e de \"Il mandarino meraviglioso\" sono presenti in due episodi della serie TV \"Doctor Who\".\nDiscografia.\nLa prima registrazione di questo lavoro fu fatta nel 1949 dalla Los Angeles Chamber Symphony sotto la direzione di Harold Byrns. Altre registrazioni includono:"}
{"id": "5924606", "revid": "118424755", "url": "https://it.wikipedia.org/wiki?curid=5924606", "title": "Sulfolobus solfataricus", "text": "Sulfolobus solfataricus \u00e8 una specie appartenente al regno degli archibatteri. Si tratta di un termoacidofilo, ci\u00f2 significa che vive in condizioni estremamente acide e calde, come i geyser. \u00c8 stato scoperto e isolato per la prima volta da due microbiologi tedeschi Karl Setter e Wolfram Zillig nel 1980.\nIl nome \"Solfataricus\" si riferisce al luogo in cui fu scoperto ovvero nel vulcano Solfatara, vicino a Napoli. Questa specie cresce ad alte temperature (circa 80 \u00b0C), a pH compreso fra 2 e 4. Queste condizioni lo classificano come un estremofilo per la sua preferenza a crescere in ambienti a temperatura estrema e basso pH. Attualmente \u00e8 il microrganismo pi\u00f9 studiato all'interno del phylum Crenarcheota."}
{"id": "5924613", "revid": "106908", "url": "https://it.wikipedia.org/wiki?curid=5924613", "title": "Mart\u00edn", "text": ""}
{"id": "5924621", "revid": "869710", "url": "https://it.wikipedia.org/wiki?curid=5924621", "title": "Videoleso", "text": ""}
{"id": "5924622", "revid": "118730289", "url": "https://it.wikipedia.org/wiki?curid=5924622", "title": "Associazione Calcio Siena 1989-1990", "text": "Questa voce raccoglie le informazioni riguardanti l'Associazione Calcio Siena nelle competizioni ufficiali della stagione 1989-1990."}
{"id": "5924624", "revid": "114279236", "url": "https://it.wikipedia.org/wiki?curid=5924624", "title": "Episodi di The Musketeers (terza stagione)", "text": "La terza e ultima stagione della serie televisiva The Musketeers \u00e8 trasmessa in prima visione assoluta in Canada sul canale Showcase dal 10 aprile 2016; Nel Regno Unito, la messa in onda della stagione ha avuto inizio il 28 maggio 2016 su BBC1.\nIn Italia, la stagione \u00e8 stata resa interamente disponibile sul sito web Netflix dal 1\u00ba ottobre 2016.\nBottino di guerra.\nTrama.\nSono trascorsi quattro anni dagli ultimi eventi e molte cose sono cambiate: Athos, Porthos e D'Artagnan sono divenuti soldati dell'esercito francese e sono in guerra con la Spagna; Aramis ha abbandonato i moschettieri e si \u00e8 fatto monaco, assumendo la tutela di un gruppo di ragazzini; Parigi \u00e8 sotto il governo del Marchese de Feron, corrotto governatore, capo delle guardie rosse e fratellastro di Luigi XIII. A un attacco agli spagnoli da parte dei francesi, costretti ad attaccare all'arma bianca per la mancata consegna di un carico di polvere da sparo, quest'ultimi sono sconfitti, ma tentando un secondo attacco ottengono una temporanea vittoria. Si scopre che il carro di polvere che serviva ai francesi \u00e8 stato rubato da un certo Lucien Grimaud, per poi essere rivenduto agli spagnoli. Da quelle parti si trovava Aramis con i suoi ragazzi, che avevano visto Grimaud e i suoi uomini rubare la polvere. Di ritorno al monastero avvertono l'abate del sicuro arrivo di Grimaud, ma egli si rifiuta di credere alle parole di Aramis. Sopraggiungono i ladri che uccidono l'abate e fanno prigionieri gli altri monaci, mentre Aramis e i ragazzi si rifugiano nella cantine. Al fronte Athos, Porthos e D'Artagan si rendono conto di aver ottenuto una vittoria che durer\u00e0 poco e quindi lasciano il campo di battaglia per cercare il carico di polvere. A Parigi, il ministro Treville e la moglie di D'Artagnan, Costance, cercano di screditare le guardie rosse del Marchese de Feron e riuscendo nell'impresa li umiliano facendoli uscire in piena notte, con uno stratagemma, tutti nudi davanti agli occhi di alcuni parigini. La vicenda si sposta nuovamente nelle foreste, nelle quali i tre amici incontrano Luc, uno degli allievi di Aramis, che era sfuggito dal convento per cercare aiuto, che racconta ai tre uomini gli eventi accaduti al convento. I quattro si muovono verso il luogo sacro e l\u00ec incontrano Aramis e i ragazzi, che si riabbracciano e si salutano contenti di rivedersi dopo quattro anni. Dopo rocamboleschi eventi Aramis, Porthos, D'Artagan ed Athos riescono a scacciare gli spagnoli e far esplodere il carico di polvere. Successivamente Aramis decide di lasciare la carriera ecclesiastica e i quattro si recano a Parigi, dove Treville li rimuove dall'esercito facendoli tornare moschettieri. Inoltre, essi fanno anche la conoscenza del Marchese du Feron, che li minaccia dicendogli che se non gli ubbidiranno li far\u00e0 uccidere.\nLa fame.\nTrama.\nI moschettieri sono finalmente tornati a Parigi, e servono di nuovo il re, sotto il comando di Athos. Ma la tregua non dura tanto, poich\u00e9 qualche tempo dopo il loro ritorno dalla guerra, succede un malaugurato avvenimento. Il grano che la citt\u00e0 contiene per sfamare il popolo \u00e8 misteriosamente scomparso. A dare la notizia \u00e8 il duca di Beaufort, principale fornitore di cibo della citt\u00e0. I parigini, danno allora la colpa ai rifugiati di guerra che vivono in citt\u00e0. D'Artagnan, l\u00ec presente assieme ad alcuni moschettieri, cerca di difendere la loro causa, ma viene arrestato dal capitano delle guardie rosse Marcheaux. La notizia arriva anche ad Athos, Porthos e Aramis, che vengono coinvolti nel caso. Intanto, le guardie di Marcheaux setacciano l'ambiente nel quale vivono i rifugiati, non trovando niente. A alla fine Porthos scopre tutto il grano, nascosto in una fattoria. Non erano stati i rifugiati a rubarlo, ma il marchese di Feron e Lucien Grumaud, che erano intenzionati a rivenderlo al re per il doppio del prezzo. Athos trova anche un nuovo amore, Sylvie, la figlia del capo dei rifugiati. Quest'ultimo muore in seguito ad una tortura eseguita da Marcheaux. Feron non ammette per\u00f2 di aver rubato il grano, e pubblicamente, il ladro rimane misterioso.\nI diamanti della regina.\nTrama.\nLa sorella del Re viene derubata dei suoi gioielli mentre raggiungeva la Francia per venderli. I moschettieri vengono incaricati della ricerca.\nMorte di un eroe.\nTrama.\nAthos viene attaccato e ferito da Grimaud, che viene ferito ma riesce a scappare. Athos e Trevill partono alla ricerca di Grimaud, mentre Porthos e D'Artagnan vengono attaccati da Grimaud e i suoi uomini, ma Athos e gli altri arrivano a salvarli. Aramis accompagna il re in un pellegrinaggio fino alla tomba del padre, dove sopraggiunge il Marchese de Feron per ucciderlo, obbligato da Grimaud, ma cambia idea quando il re lo vuole come tutore del figlio alla sua morte. Il marchese sfida Grimaud e viene ucciso, ma prima spara un colpo per avvertire Aramis dell'arrivo di Grimaud. Il re scopre la verit\u00e0 su Aramis e la regina, ma lo risparmia costringendolo a stare lontano dalla sua famiglia anche dopo la sua morte.\nIl villaggio delle donne.\nTrama.\nI 4 moschettieri partono alla ricerca di Grimaud e arrivano in un villaggio di sole donne. Una delle donne che conosceva Grimaud da bambino l'ha curato e fatto scappare, Athos l'ha capito e lei prima lo imprigiona e quando lui scappa lo avvelena. Nel frattempo i moschettieri e le donne combattono con dei fuorilegge che cercano il loro tesoro. Athos viene trovato dai moschettieri e curato dalle donne del villaggio. La Regina cerca di farsi nominare reggente dal re alla sua morte.\nIl premio.\nTrama.\nIl Re muore e Trevill fa portare via il principe ereditario da Athos per proteggerlo. Costance decide di nasconderlo nella sua vecchia casa, ma il principe scappa e quando lo ritrovano lo portano nella lavanderia dove venne curato. L'esercito di Gaston sta per attaccare e nel testamento si scopre che il Re ha incaricato come reggente Trevill, anzich\u00e9 la Regina. I soldati arrivano alla lavanderia e trovano il principe, nel frattempo Trevill sta trattando con i nobili che aiutano Gaston per lasciarlo solo. Quando il nobile firma l'accordo, i soldati di Gaston lo uccidono e Trevill coi moschettieri cercano di proteggere il principe. Nella battaglia Trevill muore.\nNoi siamo la guarnigione.\nTrama.\nSi celebra il funerale di Trevill e durante i brindisi alla taverna i moschettieri vengono attaccati e la guarnigione viene distrutta. Grimaud rapisce Silvy e gli altri per tendere una trappola ai moschettieri, ma grazie al piano di Porthos riescono a salvare tutti e scoprono che Silvy \u00e8 incinta di Athos. Quando Grimaud cerca di far esplodere la cattedrale, Athos riesce finalmente ad ucciderlo. La Regina scioglie l'ordine dei moschettieri reali trasformandoli nei moschettieri del popolo; nomina Porthos generale, cos\u00ec pu\u00f2 sposare Elody; chiede ad Aramis di prendere il posto di primo ministro, che era di Trevill; assume Milady De Winter per uccidere il fratellastro del Re. D'Artagnan diventa capitano dei moschettieri e Athos decide di dedicarsi alla sua futura famiglia con Silvy."}
{"id": "5924633", "revid": "709565", "url": "https://it.wikipedia.org/wiki?curid=5924633", "title": "Azalea (colore)", "text": "L'azalea \u00e8 un colore cos\u00ec chiamato perch\u00e9 ricorda il colore dei fiori delle azalee"}
{"id": "5924642", "revid": "125647121", "url": "https://it.wikipedia.org/wiki?curid=5924642", "title": "La ragazza dei tulipani", "text": "La ragazza dei tulipani (\"Tulip Fever\") \u00e8 un film del 2017 diretto da Justin Chadwick, con protagonisti Alicia Vikander, Dane DeHaan, Zach Galifianakis, Judi Dench e Christoph Waltz.\nLa pellicola \u00e8 l'adattamento cinematografico del romanzo del 1999 \"Tulip Fever\" di Deborah Moggach.\nTrama.\nPaesi Bassi, XVII secolo. Sophia \u00e8 una fanciulla orfana cresciuta nel convento di Sant'Ursula. La badessa organizza per lei un matrimonio combinato con un ricco mercante vedovo di mezz'et\u00e0 di nome Cornelis Sandvoort e Sophia lascia cos\u00ec il convento per iniziare una nuova vita da moglie. Il matrimonio con Sandvoort prosegue, per Sophia, tra alti e bassi, senza alcuno slancio passionale. Per di pi\u00f9, Sophia non riesce a concepire.\nLa situazione ha una svolta quando Sandvoort decide di farsi ritrarre insieme alla giovane moglie da un talentuoso pittore squattrinato, tale Jan van Loos. Tra Sophia e l'affascinante artista nasce un'immediata passione che complicher\u00e0 sia le loro vite che quelle di Maria, domestica e amica di Sophia, e del suo fidanzato, il pescivendolo Willem, il quale, nel tentativo di racimolare soldi per sposare la sua amata, tenta la fortuna entrando nel business della compravendita di tulipani, attivit\u00e0 estremamente redditizia in quel periodo.\nMaria che \u00e8 rimasta incinta e che rischia di esser buttata fuori casa, minaccia di rivelare a Cornelis la relazione di Sophia col pittore. Rimane oltretutto sola perch\u00e9 Willem (crede sia lei quella che vede abbracciare il pittore, ma si tratta di Sophia che ha preso il mantello della domestica) si imbarca e va in Africa. Le due amiche escogitano un piano per aiutarsi a vicenda, per tenere il bambino e farlo credere figlio di Sophia e Cornelis. Per favorire il ricongiungimento col pittore viene architettata una finta morte per parto di Sophia che viene portata via di casa in una bara sigillata. Una volta liberata, la donna si rende conto del proprio errore e si trova improvvisamente in una crisi di identit\u00e0.\nIl pittore Jan, che ha perduto stupidamente il bulbo di tulipano che costituiva la sua fortuna, la crede morta dopo aver trovato il suo mantello in un canale.\nMaria, rimasta sola col bimbo che Cornelis crede suo, si vede tornare a casa Willem al quale confida la verit\u00e0. Cornelis, resosi conto di tutto, lascia la casa ai due giovani, che avranno una famiglia numerosa, e si imbarca per le Indie. Nel frattempo scoppia improvvisamente la bolla speculativa del mercato dei tulipani e gli affari crollano. Il pittore Jan viene chiamato dalla badessa del convento per eseguire un affresco nella chiesa. Qui vede Sophia, che si \u00e8 fatta suora, e che gli ricambia un sorriso. Questo sembra riaccendere in lui una speranza.\nProduzione.\nIl film era inizialmente programmato per il 2004, con Jude Law e Keira Knightley protagonisti e John Madden alla regia, ma il progetto fu interrotto a causa dei cambiamenti delle normative fiscali sulle produzioni cinematografiche nel Regno Unito. Nel 2014 la produttrice Alison Owen, insieme a Harvey Weinstein, riacquistano i diritti del film, che erano della Paramount Pictures, e riavviano il progetto con cast e regista diversi, su una sceneggiatura di Tom Stoppard.\nRiprese.\nLe riprese del film si sono svolte tra il giugno ed il luglio del 2014 tra Kentwell Hall (nel Suffolk), i Pinewood Studios di Londra, Tilbury (nell'Essex), nella Cattedrale di Norwich ed Holkham (nel Norfolk).\nPromozione.\nIl primo trailer del film viene diffuso il 28 aprile 2016 tramite il canale YouTube della The Weinstein Company.\nDistribuzione.\nLa pellicola, rimandata dopo svariati montaggi e problematiche dovute all'insoddisfazione del produttore Harvey Weinstein dopo la visione del final cut, era stata programmata per la distribuzione nelle sale statunitensi a partire dal 15 luglio 2016, ma, a una settimana dalla data, il film venne posticipato al 24 febbraio 2017; successivamente la distribuzione venne nuovamente posticipata al 25 agosto 2017.\nIn Italia venne distribuito a partire dal 6 settembre 2018."}
{"id": "5924645", "revid": "661526", "url": "https://it.wikipedia.org/wiki?curid=5924645", "title": "Nasca", "text": ""}
{"id": "5924646", "revid": "1543377", "url": "https://it.wikipedia.org/wiki?curid=5924646", "title": "Campionato europeo della montagna 2015", "text": "Il Campionato europeo della montagna 2015, sessantacinquesima edizione della manifestazione organizzata dalla Federazione Internazionale dell'Automobile, si \u00e8 svolta tra il 12 aprile e il 20 settembre 2015 su dodici tappe disputatesi in altrettanti Paesi.\nIl campione uscente, l'italiano Simone Faggioli si aggiudic\u00f2 il suo ottavo titolo continentale nella \"Categoria II\", il settimo consecutivo e il secondo al volante della Norma M20 FC-Zytek, vincendo 8 gare sulle 12 disponibili e lasciando le altre quattro al ceco Milo\u0161 Bene\u0161 su Osella FA30.\nIn \"Categoria I\" il macedone Igor Stefanovski, su Mitsubishi Lancer Evo IX, biss\u00f2 il titolo vinto nella precedente edizione.\nNella seconda tappa del campionato, il Rechberg-Rennen in Austria, durante le prove ufficiali del sabato perse la vita in un drammatico incidente il pilota ceco Otakar Kr\u00e1msk\u00fd, presenza stabile negli ultimi trent'anni nelle salite di tutta Europa, al volante della sua Reynard K14; di comune accordo tutti gli altri piloti decisero di partecipare ugualmente alla gara della domenica, vinta poi da Faggioli, per onorarne la memoria.\nClassifiche.\nVenivano scartati i due peggiori risultati ottenuti, di cui uno nelle prime sei gare e uno nelle seconde sei.\nCategoria I.\n\"Tra parentesi i due risultati scartati\"\nCategoria II.\n\"Tra parentesi i due risultati scartati\""}
{"id": "5924649", "revid": "767487", "url": "https://it.wikipedia.org/wiki?curid=5924649", "title": "Unione Sportiva Pergocrema 1989-1990", "text": "Questa pagina raccoglie le informazioni riguardanti l'Unione Sportiva Pergocrema nelle competizioni ufficiali della stagione 1989-1990."}
{"id": "5924657", "revid": "106908", "url": "https://it.wikipedia.org/wiki?curid=5924657", "title": "Kumano (incrociatore)", "text": "Il \u00e8 stato un incrociatore pesante appartenente alla Marina imperiale giapponese, quarta e ultima unit\u00e0 della classe Mogami e cos\u00ec chiamato in onore del fiume omonimo che scorre nella porzione centrale di Honsh\u016b. Fu varato dal cantiere di K\u014dbe nell'ottobre 1936 come incrociatore leggero e assunse il suo aspetto definitivo dopo che, nel 1939-1940, fu dotato di cinque torri binate con cannoni da 203\u00a0mm.\nAppartenente alla 7\u00aa Divisione incrociatori, nel corso degli anni trenta prest\u00f2 servizio nel teatro di guerra cinese. Con l'inizio delle ostilit\u00e0 sul fronte del Pacifico fu assegnato con le navi sorelle alla 2\u00aa Flotta e scort\u00f2 diversi convogli militari. Dopo aver partecipato attivamente alla riuscita incursione giapponese nell'Oceano Indiano (prima decade di aprile), torn\u00f2 in patria e, raddobbato, fece parte della grande armata navale riunita dall'ammiraglio Isoroku Yamamoto per occupare l'atollo di Midway, non avendo che una parte marginale nell'omonima battaglia. Da agosto a dicembre partecip\u00f2 alla campagna di Guadalcanal, scortando le portaerei della 3\u00aa Flotta nelle battaglie delle Salomone Orientali e delle isole Santa Cruz. All'inizio del 1943 lasci\u00f2 il teatro del Pacifico sud-occidentale, torn\u00f2 in patria e increment\u00f2 la dotazione contraerea, prima di riprendere servizio in compiti di trasporto truppe alle basi nipponiche d'oltreoceano; durante una di queste missioni fu mancato di striscio da una bomba, il che lo costrinse a rimanere in riparazione sino alla fine di ottobre.\nTornato in azione prima della fine dell'anno, nel febbraio 1944 abbandon\u00f2 la base aeronavale di Truk e si trasfer\u00ec alle isole Lingga (vicino a Singapore) dove attese a continue esercitazioni. A met\u00e0 giugno salp\u00f2 con il resto della 1\u00aa Flotta mobile e fu presente alla battaglia del Mare delle Filippine, senza per\u00f2 incidere sugli eventi; rientr\u00f2 in patria e aument\u00f2 ancora la contraerea di bordo prima di tornare a sud. Mobilitato con il resto della 2\u00aa Flotta per la battaglia del Golfo di Leyte, combatt\u00e9 nello scontro al largo dell'Isola di Samar ed ebbe met\u00e0 prua asportata da un siluro; dopo una sofferta ritirata, riusc\u00ec a raggiungere la rada di Coron e poi Manila, dove ricevette riparazioni provvisorie. All'inizio di novembre salp\u00f2 inquadrato in un piccolo convoglio, che fin\u00ec in mezzo a un grupo di sommergibili statunitensi: gravemente colpito, dovette essere trainato sino alla rada della cittadina di Santa Cruz, dove iniziarono frenetici lavori per rimettere a nuovo le macchine. Il 25 novembre 1944, tuttavia, si verific\u00f2 un'incursione aerea e, raggiunto da numerosi ordigni, si capovolse e affond\u00f2 nella baia.\nCaratteristiche.\nIl \"Kumano\" formava con i gemelli , \"Mikuma\" e \"Suzuya\" la classe Mogami, derivata da un progetto che la stipula del trattato navale di Londra, nell'aprile 1930, aveva costretto a mettere da parte. Pensata inizialmente come gruppo di incrociatori leggeri, prevedeva sei esemplari da tonnellate, dotati di quindici cannoni da 155\u00a0mm in cinque torri trinate, dodici tubi lanciasiluri da 610\u00a0mm e capaci di 37 nodi di velocit\u00e0. Inoltre lo stato maggiore generale impose di concepire le navi perch\u00e9 fosse possibile, in futuro, rimuovere le torri originarie per imbarcarne altre con pezzi da 203\u00a0mm. Sin da subito si comprese che le specifiche erano esagerate e gi\u00e0 nel 1931 fu preventivato un dislocamento di tonnellate: allo scopo di contenere il peso (obiettivo del tutto mancato), fu introdotta massicciamente la saldatura e la struttura portante dello scafo fu ridotta in maniera drastica.\nIl \"Kumano\" presentava una lunghezza alla linea di galleggiamento di 197 metri (201,50 fuori tutto), una larghezza massima di 18 metri e un pescaggio di 5,50 metri. Il dislocamento a pieno carico durante le prove in mare fu calcolato in //. L'unit\u00e0 era gestita da un equipaggio di 860 tra ufficiali, sottufficiali e marinai. L'armamento principale comprendeva quindici cannoni Type 3 da 155\u00a0mm lunghi 60 calibri (L/60) suddivisi in cinque torri, disposte due a poppa sovrapposte e tre a prua: di queste, la centrale era la pi\u00f9 bassa e poteva sparare solo in bordata. Sul primo ponte (nella sezione compresa tra le torri poppiere e l'imponente fumaiolo, altra peculiarit\u00e0 della classe) furono ricavate quattro camere \u2013 due per murata \u2013 dove furono posti altrettanti impianti trinati di lanciasiluri da 610\u00a0mm brandeggiabili, equipaggiati con un sistema di ricarica rapida. Numerosa era la dotazione contraerea, con quattro impianti binati in torri corazzate ospitanti pezzi Type 89 da 127\u00a0mm L/40, quattro installazioni doppie di cannoni Type 96 da 25\u00a0mm L/60 e due doppie di mitragliatrici pesanti Type 93 da 13,2\u00a0mm. Sul ponte di poppa, infine, si trovavano due catapulte e due hangar per il ricovero di quattro idrovolanti da ricognizione.\nL'apparato motore era costituito da dieci caldaie Kanpon che alimentavano quattro turbine a ingranaggi a vapore, a ciascuna delle quali era vincolato un albero motore con elica; era erogata una potenza totale di \u00a0shp e la velocit\u00e0 massima toccava i 37 nodi. La riserva di carburante arrivava a tonnellate di olio combustibile, permettendo un'autonomia pari a miglia alla velocit\u00e0 di 14 nodi. La corazzatura aveva rinunciato alle linee curve delle precedenti classi e presentava uno spessore di 100\u00a0mm alla cintura (65\u00a0mm per la parte sommersa), cui erano solidali controcarene spesse 65\u00a0mm (25\u00a0mm nella fascia inferiore, dove si trovava lo scafo a doppio fondo); cintura e controcarene arrivavano a 140\u00a0mm in corrispondenza delle riservette. Le paratie stagne trasversali allo scafo erano spesse 105\u00a0mm, attorno le macchine di governo 100 e 35\u00a0mm; il ponte di coperta era spesso 60 (zone orizzontali) o 35\u00a0mm (aree inclinate), il primo ponte 40\u00a0mm, torri d'artiglieria e barbette 25\u00a0mm. La torre di comando era racchiusa in un guscio spesso 100\u00a0mm, dimezzato per il tetto.\nGi\u00e0 in fase di completamento il \"Kumano\" e il resto della classe cominciarono a essere modificati: dopo l'incidente occorso alla torpediniera \"Tomozuru\" (il 12 marzo 1934 si rovesci\u00f2 durante una tempesta, a causa del baricentro troppo alto e del rapporto negativo tra larghezza e dislocamento), gli hangar furono eliminati e gli idrovolanti ridotti a tre, la torre di comando, le sovrastrutture di prua e l'albero di trinchetto ridimensionati. Inoltre il \"Kumano\" e il \"Suzuya\" furono privati di due caldaie Kanpon, senza che questo influisse sulla velocit\u00e0, e ne fu moderata la distanza interna tra i ponti. Nell'estate-autunno del 1935 le prove di tiro del \"Mogami\" e del \"Mikuma\" e il cosiddetto incidente della 4\u00aa Flotta, sorpresa da un violento tifone durante un'esercitazione tra Hokkaid\u014d e le isole Curili che provoc\u00f2 danni anche molto gravi su numerose navi, resero evidente che i Mogami erano strutturalmente troppo fragili. Il completamento del \"Kumano\" fu perci\u00f2 fermato e, dalla fine del 1936, fu rimesso in bacino e sottoposto a una profonda ricostruzione: quasi tutte le giunzioni saldate furono rimpiazzate con i pi\u00f9 tradizionali rivetti, le paratie trasversali furono irrobustite, furono aggiunte controcarene pi\u00f9 larghe su quelle originarie, le sovrastrutture furono ulteriormente abbassate e la riserva di siluri fu ridotta ad appena sei ordigni. A lavori terminati il dislocamento era salito a tonnellate a pieno carico, il pescaggio a 5,90 metri e la larghezza a 19,20 metri, a detrimento della velocit\u00e0 massima (35 nodi).\nDopo la denuncia del trattato del 1930 e il rifiuto del suo rinnovo, si pot\u00e9 procedere tra il 1939 e la primavera 1940 alla sostituzione delle artiglierie principali con cinque torri binate, ospitanti dieci cannoni Type 3 modello 2 da 203\u00a0mm L/50: il \"Kumano\" fu cos\u00ec riclassificato incrociatore pesante, increment\u00f2 il suo dislocamento a tonnellate e la larghezza dello scafo a 20,20 metri. Durante quest'intervento furono inoltre introdotti i siluri Type 93 da 610\u00a0mm nei lanciatori (con scorta di dodici armi) e rimpiazzate le catapulte con modelli recenti pi\u00f9 capaci.\nServizio operativo.\nCostruzione e primi anni.\nL'incrociatore leggero \"Kumano\" fu ordinato nell'anno fiscale edito dal governo giapponese nel 1931. La sua chiglia fu impostata nel cantiere navale di K\u014dbe, gestito dalla Kawasaki, il 5 aprile 1934 e il varo avvenne il 15 ottobre 1936; fu completato e immesso in servizio il 31 ottobre 1937.\nNon appena iscritto nei registri della Marina imperiale giapponese, fu unito con il \"Mogami\", il \"Mikuma\" e il \"Suzuya\" nella 7\u00aa Divisione incrociatori, spendendo il successivo anno in operazioni di pattugliamento e appoggio lungo le coste della Cina; fermo in porto in vista del potenziamento dell'artiglieria principale, il \"Kumano\" si riun\u00ec ai gemelli nella 7\u00aa Divisione il 1\u00ba maggio 1940. Dopo altri mesi di azioni nel Mar Cinese Orientale, fu inviato nelle acque dell'Indocina francese allo scopo di fare pressione sul locale governo coloniale e favorire la mediazione nipponica nella guerra franco-thailandese, tornando in patria in febbraio. Tra il 1937 e il 1941 il \"Kumano\" fu al comando dei seguenti capitani di vascello: Sh\u014dji Nishimura (31 ottobre 1937-18 maggio 1939), Sukeyoshi Yatsushir\u014d (18 maggio-15 novembre 1939), Kaoru Arima (15 novembre 1939-15 ottobre 1940), un ufficiale rimasto ignoto (15 ottobre 1940-25 maggio 1941) e Kikumatsu Tanaka.\n1941-1942.\nIl 16 luglio 1941 la 7\u00aa Divisione al completo, capitanata dal contrammiraglio Takeo Kurita issante le sue insegne sul \"Kumano\", salp\u00f2 da Kure, raggiunse il 22 Samah (Hainan) e forn\u00ec copertura a distanza all'occupazione giapponese dell'Indocina; attese dunque l'arrivo di un convoglio carico di truppe e lo scort\u00f2 sino a Saigon assieme all'incrociatore pesante \"Ashigara\" e alla 2\u00aa Divisione portaerei (\"Soryu\", \"Hiryu\"): arrivato il 30, il \"Kumano\" ripart\u00ec il giorno dopo con i gemelli e si ferm\u00f2 dal 7 al 19 agosto nella baia di Sukomo in Giappone, prima di procedere per Kure dove gett\u00f2 le \u00e0ncore il 20. Il 20 novembre il \"Kumano\" fu trasferito con il resto della divisione alle dipendenze della 4\u00aa Flotta del viceammiraglio Shigeyoshi Inoue e fu confermato nel suo ruolo di nave ammiraglia: quel giorno i gregari, pi\u00f9 l'incrociatore pesante , salparono alla volta di Samah, ove il \"Kumano\" li raggiunse il 29 novembre. Il 2 dicembre la divisione fu posta sul piede di guerra e il 4 salp\u00f2 inquadrata nel gruppo navale del viceammiraglio Jisabur\u014d Ozawa, comprendente inoltre il \"Chokai\", l'incrociatore leggero e i cacciatorpediniere \"Fubuki\", \"Shirakumo\", , \"Isonami\", \"Shikinami\", \"Shirayuki\", \"Murakumo\" e \"Hatsuyuki\". L'8 dicembre il \"Mogami\" copr\u00ec gli sbarchi nipponici a Singora, Patani e Kota Bharu, poi si prepar\u00f2 a combattere contro la Forza Z britannica localizzata dal sommergibile \"I-65\" ma, poich\u00e9 tale formazione fu respinta con gravi perdite dall'11\u00aa Flotta aerea, ebbe nuovi ordini di recarsi in Indocina. Il 13 il \"Kumano\" salp\u00f2 dalla baia di Cam Ranh assieme al \"Suzuya\" per vigilare sugli sbarchi a Miri, nel Borneo britannico settentrionale, avvenuti facilmente il 16; rientrato alla baia il 27 dicembre, tra il 5 e il 10 gennaio 1942 fu impegnato con il gemello nella difesa di vari convogli in transito. Il 16 gennaio 1942, accompagnati dagli incrociatori \"Chokai\", \"Yura\", e vari cacciatorpediniere, il \"Kumano\" e le unit\u00e0 sorelle effettuarono una sortita contro forze navali nemiche, che per\u00f2 non furono localizzate. Il 19 salp\u00f2 nuovamente e, con il \"Suzuya\" e i cacciatorpediniere \"Ayanami\" e \"Isonami\" copr\u00ec l'approdo di truppe imperiali alle isole Anambas; occupate con facilit\u00e0, il \"Kumano\" fu inviato a nord-ovest, si un\u00ec allo \"Yura\" e collabor\u00f2 a supportare le operazioni anfibie presso Endau, sulla costa malese. Il 30 rientr\u00f2 a Cam Ranh con il \"Suzuya\" e i due cacciatorpediniere. Il 10 febbraio salp\u00f2 con il resto della divisione e il \"Chokai\" di scorta a un convoglio di venticinque cargo, che tre giorni dopo effettu\u00f2 un riuscito sbarco a Palembang e sull'isola di Bangka: in questa occasione gli incrociatori sfuggirono alla caccia del sommergibile , allertato da un messaggio Ultra. La 7\u00aa Divisione si riun\u00ec dunque in mare e si port\u00f2 alle Anambas il 17 febbraio, ove si procedette al rifornimento di carburante e munizioni; la settimana successiva gli incrociatori salparono, assegnati al gruppo occidentale per l'invasione di Giava, ma il \"Kumano\" e il \"Suzuya\" furono subito dirottati per difendere gli sbarchi a Indramayu.\nIl 4 marzo la 7\u00aa Divisione al completo lasci\u00f2 le acque di Giava e si port\u00f2 alla base navale di Singapore, dove attese il \"Chokai\" prima di intraprendere, il 12, la copertura agli sbarchi nella Sumatra settentrionale. Rientrati a Singapore, il \"Kumano\" e gli altri quattro incrociatori ne ripartirono il 20 alla volta di Mergui (Birmania), ove si riun\u00ec la 1\u00aa Flotta aerea del viceammiraglio Ch\u016bichi Nagumo e una parte della 2\u00aa Flotta del viceammiraglio Nobutake Kond\u014d per condurre vaste operazioni nell'Oceano Indiano. Il 1\u00ba aprile la divisione salp\u00f2 inquadrata nella squadra del viceammiraglio Ozawa, che riuniva anche il \"Chokai\", lo \"Yura\", la portaerei leggera e quattro cacciatorpediniere, incaricata di attaccare il traffico mercantile nel Golfo del Bengala: il 5 aprile il \"Kumano\", il \"Suzuya\" e lo \"Shirakumo\" furono costituiti in gruppo autonomo sotto il contrammiraglio Kurita, che nel corso della giornata sorprese un convoglio e affond\u00f2 un piroscafo statunitense, quattro fregate e una nave da carico britannici. L'11 aprile, dopo aver distrutto oltre venti unit\u00e0 mercantili, la squadra di Ozawa fece il suo ingresso a Singapore e da qui il \"Kumano\" guid\u00f2 le unit\u00e0 gemelle sino nel rientro a Kure, ove gett\u00f2 le \u00e0ncore il 22 e dove Kurita fu promosso viceammiraglio. Dal 4 al 12 maggio rimase in bacino di carenaggio per revisione e pulizia dello scafo, poi dal 15 al 18 complet\u00f2 un'esercitazione con le navi da battaglia , e nella rada di Hashirajima. Il 22 l'intera 7\u00aa Divisione part\u00ec e arriv\u00f2 quattro giorni dopo a Guam, dove si stava concentrando la 2\u00aa Flotta (cui apparteneva) per formare un solido schermo al convoglio d'invasione per l'atollo di Midway, guidato dal contrammiraglio Raiz\u014d Tanaka e forte di dodici trasporti con uomini. Nel dettaglio, il \"Kumano\" fu affiancato al gruppo di supporto ravvicinato, che doveva sostenere con il proprio tiro lo sbarco. L'operazione ebbe inizio il 28 maggio e port\u00f2 il 4 giugno alla battaglia delle Midway, segnata quasi subito dalla distruzione di tre portaerei della 1\u00aa Flotta aerea; nel pomeriggio perci\u00f2 l'ammiraglio Isoroku Yamamoto, in un tentativo estremo di neutralizzare le pericolose forze aeree statunitensi basate sull'atollo, ordin\u00f2 di condurre un bombardamento notturno: Kond\u014d invi\u00f2 la 7\u00aa Divisione e i cacciatorpediniere \"Arashio\" e \"Asashio\" che, vista la grande distanza dall'obiettivo, si lanciarono ad alta velocit\u00e0 a nord-est; poco dopo la mezzanotte, comunque, il \"Kumano\" e il resto della divisione ricevettero ordine di tornare indietro, Alle 21:38 l'ammiraglia lanci\u00f2 l'allarme dopo aver scorto il sommergibile , navigante in emersione, e ordin\u00f2 un'accostata generale per 45\u00b0; la manovra fu per\u00f2 mal interpretata dal \"Mikuma\" che, terzo nella linea di fila, dirott\u00f2 per 90\u00b0 e tagli\u00f2 la strada al \"Mogami\", che non seppe evitare una dura collisione. Kurita ebbe poco dopo ordini di lasciare le due unit\u00e0 danneggiate con i cacciatorpediniere (il \"Mikuma\" fu poi affondato da ripetuti attacchi aerei) e di riunirsi alla 2\u00aa Flotta. Raggiunta la base aeronavale di Truk il 13, il \"Kumano\" e il \"Suzuya\" fecero rotta per Kure accompagnati dai cacciatorpediniere e : giunsero a destinazione il 23, dove passarono al comando del contrammiraglio Sh\u014dji Nishimura. Il 14 luglio la 7\u00aa Divisione, ridotta ai due incrociatori, fu trasferita dalla 2\u00aa Flotta alla 3\u00aa Flotta, erede della disciolta 1\u00aa Flotta aerea.\nIl 17 luglio il \"Kumano\" e il gemello lasciarono Hashirajima e fecero tappa a Singapore, dove si unirono a numerose altre unit\u00e0 prima di preocedere il 28 per Mergui, base per condurre una seconda incursione nell'Oceano Indiano: arrivati il 30 dopo essere sfuggiti al sommergibile , il 7 agosto i due incrociatori furono urgentemente richiamati sul fronte del Pacifico meridionale in seguito all'improvviso sbarco statunitense su Guadalcanal. Dopo una sosta di due giorni a Balikpapan per rifornimento, il \"Kumano\" e il \"Suzuya\" si riunirono il 23 in alto mare, non lontano da Truk, alla 3\u00aa Flotta: assieme alle forze da battaglia della 2\u00aa Flotta, essa doveva distruggere le portaerei statunitensi e consentire l'approdo sicuro a un convoglio salpato da Rabaul, piazzaforte dalla quale avrebbe dato sostegno l'8\u00aa Flotta del viceammiraglio Gun'ichi Mikawa. Nei giorni seguenti si svolse la battaglia delle Salomone Orientali, risoltasi in una sconfitta tattico-strategica per i giapponesi che persero anche la portaerei \"Ryujo\". Rientrato il 5 settembre a Truk, il \"Kumano\" e il \"Suzuya\" rimasero in mare dal 9 al 23, in una serie di manovre a nord delle isole Salomone compiute dalla squadra di portaerei, dalle corazzate e e dal 10\u00ba Squadrone cacciatorpediniere: nel corso del pattugliamento si verific\u00f2 l'attacco di dieci bombardieri Boeing B-17 Flying Fortress decollati da Espiritu Santo e il \"Kumano\" ebbe danni leggeri a un impianto da 25\u00a0mm, colpito da alcune schegge. L'11 ottobre la 7\u00aa Divisione salp\u00f2 da Truk assieme alle portaerei e a una scorta di cacciatorpediniere, fece rifornimento in mare e le protesse nel corso dell'incerta battaglia delle isole Santa Cruz, conclusa con la distruzione della portaerei e pesanti perdite tra i piloti nipponici. Il 2 novembre il \"Kumano\" lasci\u00f2 Truk, giunse cinque giorni dopo a Kure e tra il 15 e il 20 novembre rimase in bacino di carenaggio; il 22 pot\u00e9 ripartire e si ferm\u00f2 il 27 a Manila, dove nei giorni seguenti prese a bordo reparti dell'esercito imperiale destinati a Rabaul. Giunse a destinazione il 4 dicembre e il 6 si spost\u00f2 a Kavieng (Nuova Irlanda), dove attendeva il contrammiraglio Nishimura che scelse il \"Kumano\" come sua ammiraglia. L'incrociatore effettu\u00f2 tra il 12 e il 13 un trasporto truppe a Lorengau, nelle isole dell'Ammiragliato, prima di andare incontro a un periodo di inattivit\u00e0 rimanendo all'\u00e0ncora a Kavieng.\n1943.\nL'11 febbraio 1943 il \"Kumano\" salp\u00f2 da Kavieng e il 13 si ferm\u00f2 a Truk, riunendosi al \"Suzuya\" e passando, il 27, al comando del capitano di vascello Shunz\u014d Fujita. Dopo un mese circa di totale inazione, la 7\u00aa Divisione part\u00ec alla volta di Kure il 24 marzo. Giunto alla citt\u00e0, il \"Kumano\" fu tratto in secca il 6 aprile e sottoposto a una rapida revisione; sul ponte di coperta furono inoltre aggiunte quattro installazioni triple di cannoni Type 96 da 25\u00a0mm (le mitragliatrici Type 93 furono invece sbarcate) e sulle sovrastrutture prese posto un radar Type 21 per la localizzazione di bersagli aerei e navali. Il 15 aprile fu rimesso in acqua e inizi\u00f2 un periodo di esercitazioni nel Mare interno di Seto, sempre affiancato dal gemello. Il 20 maggio, da Tokuyama dove si trovavano, il \"Kumano\", il \"Suzuya\" e il \"Mogami\" (trasformato in \"incrociatore-portaerei\") si spostarono alla baia di Tokyo in vista di un massiccio intervento di superficie nelle isole Aleutine, investite dalla controffensiva statunitense: la resa di Attu il 30 maggio, per\u00f2, fece sfumare i propositi nipponici e il 2 giugno il \"Kumano\" torn\u00f2 a Hashirajima. L'11 la 7\u00aa Divisione si spost\u00f2 a Yokosuka, imbarc\u00f2 truppe e il 16 salp\u00f2 inquadrata in una formazione che comprendeva le due corazzate , , le portaerei \"Ryuho\", \"Unyo\", \"Chuyo\" e sette cacciatorpediniere; sfugg\u00ec a due attacchi di sommergibili e arriv\u00f2 indenne a Truk il 21. Qui il \"Kumano\" e il gregario furono affiancati dal cacciatorpediniere \"Niizuki\" per la tratta finale del viaggio a Rabaul (25 giugno), dove la fanteria fu fatta sbarcare; la 7\u00aa Divisione torn\u00f2 immediatamente a Truk, poi ordini nuovi la ridestinarono a Rabaul, ove gett\u00f2 le \u00e0ncore il 9 luglio. Da qui salp\u00f2 il 18 luglio assieme al \"Chokai\", all'incrociatore leggero \"Sendai\" e quattro cacciatorpediniere per difendere una missione di rifornimento a Kolombangara: al largo dell'isola, per\u00f2, si verific\u00f2 un attacco condotto da aerosiluranti Grumman TBF Avenger dell'AirSols, armati con bombe. Un ordigno scoppi\u00f2 vicino alla prua del \"Kumano\" e le onde urto piegarono alcune lastre dello scafo. Completata la missione, la squadra nipponica ripieg\u00f2 a grande velocit\u00e0 e il 21 fece il suo ingresso a Rabaul. Sino al 29 il \"Kumano\" rimase in riparazioni d'emergenza a fianco della nave officina \"Yamabiko Maru\", quindi il 31 luglio part\u00ec alla volta di Truk, dove la nave officina \"Akashi\" effettu\u00f2 altri interventi. Il 28 agosto il \"Kumano\" pot\u00e9 salpare e fare rotta su Kure, toccata il 2 settembre; nell'arsenale l'incrociatore fu oggetto di raddobbo, completato il 31 ottobre.\nIl 3 novembre il \"Kumano\" salp\u00f2 e raggiunse l'8 Truk. Il 24 novembre, in risposta al massiccio attacco statunitense alle isole Gilbert, il \"Kumano\" part\u00ec urgentemente assieme al \"Suzuya\", al 2\u00ba Squadrone (incrociatore e cacciatorpediniere \"Hatsuzuki\", \"Suzutsuki\", \"Fujinami\", \"Hamakaze\") e ai cacciatorpediniere \"Yamagumo\", \"Maikaze\", \"Nowaki\". La sortita avvenne comunque troppo tardi e, dopo alcune tappe alle isole Marshall, il 5 dicembre la squadra gi\u00e0 rientrava a Truk. Il \"Kumano\" torn\u00f2 in azione il 26, incaricato con il \"Suzuya\" di una missione trasporto truppe per Kavieng, che per\u00f2 fu annullata dopo che un velivolo avversario li ebbe localizzati; ritentata il 29, la missione ebbe successo.\n1944 e l'affondamento.\nIl 1\u00ba gennaio 1944 il \"Kumano\" e il \"Suzuya\" rientrarono a Truk, dove l'8\u00aa Divisione incrociatori fu disattivata; il \"Tone\" e il \"Chikuma\" confluirono perci\u00f2 nella 7\u00aa Divisione. Il 1\u00ba febbraio, al seguito della 2\u00aa e 3\u00aa Flotta, essa abbandon\u00f2 la grande base, troppo esposta in seguito all'investimento delle Marshall occidentali da parte della Quinta Flotta statunitense: giunta alle isole Palau, prosegu\u00ec dal 16 verso Singapore. Sgusciati tra vari sommergibili americani, il 21 il \"Kumano\" e i gregari arrivarono alle isole Lingga, nuovo ancoraggio delle squadre da battaglia giapponesi, attorno al quale presero parte a simulazioni di battaglie ed esercitazioni nei mesi successivi. Nel corso di questo periodo la 7\u00aa Divisione pass\u00f2 al comando del viceammiraglio Kazutaka Shiraishi (20 marzo), che prese posto sul \"Kumano\", e le due flotte furono riorganizzate nella cosiddetta 1\u00aa Flotta mobile (\"Dai-Ichi Kid\u014d Kantai\") del viceammiraglio Ozawa, una formazione pi\u00f9 elastica a imitazione delle Task force statunitensi; il \"Kumano\" pass\u00f2 poi agli ordini, il 29 marzo, del capitano di vascello Soichir\u014d Hitomi Nel corso di una revisione a Singapore, inoltre, il \"Kumano\" imbarc\u00f2 otto cannoni Type 96 da 25\u00a0mm, ciascuno su proprio affusto. L'11 maggio segu\u00ec lo spostamento dello scaglione comandato dal viceammiraglio Kurita a Tawi Tawi, prosegu\u00ec con il \"Suzuya\" sino a Tarakan, ove il 17 complet\u00f2 il rifornimento di carburante. Circa un mese pi\u00f9 tardi scatt\u00f2 l'operazione statunitense Forager, l'invasione delle isole Marianne meridionali con larga copia di mezzi da sbarco e navi da guerra; il successore dell'ammiraglio K\u014dga, Soemu Toyoda, ordin\u00f2 alla 1\u00aa Flotta mobile di opporsi ed essa salp\u00f2 il 13 giugno, venendo avvistata in breve da un sommergibile. Dopo un rifornimento a Guimaras, fece rotta per il Mare delle Filippine e il 17 avvenne un secondo rifornimento in mare, che coinvolse anche il \"Suzuya\"; quindi la flotta si port\u00f2 a ovest dell'arcipelago attaccato e il 19-20 giugno combatt\u00e9 la rovinosa battaglia del Mare delle Filippine, terminata con la perdita delle portaerei \"Shokaku\", e \"Hiyo\". Dopo la sconfitta, il \"Kumano\" condusse verso nord-est la 7\u00aa Divisione e si ferm\u00f2 all'Isola di Okinawa il 22; due giorni pi\u00f9 tardi riprese la navigazione e raggiunse la baia di Hashirajima, da dove prosegu\u00ec per Kure. L'arsenale aggiunse al \"Kumano\" quattro impianti trinati di pezzi Type 96 e sedici altri in installazioni individuali, oltre a inchivardare sulle sovrastrutture un radar Type 22 e un radar Type 13, che permisero finalmente un controllo centralizzato del tiro contraereo.\nL'8 luglio la 7\u00aa Divisione al completo, assieme alla 1\u00aa Divisione corazzate (\"Yamato\", \"Musashi\"), alla 4\u00aa Divisione incrociatori e all'incrociatore \"Noshiro\" conducente il 2\u00ba Squadrone cacciatorpediniere, salp\u00f2 da Kure con un importante carico di uomini, vettovaglie e munizioni: dopo una breve sosta a Okinawa il 10, arriv\u00f2 senza problemi a Singapore il 16 luglio e trasfer\u00ec a terra rinforzi e rifornimenti. Il giorno seguente il \"Kumano\" condusse i gregari alle isole Lingga per riunirsi alla 1\u00aa Flotta mobile. Il 18 ottobre queste forze fecero rotta per le Filippine secondo le direttive del piano Sh\u014d-G\u014d 1, un complesso contrattacco navale all'invasione statunitense dell'isola di Leyte e quindi alla minaccia gravante sull'arcipelago. La forza di portaerei, al diretto comando del viceammiraglio Ozawa, avrebbe attirato verso nord la potente Terza Flotta statunitense e lasciato campo libero alla 2\u00aa Flotta (viceammiraglio Kurita) e alla 5\u00aa Flotta (viceammiraglio Kiyohide Shima), provenienti rispettivamente dallo Stretto di San Bernardino e dallo Stretto di Surigao. Il \"Kumano\" e la 7\u00aa Divisione furono assegnati alla prima squadra: dopo un'ultima tappa alla baia di Brunei, gli incrociatori salparono il 22 con le altre navi e sopravvissero senza danni alla traversata del Mare di Sibuyan, effettuata il 24 ottobre sotto l'imperversare dei velivoli della Terza Flotta americana. La mattina presto del 25 Kurita, disceso dallo stretto, s'imbatt\u00e9 nel Task group 77.4 (formato da portaerei di scorta e naviglio leggero) al largo dell'Isola di Samar e ingaggi\u00f2 una battaglia estremamente confusa: le unit\u00e0 giapponesi dovettero affrontare i disordinati ma continui assalti di velivoli imbarcati e i coraggiosi delle unit\u00e0 siluranti statunitensi. Verso le 07:00 i cacciatorpediniere , e si erano gettati contro le navi giapponesi e, da metri, fecero partire vari siluri nonostante le cortine di fumo impedissero una visuale ottimale; uno degli ordigni del \"Johnston\", che aveva fatto fuoco alle 07:20, raggiunse il \"Kumano\". Una larga sezione della prua fu divelta dall'esplosione e il \"Kumano\" sband\u00f2 immediatamente; il viceammiraglio Shiraishi fu costretto ad abbandonare l'incrociatore per alzare le sue insegne sul gemello \"Suzuya\". Il \"Kumano\" ripieg\u00f2 dunque verso lo Stretto di San Bernardino a 15 nodi, inseguito nella tarda mattinata del 25 da aerosiluranti TBF Avenger e bombardieri in picchiata Curtiss SB2C Helldiver lanciati dal Task Group TG 38-1 del viceammiraglio John McCain (proveniente da Ulithi); una bomba scoppi\u00f2 a pochi metri e furono accusati danni.\nIl 26 ottobre il \"Kumano\" fu raggiunto da apparecchi appartenenti alla portaerei , che lo centrarono con tre bombe da 500 libbre (circa 230 chili) mentre navigava con rotta ovest nel Mare di Sibuyan. Con gravi danni a bordo, il \"Kumano\" ebbe ordine di fermarsi a Coron (Palawan); affiancato dall'incrociatore pesante \"Ashigara\" e dal cacciatorpediniere \"Ushio\", raggiunse la rada e fece rifornimento di carburante assieme a svariate altre navi, sopravvissute alla battaglia del Golfo di Leyte. Nella notte del 27-28 part\u00ec assieme al cacciatorpediniere \"Okinami\" per Manila e vi si ferm\u00f2 il giorno successivo; fu subito oggetto di riparazioni provvisorie alla prua e a quattro caldaie avariate e, bench\u00e9 fermo, non fu colpito durante un'incursione della TF 38 avvenuta il 29. Alle 01:00 del 4 novembre il \"Kumano\" pot\u00e9 salpare e fu aggregato con l'incrociatore pesante a un convoglio che comprendeva sei fregate/trasporti, due navi scorta \"kaibokan\" e cinque cacciasommergibili. Il giorno seguente il gruppo fu localizzato da un sommergibile statunitense che tent\u00f2 un attacco rimasto infruttuoso; il 6 altri quattro altri battelli effettuarono un assalto coordinato. Una fregata salt\u00f2 in aria e il \"Kumano\" fu bersaglio per un totale di ventitr\u00e9 siluri e, nonostante l'abilit\u00e0 manovriera del capitano Hitomi, due esplosero sulla dritta alle 10:52. Uno distrusse la prua posticcia e l'altro deton\u00f2 nella sala macchine, aprendo una falla tale che tutte e quattro i locali turbine si allagarono; il \"Kumano\" perse potenza, sband\u00f2 di 11\u00b0 e infine si ferm\u00f2, ma i sommergibili non lo finirono. Sopraggiunse quindi la nave scorta \"Doryo Maru\" che, assicurato un cavo alle 19:30 circa, riusc\u00ec a trascinarlo da sola sino alla cittadina di Santa Cruz sulla costa occidentale di Luzon. Il porto fu raggiunto il pomeriggio del 7 novembre, dove gi\u00e0 era confluita una parte del personale dell'arsenale di Manila allo scopo di rimettere in efficienza l'incrociatore: un dragamine fu incaricato di vigilare contro possibili attacchi di sommergibili mentre l'equipaggio collaborava ai lavori di ripristino. Il 25 novembre il \"Kumano\", che gli americani sapevano ancorato a Santa Cruz, fu assaltato da una ventina di Helldiver e cinque-sei aerosiluranti Avenger, decollati dalla espressamente per eliminare la nave giapponese. Impossibilitato a muoversi, l'incrociatore fu dapprima raggiunto da quattro bombe da 500 libbre che demolirono il ponte di poppa, i resti della prua e squarciarono la torre di comando, quasi uccidendo il capitano Hitomi; quindi gli aerosiluranti piazzarono alle 14:45 cinque siluri a babordo, aprendo grandi falle nello scafo. Mentre il \"Kumano\" iniziava a inclinarsi e ad affondare di prua, Hitomi ordin\u00f2 l'abbandono nave e rimase in plancia a gestire l'evacuazione dell'equipaggio (fatto oggetto di alcuni mitragliamenti da parte dei velivoli statunitensi) sino a che l'incrociatore non fu del tutto capovolto. Lo scafo sprofond\u00f2 infine alle 15:15 nella rada di Santa Cruz, profonda circa 33 metri (), e dalle acque piene di rottami furono salvati 595 sopravvissuti.\nIl 20 gennaio 1945 il \"Kumano\" fu depennato dai registri del naviglio della Marina imperiale."}
{"id": "5924662", "revid": "104458", "url": "https://it.wikipedia.org/wiki?curid=5924662", "title": "Gletscherhorn (Alpi del Platta)", "text": "Il Gletscherhorn (3.107 ) \u00e8 una montagna delle Alpi del Platta che si trova nel Canton Grigioni.\nCaratteristiche.\nLa montagna \u00e8 collocata a nord-ovest del Piz Duan tra i comuni di Bregaglia ed Avers e tra la Val Bregaglia e la Val d'Avers."}
{"id": "5924665", "revid": "599013", "url": "https://it.wikipedia.org/wiki?curid=5924665", "title": "Band\u014d Mitsugor\u014d VIII", "text": "Fu uno dei pi\u00f9 celebri attori giapponesi di teatro Kabuki dagli anni trenta fino alla morte. Era un rinomato interprete di ruoli \"tachiyaku\" e \"katakiyaku\", specializzato in particolare nello stile \"aragoto\". Nel 1973 venne ufficialmente designato \"patrimonio nazionale vivente\" dal governo giapponese.\nBiografia.\nOttavo nella dinastia dei Band\u014d Mitsugor\u014d, venne adottato da Band\u014d Mitsugor\u014d VII; suo figlio e il nipote utilizzarono anch'essi il medesimo nome d'arte, divenendo il nono e il decimo Mitsugor\u014d rispettivamente.\nCarriera.\nBand\u014d debutt\u00f2 sul palcoscenico all'et\u00e0 di 7 anni, nel 1913, come Band\u014d Yosouke III. Nel 1928 divenne Minosuke VI, recitando con questo nome al teatro Meiji-za.\nDopo alcuni anni passati in una compagnia kabuki della Toho, si trasfer\u00ec nella regione del Kansai; dove visse per circa vent'anni, esibendosi a Osaka ed in altre citt\u00e0, e prese parte all'ultimo spettacolo andato in scena presso l'\u014csaka Kabuki-za, che chiuse i battenti nel 1958.\nNel 1962, a seguito del suo ritorno a Tokyo, ed alla morte del padre adottivo Band\u014d Mitsugor\u014d VII, Band\u014d prese il nome d'arte Mitsugor\u014d VIII. Quattro anni dopo, si esib\u00ec durante la cerimonia inaugurale del Teatro Nazionale di Tokyo.\nNel dicembre 1974, recit\u00f2 come Kakogawa Honz\u014d in \"Kanadehon Ch\u016bshingura\" (\"La storia dei 47 Ronin\"), in quella che si rivel\u00f2 essere la sua ultima interpretazione poich\u00e9 mor\u00ec il mese seguente all'et\u00e0 di 68 anni a causa di una intossicazione alimentare.\nMorte.\nIl 19 gennaio 1975, Band\u014d and\u00f2 a mangiare in un ristorante di Kyoto con degli amici e ordin\u00f2 quattro porzioni di \"fugu kimo\", fegato di pesce palla, pietanza proibita dalle autorit\u00e0 locali dell'epoca data l'alta velenosit\u00e0. Sostenendo d'essere immune al veleno del pesce in questione, mangi\u00f2 tutti i fegati ma, al ritorno nella sua stanza d'hotel e dopo otto ore di graduale paralisi degli arti e problemi respiratori, mor\u00ec."}
{"id": "5924668", "revid": "80030", "url": "https://it.wikipedia.org/wiki?curid=5924668", "title": "Enrico il chierico", "text": ""}
{"id": "5924674", "revid": "1272592", "url": "https://it.wikipedia.org/wiki?curid=5924674", "title": "Duchesse di Parma", "text": ""}
{"id": "5924677", "revid": "599013", "url": "https://it.wikipedia.org/wiki?curid=5924677", "title": "Camilla Mingardi", "text": "Carriera.\nClub.\nLa carriera di Camilla Mingardi inizia nel 2011 nelle giovanili del .\nNella stagione 2013-14 viene ingaggiata dal , giocando nella squadra che disputa il campionato di Serie B1, mentre in quella seguente passa al , neopromossa in Serie A1.\nNella stagione 2016-17 si accasa alla di Legnano, in Serie A2, con cui resta anche nell'annata successiva quando la squadra viene ripescata in Serie A1: tuttavia a campionato in corso viene ceduta al di Piacenza. Nella stagione 2018-19 veste nuovamente la maglia del club di Bergamo, mentre in quella seguente si trasferisce al , sempre nella massima divisione nazionale; per l'annata 2020-21 torna alla squadra di Busto Arsizio, nel frattampo ridenominata .\nNazionale.\nNel 2013 fa parte della nazionale Under-18 italiana.\nNel 2018 ottiene le prime convocazioni in nazionale maggiore."}
{"id": "5924679", "revid": "125194106", "url": "https://it.wikipedia.org/wiki?curid=5924679", "title": "FPS arena", "text": "FPS arena (o arena shooter) \u00e8 un particolare sottogenere di videogiochi, nato in seguito all'emersione e al successo degli sparatutto in prima persona (FPS) nei primi anni 1990. Genere noto per richiedere una distintiva abilit\u00e0 e notevole curva di apprendimento, conobbe il suo periodo di massima espansione, e seguito da parte degli appassionati, fino alla prima met\u00e0 degli anni 2000. \nCon l'arrivo di sparatutto in prima persona di nuova concezione, nascita di nuove mode e allargamento del bacino di utenza videoludico \u2013 con conseguente casualizzazione del settore \u2013 il genere ha poi conosciuto un lento e inesorabile declino.\nFunzionamento e caratteristiche.\nRispetto a un comune sparatutto in prima persona, gli \"FPS arena\" puntano ad una esperienza di gioco fondata sull'individualismo, ma che si catalizza quasi sempre, e solo, nella modalit\u00e0 multigiocatore. Generalmente i livelli di gioco sono costruiti e progettati con un aspetto che ricorda quello di una \"arena\" \u2013 da cui deriva il nome del genere \u2013 o di un anfiteatro, altre voltre di un labirinto. Tali livelli possono avere larghi o stretti corridoi, scorciatoie nascoste, ampi spazi e piazzali, sviluppandosi anche in verticalit\u00e0 con pi\u00f9 piani e dispositivi per prolungamento dei salti. \nI giocatori si affrontano solitamente in modalit\u00e0 \"deathmatch\" iniziando con un'arma base, tutti con gli stessi punti ferita di partenza e in situazione di perfetto equilibrio. Lo scontro diventa dinamico nel momento in cui pi\u00f9 armi possono essere raccolte sul campo da gioco, comprese le munizioni e kit di pronto soccorso per recuperare salute, o la corazza per resistere meglio ai danni; queste risorse hanno un tempo di \"respawn\" predefinito che le rende nuovamente disponibili. Normalmente la velocit\u00e0 nell'esecutivo \u00e8 molto rapida, sia nel fuoco sostenuto che nel movimento dei personaggi \u2013 e del giocatore. Trattandosi di uno sparatutto, la capacit\u00e0 con la mira necessita di essere piuttosto allenata e precisa, pena il restare travolti dalle capacit\u00e0 degli avversari. A questo spesso si aggiunge il dover avere molta consapevolezza dello spazio in cui ci si muove, il conoscere il campo da gioco al meglio e il ricordare e calcolare il quando e il dove un oggetto sar\u00e0 disponibile al recupero. Ogni giocatore ha un punteggio diviso in \"frags\" (uccisioni) e \"deaths\" (morti per mano di altri giocatori); generalmente il miglior rapporto tra i due elementi e il maggior numero di frags stanno ad indicare il vincitore della partita.\nEssendo un genere che fa dell'equit\u00e0 di partenza il proprio cardine, il giocatore che trionfa su tutti gli altri avversari \u00e8 quindi il vincitore, laddove inevitabilmente ha saputo essere superiore agli altri che sono partiti in condizioni a lui uguali. Esistono molte tecniche sviluppate dai professionisti di questo genere quali il \"bunny hopping\" o il \"rocket jump\", volte a sfruttare le propriet\u00e0 del motore fisico di gioco per elaborare strategie efficaci. Solitamente, oltre alla classica modalit\u00e0 deathmatch, esistono anche modalit\u00e0 come deathmatch a squadre o rubabandiera.\nStoria.\nInizi.\nIl sottogenere \"FPS arena\" nasce in realt\u00e0 quasi contemporaneamente agli sparatutto in prima persona. Gi\u00e0 in \"Doom\" lo spostamento laterale veloce e la necessit\u00e0 di movimento e schivata dei colpi nemici (tattica detta \"strafe\"), erano una componente essenziale del gioco, sia nella modalit\u00e0 giocatore singolo che nella arcaica modalit\u00e0 multigiocatore; la base di partenza per i giocatori era perci\u00f2 solida, sulla quale poi si sarebbe costruito il fenomeno degli \"arena\". Ci\u00f2 che per\u00f2 mancava nei primi sparatutto, causa la loro tecnologia basata su motori grafici 2.5D, era la capacit\u00e0 di spostare la visuale sull'asse Y del sistema di riferimento cartesiano: non era possibile muovere la visuale da sopra a sotto, ma solo da destra a sinistra o viceversa.\n1996 \u2013 2005: Quake, la nascita degli sport elettronici e l'et\u00e0 dell'oro.\nDurante la seconda met\u00e0 degli anni 1990 la computer grafica 3D si trovava in costante ascesa. Grazie alla maturit\u00e0 raggiunta dalle nuove schede grafiche, in particolare la 3dfx \"Voodoo 1\", simbolo di quel tempo, John Carmack, di id Software, concep\u00ec il Quake engine, motore grafico del nuovo sparatutto \"id\", ovvero \"Quake\", il primo vero \"arena\" della storia dei videogiochi. Il balzo tecnologico in avanti fu straordinario, la visuale poteva essere mossa liberamente e per la prima volta ambienti e personaggi nei mondi erano dotati di vera solidit\u00e0 e mesh poligonale; il lovecraftiano Quake gener\u00f2 un nuovo seguito di appassionati e grazie alle caratteristiche del suo gameplay, figlio evoluto di quello di Doom, sanc\u00ec l'esplosione degli sport elettronici (\"e-sports\"), ovvero enormi LAN party multigiocatore dove i videogiocatori potevano sfidarsi ed affinare le proprie abilit\u00e0 in deathmatch, trionfando sugli altri avversari. Esordirono quindi le prime competizioni professionali quali il \"QuakeCon\", con premi in palio per il podio.\nLa parola \"deathmatch\" (traducibile come: \"partita della morte\") venne coniata proprio da John Romero di id Software per definire il tipo di partita che gli \"FPS arena\" stavano a rappresentare. Gi\u00e0 prima della casualizzazione del settore, comunque, gli \"arena\" non erano giochi per tutti, dato che i giocatori necessitavano di abilit\u00e0 pi\u00f9 che discrete per riuscire nel soverchiare gli avversari pi\u00f9 abili.\nIl fenomeno degli \"arena\" come giochi di abilit\u00e0 era ormai decollato, e altri titoli si sarebbero accodati a quel filone. Tra questi i famigerati \"Quake III Arena\" ed \"Unreal Tournament\", pubblicati nel 1999, che dominarono buona parte delle competizioni di fine anni 1990, ed ampiamente riconosciuti non solo come prodigiosi esemplari di computer grafica 3D e progettazione videoludica, ma anche come alcuni tra i titoli migliori del loro genere e della storia dei videogiochi. Quake III \u00e8 noto per essere rimasto sulla cresta dell'onda quasi un intero decennio, mentre Epic Games svilupp\u00f2 e pubblic\u00f2 i tanto apprezzati \"Unreal Tournament 2003\" e \"Unreal Tournament 2004\". Importante fu anche l'ingresso nella scena \"arena\" dei croati Croteam e del loro primo titolo sparatutto, ' durante la prima met\u00e0 degli anni 2000; lo studio People Can Fly, svilupp\u00f2 invece \"Painkiller\". id Software rispose ai rivali con \"Doom 3\", seguito dopo quasi un decennio di ', gioco controverso sul punto di vista del giocatore singolo, ma controbilanciato da una modalit\u00e0 multigiocatore \"arena\" piuttosto apprezzata, protagonista anche di svariati tornei al QuakeCon.\nDeclino: quello che resta degli \"arena shooter\".\nDurante la seconda met\u00e0 degli anni 2000, gli \"shooter arena\" hanno conosciuto un lento e implacabile declino tra i titoli \"mainstream\", fino a ridursi in poche e concentrate comunit\u00e0 virtuali di appassionati. Dapprima con giochi sparatutto in prima persona, ma di concezione differente dagli \"arena\", come \"Counter-Strike\" e \"Battlefield\", fino ad arrivare al successo dilagante della serie \"Call of Duty\". Quest'ultima, caratterizzata da classi di combattimento, avanzamento di livello e utilizzo di abilit\u00e0 del personaggio giocante \u00e8 spesso stata accusata di non premiare le vere abilit\u00e0 del giocatore e di aver sancito la morte degli \"arena\", \"corrompendo\" i giochi pi\u00f9 classici, che ne hanno emulato la formula per esigenza di successo commerciale. A questo dovette aggiungersi l'allargamento del bacino di utenza videoludico con conseguente casualizzazione del settore, rendendo gli \"arena\" ancor meno accessibili e sempre meno di successo.\nGiochi di questo tipo, comunque, non mancarono. Epic Games pubblic\u00f2 \"Unreal Tournament 3\" supportato dall'Unreal Engine versione 3, mentre Quake III venne rielaborato come browsergame, e rinominato \"Quake Live\". Relativamente a quest'ultimo, intorno al 2014, nacque una polemica relativa alla modifica di alcune caratteristiche \"arena\" del gioco, per fare in modo di aprirsi ad un pubblico pi\u00f9 vasto. \"Wickland\", un videogioco indipendente basato su Unreal Engine, fece il proprio debutto e rimase per lo pi\u00f9 fedele alla filosofia \"arena\", seppure non manc\u00f2 di proporre uno stile unico sia nella realizzazione artistica che nel gameplay.\nManovre per tentare di resuscitare gli \"arena\" sono state messe in atto, ma hanno ricevuto opinioni piuttosto controverse, se non del tutto negative a causa della necessit\u00e0 di mescolare caratteristiche troppo diverse tra loro. Un esempio \u00e8 stata la componente multigiocatore del reboot di \"Doom\", acclamato per il giocatore singolo, ma criticato proprio per aver tentato di proporre uno stile \"arena\" senza riuscirvi davvero del tutto per via di alcune mancanze essenziali. Altro esperimento, sempre da parte di id Software, \u00e8 invece \"Quake Champions\" che ha tentato di emulare giochi quali \"Overwatch\", inserendo abilit\u00e0 predefinite e personaggi con differenti statistiche, mescolati ad uno stile frenetico e veloce, tipico degli \"arena\".\nL\"'arena\" classico pi\u00f9 recente, sviluppato da un software house di rilievo, \u00e8 il reboot di \"Unreal Tournament\". Aperto al pubblico dal 2014, e rimasto in stato di \"alfa\" per miglioramenti, il gioco utilizza l'Unreal Engine versione 4. Il suo sviluppo \u00e8 tuttavia cessato a dicembre 2018."}
{"id": "5924690", "revid": "1494169", "url": "https://it.wikipedia.org/wiki?curid=5924690", "title": "Punta Kurz", "text": "Punta Kurz pu\u00f2 riferirsi a:"}
{"id": "5924693", "revid": "100689072", "url": "https://it.wikipedia.org/wiki?curid=5924693", "title": "D'ora in poi (Piero Cotto)", "text": "D'ora in poi \u00e8 il quinto album del cantante italiano Piero Cotto, pubblicato dall'etichetta discografica Esagono Record nel 1989.\nGli arrangiamenti sono curati da Flaviano Cuffari, Mauro Farina e Giuliano Crivellente\nTracce.\nLATO A\nLATO B"}
{"id": "5924694", "revid": "228587", "url": "https://it.wikipedia.org/wiki?curid=5924694", "title": "Procochleosaurus jarrowensis", "text": "Il prococleosauro (Procochleosaurus jarrowensis) \u00e8 un anfibio estinto appartenente ai temnospondili. Visse nel Carbonifero medio (circa 318 - 312 milioni di anni fa) e i suoi resti fossili sono stati ritrovati in Irlanda.\nDescrizione.\nConosciuto solo per un cranio quasi completo, questo animale doveva essere molto simile ad altri temnospondili basali come \"Cochleosaurus\" o \"Edops\", ma di dimensioni pi\u00f9 ridotte. \"Procochleosaurus\" possedeva, come \"Cochleosaurus\", un cranio piuttosto allungato, ma le orbite erano ancora a circa met\u00e0 della lunghezza del cranio. L'incisura otica (una fossetta nella parte posteriore del cranio, che si ritiene sostenesse una membrana timpanica) era piuttosto profonda ma le corna tabulari non erano sviluppate. Si suppone che il corpo di \"Procochleosaurus\" fosse simile a quello di una grossa salamandra; il cranio misurava circa 8 centimetri di lunghezza.\nClassificazione.\n\"Procochleosaurus jarrowensis\" venne descritto per la prima volta nel 1996, sulla base di un fossile ritrovato nel giacimento carbonifero di Jarrow, in Irlanda. \"Procochleosaurus\" \u00e8 considerato il pi\u00f9 antico e primitivo tra i cocleosauridi, un gruppo di temnospondili basali dalle abitudini acquatiche. "}
{"id": "5924695", "revid": "1048993", "url": "https://it.wikipedia.org/wiki?curid=5924695", "title": "Sogni di gloria", "text": "Sogni di gloria \u00e8 un film italiano del 2014 diretto da Patrizio Gioffredi.\nIl film \u00e8 diviso in due parti, ed \u00e8 l'ultimo interpretato da Carlo Monni.\nTrama.\nPrimo episodio: \nGiulio, trentenne precario, dopo aver perso per l'ennesima volta la lotteria mensile indetta dalla ditta per sorteggiare l'operaio che lavorer\u00e0 il mese successivo, cade in depressione e decide di sbattezzarsi. Per la religiosissima famiglia degli zii con cui vive \u00e8 un dramma e metteranno su una diavoleria per far redimere il nipote.\nSecondo episodio:\nKan detto Giulio, \u00e8 uno studente cinese di enologia da poco in Italia. Conosce Maurino, un vecchio giocatore di carte che lo inizier\u00e0 alla briscola e al tressette, ma soprattutto alla vita attraverso un torneo di carte a cui partecipano assurdi personaggi.\nProduzione.\nIl film \u00e8 autoprodotto dalla \"John Snellinberg Film\" con il contributo di Toscana Film Commission.\nDistribuzione.\nIl film \u00e8 stato distribuito nelle sale e in DVD dalla Cecchi Gori Home Video.\nA maggio 2016 il film \u00e8 stato acquisito dal canale satellitare internazionale Eurochannel.\nColonna sonora.\nLa colonna sonora originale del film \u00e8 stata composta dai Calibro 35. La canzone dei titoli di coda ha il testo scritto dal regista ed \u00e8 cantata da Serena Altavilla.\nCuriosit\u00e0.\nFra gli attori da segnalare i camei dei musicisti Enrico Gabrielli (Calibro 35, Mariposa) e Dome La Muerte (Not Moving, Cheetah Chrome Motherfuckers)"}
{"id": "5924699", "revid": "182193", "url": "https://it.wikipedia.org/wiki?curid=5924699", "title": "Ebe (veliero)", "text": "Il brigantino-goletta Ebe (varato nel 1921 col nome San Giorgio) \u00e8 stato una nave scuola per gli allievi sottufficiali della Marina Militare Italiana dal 1952 al 1958. Nato per il piccolo cabotaggio nel Mar Mediterraneo, fu trasformato per crociere addestrative nell'Adriatico e nel Tirreno per nocchieri della Marina Militare. Dal 1963 \u00e8 conservato all'interno del Museo Nazionale della Scienza e della Tecnologia Leonardo da Vinci di Milano.\nStrutturata principalmente per la navigazione a vela, questo tipo di imbarcazione prediligeva armare vele quadre per le andature di portanti (lasco e granlasco), mentre le vele di taglio (randa e fiocchi) erano pi\u00f9 efficaci in bolina e traverso. L'albero di trinchetto era completamente armato con vele quadre e l'albero maestro con vela aurica. Il motore ausiliario veniva impiegato principalmente per le manovre portuali.\nStoria.\nImpostata nel dicembre del 1918 nel cantiere Benetti di Viareggio, venne varata il 21 agosto 1921 con il nome di \"San Giorgio\", dapprima ebbe funzione di piccolo cabotaggio tra Genova e Torre del Greco. Nel 1937 gli fu aggiunto un motore ausiliario in grado di garantirgli in mancanza di vento comunque la velocit\u00e0 di 4 nodi. Tra la fine degli anni trenta e i primi anni quaranta effettu\u00f2 spesso il trasporto di merci di vario tipo nella linea Cagliari - Napoli - Genova, tratte che venivano percorse in pochi giorni di navigazione. Occasionalmente faceva scalo, sempre per il trasporto merci, anche in nord Africa.\nAllo scoppio della seconda guerra mondiale venne requisita dalla Regia Marina e trasformata in dragamine. Solo alla fine della guerra venne restituita e torn\u00f2 ad essere usata come nave da carico.\nSuccessivamente, nel 1952, la Marina Militare italiana la riacquist\u00f2 e la trasform\u00f2 in nave scuola per nocchieri, col nome di \"Ebe\". Dalla stiva venne ricavato un grande locale per l'alloggio degli allievi e fu montato un nuovo motore ausiliario, il dritto di prora fu arricchito di una polena a forma di sirena. Dal 1953 al 1956 fece crociere per l'addestramento degli allievi nocchieri nel Mediterraneo, Tirreno e Adriatico.\nNel 1955 entr\u00f2 in servizio la nave scuola \"Palinuro\", che di l\u00ec a poco subentr\u00f2 alla \"Ebe\", che fu assegnata alla base di Portoferraio e dal 1960 fu messa in disarmo. Trasferita alla Spezia in previsione della demolizione, venne salvata dal Museo nazionale della scienza e della tecnologia Leonardo da Vinci di Milano, che la acquist\u00f2.\nMusealizzazione.\nNel gennaio del 1963 inizi\u00f2 lo smontaggio dello scafo, una volta rimorchiato dall'arsenale della Spezia (localit\u00e0 Marola) al cantiere Argocarpentieri di Le Grazie (SP). I tecnici del Museo e del cantiere cominciarono a sezionarlo in 90 parti di circa 10 tonnellate l'uno, per poi trasportarle tramite autocarri verso Milano. Il trasporto della prua (alleggerita dell'albero di bompresso) fu il pi\u00f9 complicato. A differenza degli altri carichi, che transitarono dal passo della Cisa, la prua fu trasportata su un carrello ribassato. Si segu\u00ec un itinerario alternativo che prevedeva ponti pi\u00f9 alti che si riteneva dovessero essere sufficienti al transito del trasporto eccezionale. Nonostante gli accorgimenti, durante il trasporto l'altezza di uno dei cavalcavia imped\u00ec di proseguire il viaggio. Un gruppo di tecnici del Museo con un'attrezzatura minima part\u00ec la notte stessa per recarsi sul posto, dove riusc\u00ec a tagliare la parte superiore dell'oggetto per poter proseguire fino al capoluogo lombardo.\nNel frattempo al Museo di Milano si stava edificando il padiglione aeronavale, appositamente progettato dell'architetto Nichelli per ospitare le oltre 1000 tonnellate del ponte di comando del transatlantico \"Conte Biancamano\" e l'intero scafo della nave scuola \"Ebe\" completa di alberi. La nave appoggia su una trave di cemento armato lunga 30 metri sostenuta da pilastri in grado di portare oltre 1000 tonnellate. Gli ultimi pezzi smontati, la chiglia e la contro chiglia furono anche i primi ad essere ricollocati. La ricostruzione dur\u00f2 fino a tutto il 1963. Per l'allestimento delle attrezzature navali furono richiamati in servizio anziani attrezzisti di Castellammare di Stabia che rimontarono tutte le manovre e le vele.\nNel 1963, durante le fasi di musealizzazione della nave, quando fu posato l'albero di maestra, l'ingegner Guido Ucelli (presidente del Museo) offr\u00ec una moneta d'oro da collocare nella scassa, come si usava in epoca antica alla fine della costruzione di una nave.\nLa nave scuola \"Ebe\" e il resto del padiglione aeronavale del Museo della scienza e della tecnologia furono inaugurati il 12 aprile del 1964 alla presenza del Presidente della Repubblica Antonio Segni."}
{"id": "5924701", "revid": "2108263", "url": "https://it.wikipedia.org/wiki?curid=5924701", "title": "Casato di Aberffraw", "text": "Casato di Aberffraw \u00e8 un termine storiografico e genealogico utilizzato per illustrare la linea di successione da Rhodri il Grande del Galles tramite il figlio maggiore Anarawd ap Rhodri.\nStoria.\nOrigine.\nAnarawd e i suoi eredi successivi resero il villaggio di Aberffraw su Anglesey (\"Ynys M\u00f4n\") la sede del Casato.\nNel X secolo Rhodri il Grande eredit\u00f2 Gwynedd dal padre e Powys dalla madre, e aggiunse Seisyllwg (Ceredigion e Carmarthenshire) tramite un matrimonio dinastico con Angharad di Seisyllwg. L'influenza di Rhodri nel resto del Galles era significativa, infatti di lui rimase un significativo lascito anche dopo la morte.\nAscesa.\nLa famiglia fu in grado di stabilire la propria influenza in Gwynedd, la sua tradizionale sfera di influenza, ma nell'XI secolo fu espulsa dal Regno di Powys (\"Galles centrale\") e Deheubarth (\"Galles dell'ovest\") da una serie di forti sovrani del Casato di Dinefwr a Deheubarth, i cugini pi\u00f9 giovani. La famiglia Dinefwr discendeva da Cadell, il secondo figlio di Rhodri il Grande. Tuttavia, Gruffydd ap Cynan Aberffraw riusc\u00ec a tornare in possesso della propria eredit\u00e0 e della sua posizione come Principe di Gwynedd dagli invasori normanni nel 1100. Owain Gwynedd, figlio di Gruffydd, sconfisse re Enrico II d'Inghilterra ed il vasto impero angioino nel 1157 e nel 1166, il che port\u00f2 alla proclamazione di Owain come \"Princeps Wallensium\", il principe dei gallesi, da parte di altri signori gallesi. La proclamazione riasser\u00ec e ripropose le pretese degli Aberffraw ad essere la principale famiglia reale del Galles, in quanto discendenti in linea diretta da Rhodri il Grande. Questa posizione fu ulteriormente affermata nella biografia \"La storia di Gruffydd ap Cynan\"; scritta in latino, la biografia era diretta ad un pubblico situato al di fuori del Galles. Il motivo di questa pretesa era dovuto al fatto che la famiglia Aberffraw non doveva nulla al re inglese per la propria posizione nel Galles, e inoltre essi detenevano autorit\u00e0 nel Galles \"per diritto assoluto di discendenza diretta\", scrisse lo storico John Davies.\nPrincipe di Galles.\nNel 1216 Llywelyn il Grande aveva ricevuto la fedelt\u00e0 e l'omaggio dei sovrani Dinefwr al Consiglio di Aberdyfi. Con l'omaggio e la fedelt\u00e0 degli altri signori gallesi a llywelyn al Consiglio di Aberdyfi, Llywelyn il Grande divenne de facto il primo \"Principe del Galles\" nel senso moderno, anche se effettivamente fu suo figlio Dafydd ap Llywelyn il primo ad adottare il titolo. \nSottomissione all'Inghilterra.\nTuttavia, nel 1282 la conquista del Galles da parte di Edoardo I d'Inghilterra ridusse largamente l'influenza della famiglia. Re Edoardo obblig\u00f2 i restanti membri della famiglia a rinunciare alle proprie pretese al titolo di Principe del Galles in base allo Statuto di Rhuddlan del 1284, che abol\u00ec anche l'indipendente par\u00eca del Galles. I membri della famiglia Aberffraw pi\u00f9 vicini a Llywelyn II furono imprigionati a vita da Edoardo, mentre i membri pi\u00f9 distanti della famiglia si nascosero e sparirono dalla circolazione. Altri membri della famiglia continuarono con la pretesa al trono, tra cui Owain ap Tomas ap Rhodri nel XIV secolo."}
{"id": "5924704", "revid": "22356", "url": "https://it.wikipedia.org/wiki?curid=5924704", "title": "Procochleosaurus", "text": ""}
{"id": "5924705", "revid": "120565896", "url": "https://it.wikipedia.org/wiki?curid=5924705", "title": "Grand Prix ISU juniores di pattinaggio di figura", "text": "Il Junior Grand Prix ISU di pattinaggio di figura \u00e8 una serie di competizioni internazionali di livello junior organizzata dalla International Skating Union. Le gare prevedono quattro specialit\u00e0: singolo maschile e femminile, coppie e danza su ghiaccio. \nLa serie di competizioni \u00e8 stata inaugurata nel 1997 come completamento del Grand Prix ISU di pattinaggio di figura di livello senior. I pattinatori guadagnano punti in base al loro piazzamento in ogni gara del circuito a cui prendono parte e i sei con punteggio maggiore per ogni disciplina di qualificano per la Finale Grand Prix ISU juniores, tenuta in concomitanza con la finale del Grand Prix di livello senior.\nGare.\nIl circuito Junior Grand Prix \u00e8 stato costituito nella stagione 1997-98. Inizialmente prevedeva sei gare, aumentate a otto l'anno successivo. A partire dalla stagione 2009-2010 comprende sette competizioni oltre alla finale. Tutte le competizioni prevedono il singolo maschile e femminile e la danza su ghiaccio, mentre solo quattro o cinque includono anche la gara a coppie. \nLe gare che fanno parte del circuito cambiano ogni anno e sono scelte a rotazione tra le seguenti:\nQualificazione.\nDiversamente dal Grand Prix ISU di pattinaggio di figura i partecipanti alle competizioni sono scelti dai rispettivi paesi invece che selezionati dall'ISU. Il numero di posti a disposizione delle singole federazioni \u00e8 determinata dai piazzamenti ottenuti nelle singole discipline dalle rispettive federazioni nell'edizione dei Campionati mondiali juniores della stagione precedente. \nIl paese ospitante una competizione ha diritto a fare partecipare nella propria gara fino a tre pattinatori per il singolo maschile e per quello femminile, fino a tre coppie di danza e non ha limiti nel numero delle coppie di artistico che pu\u00f2 schierare.\nPer essere ammissibile nel circuito Junior Grand Prix i pattinatori devono avere compiuto almeno 13 e meno di 19 anni (21 per gli uomini nelle gare di coppia e danza su ghiaccio) prima del 1\u00ba luglio precedente l'evento."}
{"id": "5924706", "revid": "76963", "url": "https://it.wikipedia.org/wiki?curid=5924706", "title": "Blu Mankuma", "text": "Biografia.\nVita privata.\nHa due figli, Rene e Cusee, anche loro attori."}
{"id": "5924707", "revid": "767487", "url": "https://it.wikipedia.org/wiki?curid=5924707", "title": "Unione Sportiva Sassuolo Calcio 1989-1990", "text": "Questa voce raccoglie le informazioni riguardanti l'Unione Sportiva Sassuolo Calcio nelle competizioni ufficiali della stagione 1989-1990."}
{"id": "5924709", "revid": "319329", "url": "https://it.wikipedia.org/wiki?curid=5924709", "title": "Campionati del mondo di ciclocross 2016", "text": "I campionati del mondo di ciclocross 2016 () si sono svolti a Heusden-Zolder, in Belgio, dal 30 al 31 gennaio 2016. Sono state 5 le gare in programma, con l'introduzione della gara femminile Under-23.\nEventi.\nSabato 30 gennaio\nDomenica 31 gennaio"}
{"id": "5924710", "revid": "74173", "url": "https://it.wikipedia.org/wiki?curid=5924710", "title": "Dinastia di Aberffraw", "text": ""}
{"id": "5924714", "revid": "74173", "url": "https://it.wikipedia.org/wiki?curid=5924714", "title": "Casa di Aberffraw", "text": ""}
{"id": "5924716", "revid": "171091", "url": "https://it.wikipedia.org/wiki?curid=5924716", "title": "Punta Kurz (Alpi del Monte Bianco)", "text": "La Punta Kurz (3.680 ) \u00e8 la vetta pi\u00f9 alta delle Aiguilles Rouges du Dolent nelle Alpi del Monte Bianco. Si trova sul confine tra la Francia e la Svizzera.\nStoria.\nLa montagna prende il nome da Louis Kurz, l'alpinista che ne comp\u00ec la prima salita documentata. L'omonima Punta Kurz delle Alpi Pennine \u00e8 dedicata a suo figlio Marcel Kurz, topografo svizzero autore di guide alpinistiche."}
{"id": "5924717", "revid": "599013", "url": "https://it.wikipedia.org/wiki?curid=5924717", "title": "Giuditta Lualdi", "text": "Carriera.\nLa carriera di Giuditta Lualdi inizia nel 2011 con il , in Serie D, mentre nella stagione 2012-13 passa alla di Casale Monferrato, in Serie B2: con lo stesso club resta anche nell'annata successiva giocando per\u00f2 in Serie B1.\nNella stagione 2014-15 viene ingaggiata dal Neruda Volley di Bronzolo, in Serie A2, con cui si aggiudica la Coppa Italia di Serie A2, per poi vestire la maglia del Promoball Volleyball Flero, in Serie A1, nell'annata 2015-16, dove resta per due campionati.\nNella stagione 2017-18 difende i colori del Chieri '76, in serie cadetta, categoria dove milita anche nell'annata successiva, accasandosi all' di San Giovanni in Marignano. Per il campionato 2020-21 firma per la , sempre in Serie A2."}
{"id": "5924728", "revid": "1005847", "url": "https://it.wikipedia.org/wiki?curid=5924728", "title": "Elezioni generali in Spagna del 2016", "text": "Le elezioni generali in Spagna del 2016 si tennero il 26 giugno per il rinnovo delle Corti Generali (Congresso dei Deputati e Senato); furono indette in anticipo rispetto alla scadenza naturale della precedente legislatura, fissata per il 2019, in ragione dell'impossibilit\u00e0 di formare un nuovo governo.\nMariano Rajoy ottenne la fiducia dal Congresso solo attraverso l'astensione di alcuni deputati del PSOE."}
{"id": "5924732", "revid": "15756", "url": "https://it.wikipedia.org/wiki?curid=5924732", "title": "Panhard VBL", "text": "Il Panhard GD V\u00e9hicule blind\u00e9 l\u00e9ger, in sigla VBL, \u00e8 un veicolo blindato leggero capace di effettuare missioni di ricognizione o di collegamento, dotato di una protezione contro gli attacchi NBC. Il mezzo \u00e8 aerotrasportabile, elitrasportabile, paracadutabile e anfibio. \u00c8 stato sviluppato a partire dagli anni 80 dalla societ\u00e0 Panhard General Defense, ed \u00e8 entrato in servizio nell'Arm\u00e9e de terre francese nel 1990.\nVersioni.\nEsistono due versioni principali del VBL, una \"corta\" da 3,84 m a tre porte e una \"lunga\" da 4 metri a 5 porte. A partire da queste due versioni la Panhard ha realizzato 13 varianti, sia per l'Arm\u00e9e de terre che per l'esportazione.\nUtilizzatori.\nOperatori, mezzi ordinati e ricevuti"}
{"id": "5924733", "revid": "486946", "url": "https://it.wikipedia.org/wiki?curid=5924733", "title": "Associazione Sportiva Dilettantistica Sanremese", "text": ""}
{"id": "5924738", "revid": "962319", "url": "https://it.wikipedia.org/wiki?curid=5924738", "title": "The White Palace", "text": "The White Palace (in arabo \u0627\u0644\u0642\u0635\u0631 \u0627\u0644\u0623\u0628\u064a\u0636) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat."}
{"id": "5924739", "revid": "767487", "url": "https://it.wikipedia.org/wiki?curid=5924739", "title": "Solbiatese Calcio 1989-1990", "text": "Questa pagina raccoglie le informazioni riguardanti la Solbiatese Calcio nelle competizioni ufficiali della stagione 1989-1990.\nRosa.\n "}
{"id": "5924740", "revid": "962319", "url": "https://it.wikipedia.org/wiki?curid=5924740", "title": "Hamad Hospital", "text": "Hamad Hospital (in arabo \u0645\u0633\u062a\u0634\u0641\u0649 \u062d\u0645\u062f) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat e dalla rete autobus \"metrolink\"."}
{"id": "5924741", "revid": "962319", "url": "https://it.wikipedia.org/wiki?curid=5924741", "title": "Al Messila", "text": "Al Messila (in arabo \u0627\u0644\u0645\u0633\u064a\u0644\u0629) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:\nInterscambi.\nLa stazione \u00e8 servita dalla rete autobus gestita da Mowasalat e dalla rete autobus \"metrolink\"."}
{"id": "5924743", "revid": "962319", "url": "https://it.wikipedia.org/wiki?curid=5924743", "title": "Al Rayyan/Al Quadeem", "text": "Al Rayyan/Al Quadeem (in arabo \u0627\u0644\u0631\u064a\u0627\u0646 \u0627\u0644\u0642\u062f\u064a\u0645) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:"}
{"id": "5924744", "revid": "962319", "url": "https://it.wikipedia.org/wiki?curid=5924744", "title": "Al Shaqab", "text": "Al Shaqab (in arabo \u0627\u0644\u0634\u0642\u0628) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:"}
{"id": "5924747", "revid": "962319", "url": "https://it.wikipedia.org/wiki?curid=5924747", "title": "Qatar National Library", "text": "Qatar National Library (in arabo \u0645\u0643\u062a\u0628\u0629 \u0642\u0637\u0631 \u0627\u0644\u0648\u0637\u0646\u064a\u0629) \u00e8 una stazione della linea Verde della metropolitana di Doha.\nStoria.\nLa stazione \u00e8 stata aperta al pubblico il 10 dicembre 2019, insieme al resto della prima fase della linea.\nServizi.\nLa stazione dispone di:"}
{"id": "5924748", "revid": "22356", "url": "https://it.wikipedia.org/wiki?curid=5924748", "title": "Trematopidi", "text": ""}
{"id": "5924762", "revid": "1208436", "url": "https://it.wikipedia.org/wiki?curid=5924762", "title": "Views (album)", "text": ""}
{"id": "5924766", "revid": "8660", "url": "https://it.wikipedia.org/wiki?curid=5924766", "title": "Winterthur Warriors", "text": "I Winterthur Warriors sono una squadra svizzera di football americano di Winterthur; sono stati fondati nel 1987.\nTra il 2004 e il 2007 hanno giocato 4 volte consecutive la finale per il titolo nazionale, vincendo solo nel 2006 contro gli Z\u00fcrich Renegades."}
{"id": "5924777", "revid": "404449", "url": "https://it.wikipedia.org/wiki?curid=5924777", "title": "Giuseppe Pannilini", "text": "Biografia.\nFiglio del Cav. Girolamo Pannilini e Faustina Pecci, Giuseppe Pannilini, avviatosi alla carriera ecclesiastica sin da giovanissimo, si dedic\u00f2 agli studi teologici conseguendo la laurea dottorale nell'Universit\u00e0 senese.\nDopo aver ottenuto il canonicato di Santa Maria di Provenzano pens\u00f2 di recarsi a Roma per seguire la via della prelatura, ma ne fu dissuaso dallo zio Bernardino Pecci, monaco olivetano. Ben presto per\u00f2 la fama delle sue virt\u00f9 cristiane e la sua dottrina gli avrebbero procurato la nomina a vicario \"ad causas\" della Diocesi di Arezzo dove, come in ogni altra Curia ecclesiastica, si giudicavano anche delle contese civili.\nSuccessivamente fu chiamato Vicario Generale presso la Diocesi di San Miniato dove rimase due anni. Il Ciofi, che pubblic\u00f2 alcuni cenni biografici di questo sacerdote, narra che tutto il tempo che gli restava libero dal suo ministero, Giuseppe l'occupava conversando con un dotto e pio ecclesiastico presso l'altare dell'Oratorio vescovile samminiatese dove soleva trascorrere anche molte notti dormendo sulla nuda terra.\nTali colloqui vertevano soprattutto sulle gravi questioni che allora tormentavano la Chiesa e cio\u00e8 gli scismi provocati dai fautori e dagli avversari della Compagnia di Ges\u00f9; scismi che determinarono Clemente XIV a sacrificare questa istituzione sopprimendola ne 1771 con il Breve \"dominus ac redemptor noster\", in ci\u00f2 sollecitato anche dalle Corti di Francia, di Spagna e delle Due Sicilie.\nNello stesso anno 1771 Clemente XIV nomin\u00f2 il Pannilini Vescovo di Chiusi e di Pienza. Egli, dotato di notevole senso artistico, seppe unire alla cura delle anime la cura delle belle cose del passato in quelle terre ricche di ricordi e di storia e compreso dell'importanza del suo compito scelse come consiglieri e collaboratori i migliori per capacit\u00e0 e probit\u00e0 unendo con somma liberalit\u00e0 le proprie rendite a quelle del vescovado.\nLe sue virt\u00f9 sarebbero venute a conoscenza del Granduca di Toscana Pietro Leopoldo che ebbe di lui grande stima e fu largo di elogi. Da lui ottenne la costruzione di una comoda strada che un\u00ec Pienza a Chiusi passando per Montepulciano e per Chianciano, con lieve aggravio della Comunit\u00e0, in quanto la massima parte delle spese venne sostenuta dal regio erario. Fu quello il primo vantaggio economico-sociale per gli abitanti di quella zona cui fece seguito la cessione gratuita dei terreni della Val di Chiana bonificati e resi salubri dal Granduca in base al piano idraulico-agrario di Vittorio Fossombroni.\nIl Vescovo stesso presenziava i lavori di agricoltura che dovevano rendere fertili quei terreni che in passato furono sterili paludi; fece selciare molte strade, ricostruire case coloniche decadenti. soste, are terreni regolando il deflusso delle acque. Fond\u00f2 inoltre due istituti di educazione per le fanciulle: l'uno in Chiusi e l'altro in Pienza dove fond\u00f2 l'Accademia ecclesiastica nella sede dell'ex Convento di San Francesco gi\u00e0 soppresso il 2 novembre 1788. Questa istituzione, alla quale il Vescovo Pannilini assegn\u00f2 tutte le rendita della francescana. accolse i chierici di Pienza e Chiusi fino a che, per Sovrano Rescritto del 5 luglio 1792 venne trasformata in Seminario amministrato dal Vescovo stesso. Ad aumentare il patrimonio del nuovo Seminario vennero aggiunti i fondi della soppressa comunit\u00e0 conventuale di Radicofani e alcune rendite di un piccolo Seminario allora esistente a Chiusi che fu riunificato a quello di Pienza.\nGiuseppe Pannilini istitu\u00ec scuole per l'istruzione gratuita dei giovani nelle lettere, nella filosofia e negli studi sacri. Favor\u00ec, inoltre, la diffusione del muto insegnamento e a tal fine acquist\u00f2 un adatto locale: dot\u00f2 del proprio i maestri e si mantenne in attiva corrispondenza con l'istituto similare sorretto in Firenze.\nCompil\u00f2 per sua Diocesi un ottimo Catechismo, stimabile per semplicit\u00e0 e chiarezza; scrisse Omelie e Pastorali: dottissime la pastorale per l'apertura del Seminario Vescovile di Pienza; assai notevole l'altra letta il giorno della SS. Trinit\u00e0 nella Chiesa della insigna collegiata di Sarteano in occasione del ritorno al trono di Toscana del Granduca Ferdinando III, nel quale il Pannilini vedeva il principe meglio adatto a rendere prospero e felice il regno.\nNel 1786 fu tra i vescovi della Toscana che aderirono apertamente alle riforme ecclesiastiche proposte da Scipione De' Ricci vescovo di Pistoia e Prato e sostenute con fermezza dal Granduca Pietro Leopoldo che intendeva soprattutto di modificare il sistema di vita monacale. Tali proposte originarono una lunga controversia tra il Sovrano e la Curia Romana, ma il Granduca, per tagliar corto, nel 1786 convoc\u00f2 in Pistoia il Sinodo dei Vescovi della Toscana. Al solenne convegno, presieduto dal Ricci, vennero discusse le proposte imbevute di contenuto liberale, umanitario, ed ugualitario del movimento enciclopedico, che riproducevano ampi tratti del giansenismo gi\u00e0 espresso con le riforme del clero gallicano statuite fin dal 1682.\nIl Vescovo Pannilini, come tutti gli altri aderenti al Sinodo di Pistoia aveva creduto nella bont\u00e0 delle proposte intese a conservare la purit\u00e0 della dottrina e il rigore della disciplina in seno alla Chiesa. Ma non poche preoccupazioni e dispiaceri ne ebbe. Il Pontefice Pio VI, contrario alla dottrina giansenista, condann\u00f2 quelle riforme con la Bolla del 28 agosto 1790, ritenendole erronee, temerarie e ingiuriose per la Santa Sede. In conseguenza di ci\u00f2 il Vescovo Pannilini, per obbedienza, ritratt\u00f2 quanto aveva dichiarato e sottoscrisse una piena adesione alla Bolla Pontificia: il che gli valse a riconciliarsi con la Corte Romana.\nMorto Pio VI, nel 1799, il di lui successore Pio VII, che ritornava dalla Francia, si ferm\u00f2 a Radicofani dove il vescovo Pannilini non manc\u00f2 di recarsi, essendo Radicofani nella giurisdizione della Diocesi di Chiusi e di Pienza, a rendere omaggio al Pontefice che per un giorno intero aveva sostato in quel castello.\nNel 1801 ricevette il Cavalierato dell'Impero francese decretatogli da Napoleone.\nGiuseppe Pannilini manc\u00f2 ai vivi il 4 agosto 1823, il quarantottesimo anno della sua lunga carriera ecclesiastica, compianto e benedetto dal suo popolo al quale fu esempio di vita operosa e di carit\u00e0 cristiana. Sebbene i suoi meriti fossero molti, visse una vita modesta destinando il suo patrimonio domestico e le sue rendite vescovili alla carit\u00e0 senza aspirare mai agli onori.\n\"\u201cUn'imprevista cagione lo richiam\u00f2 a Pienza nel luglio 1823. Col\u00e0 giunto cadde in leggera malattia di petto. Senza apprezzarla, come era suo stile e facendosi superiore al male, si prestava come da sano alle ingerenze del suo ministero. Intanto la febbre cresceva, i sintomi allarmavano e i medici lo persuasero a stare a letto e a munirsi del viatico\u2026..Confortati i suoi alla fede, placidamente mor\u00ec nel bacio del Signore al 4 d'agosto del 1823, l'anno ottantaduesimo di sua et\u00e0 e quarantottesimo del suo episcopato\u2026\u201d\"\nPresso il popolo di Chiusi vive ancora il ricordo del Pastore benefico tramandatosi di padre in figlio. I pi\u00f9 vecchi raccontano un episodio della sua santa vita. In una gelida sera d'inverno il Vescovo, tutto solo, faceva ritorno dall'avere certamente compiuta un'opera di bene risalendo a fatica un sentiero, quando gli apparve dianzi un povero vecchio coperto di stracci e tremante dal freddo: i suoi occhi imploravano soccorso. Il Vescovo ripet\u00e9 il gesto compiuto da S. Martino alla Porta di Amiens: si tolse il mantello e ne copr\u00ec il poveretto, il cui volto, trasfigurato, parve quello di Ges\u00f9.\nGenealogia episcopale.\nLa genealogia episcopale \u00e8:"}
{"id": "5924785", "revid": "1543377", "url": "https://it.wikipedia.org/wiki?curid=5924785", "title": "I Found Someone", "text": "I Found Someone \u00e8 un brano musicale scritto da Michael Bolton e Mark Mangold e pubblicato originariamente come singolo dalla cantante statunitense Laura Branigan nel 1986. La canzone fu estratta dal disco \"Hold Me\".\nIl brano \u00e8 stato interpretato con maggior successo dalla cantante e attrice Cher, che lo ha pubblicato nel 1987 come singolo estratto dal suo diciottesimo album, l'eponimo \"Cher\".\nVersione di Cher.\nTracce.\nSingolo 7\"\nAltre versioni.\nUna versione interpretata da Michael Bolton \u00e8 presente nel suo album di raccolta \"Greatest Hits (1985-1995)\" (1995)."}
{"id": "5924799", "revid": "686936", "url": "https://it.wikipedia.org/wiki?curid=5924799", "title": "Germain Ifedi", "text": "Carriera universitaria.\nIfedi al college gioc\u00f2 a Texas A&amp;M dal 2013 al 2015. Nella prima annata fece parte di una linea offensiva che comprendeva anche Jake Matthews e Cedric Ogbuehi, venendo premiato come Freshman All-American da \"The Sporting News\". \nCarriera professionistica.\nSeattle Seahawks.\nIfedi fu scelto nel corso del primo giro (31\u00ba assoluto) del Draft NFL 2016 dai Seattle Seahawks. Dopo avere perso tutto il primo mese di gioco a causa di un infortunio a una caviglia, debutt\u00f2 come professionista partendo come titolare nella gara della settimana 5 vinta contro i New York Jets. Da quel momento part\u00ec come titolare per tutto il resto della stagione, terminata con 13 presenze. Nella successiva invece disput\u00f2 tutte le 16 partite come titolare.\nChicago Bears.\nIl 25 marzo 2020 Ifedi firm\u00f2 un contratto di un anno con i Chicago Bears. Il 17 marzo 2021 firm\u00f2 un rinnovo annuale del valore di 5 milioni di dollari."}
{"id": "5924808", "revid": "124123", "url": "https://it.wikipedia.org/wiki?curid=5924808", "title": "Donnchadh, conte di Carrick", "text": "Sia il padre, Gille Brigte di Galloway che lo zio Uthred di Galloway erano i figli rivali di Fergus di Galloway. Quale risultato degli screzi fra il padre, lo zio e Guglielmo I di Scozia Donnchadh divenne ostaggio di Enrico II d'Inghilterra dove rimase probabilmente per un decennio prima di tornare in patria alla morte del padre. Bench\u00e9 alla resa dei conti gli fosse poi stato negato di ereditare Galloway gli venne consentito di ereditare le terre di Carrick. Alleato con il guerriero e anglo-normanno John de Courcy Donnchadh combatt\u00e9 accanto a lui in Irlanda prendendo diverse terre che poi arriv\u00f2 a perdere negli anni a venire. Patrono di diversi monasteri, fra cui l'Abbazia di Melrose e il priorato femminile di St. Mary e nelle proprie terre fond\u00f2 l'Abbazia di Crossraguel. Donnchadh si spos\u00f2 con una delle figlie di Alan fitz Walter membro di punta di quella che poi diventer\u00e0 la casa degli Stuart. Egli fu anche il primo Mormaer di Carrick e govern\u00f2 le proprie terre per circa sessant'anni rendendolo uno dei pi\u00f9 longevi magnati scozzesi\nBiografia.\nLa carriera di Donnchadh non \u00e8 ben documentata dalle fonti dell'epoca, esse danno qualche informazione sulle sue attivit\u00e0 ma nel complesso la loro utilit\u00e0 \u00e8 limitata perch\u00e9 non vi sono cartulari scritti in Gaelico di Galloway che siano sopravvissuti al medioevo. Gli unici documenti che parlano di lui vengono dalla zona est del paese che era finita sotto la massiccia influenza anglo-normanna. Principalmente le fonti citano le sue azioni a favore dei monasteri, quello che alla fine \u00e8 pi\u00f9 utile sono gli incidentali dettagli che vengono menzionati e le altre persone che vi si trovano citate. Alcuni documenti del governo inglese parlano di lui in relazione alle sue attivit\u00e0 in Irlanda, insieme alla Cronaca di Melrose le altre fonti pi\u00f9 rilevanti sono quelle di Ruggero di Hoveden, Giovanni di Fordun e Walter Bower. A Ruggero di Hoveden si devono due opere importanti la \"Gesta Henrici II\" e la \"Chronica\" che non \u00e8 altro che una versione rimpolpata della prima opera. Queste opere sono le fonti pi\u00f9 autorevoli relative alla Scozia del tardo XII secolo, la \"Gesta Henrici II\" copre un lasso di tempo che va dal 1169 all'aprile 1192, mentre la \"Chronica\" si estende fino al 1201. Hoveden in particolare \u00e8 molto importante circa gli avvenimenti registrati nella Signoria di Galloway, egli vi venne infatti mandato quale emissario nel 1174 per conto di Enrico II d'Inghilterra e fu per suo conto che egli prese contatti con suo padre Gille Brigte di Galloway. Gli storici si appoggiano alle opere di Hoveden per una gran quantit\u00e0 di dettagli circa la vita di Donnchadh, che egli venne dato in ostaggio ad Enrico sotto la tutela di Hugh de Morwic, Sceriffo del Cumberland, che spos\u00f2 una delle figlie di Alan fitz Walter nonostante le proteste del sovrano scozzese e che nel 1197 egli combatt\u00e9 in Irlanda accanto al guerriero anglo-normanno John de Courcy. Parimenti importanti sono le opere di Fordun \"Chronica gentis Scottorum\" (Cronaca delle genti di Scozia) e lo Scotichronicon di Bower che nel tempo incorpor\u00f2 al suo interno il lavoro di Fordun che venne redatta fra il 1384 e l'agosto 1387. Nonostante la tarda epoca di compilazione in rapporto alla vita di Donnchadh alcuni storici hanno scoperto che la Chronica all'interno contiene due pezzi pi\u00f9 antichi risalenti a prima dell'aprile 1285 e che coprono il periodo che va dal regno di Malcolm III di Scozia fino al 1285. Uno di questi due pezzi, il \"Gesta Annalia I\" \u00e8 basato su materiale ancora pi\u00f9 antico quindi questo materiale che ci parla del Galloway del XII e XIII secolo, a dispetto dell'apparente tarda datazione, contiene fonti che si avvicinano molto all'epoca di cui si occupano.\nIl contesto storico-geografico.\nLe terre di Donnchad si trovavano in Scozia, a sud del fiume Forth in quella che era, nel XII secolo, una societ\u00e0 decisamente \"multietnica\". A nord del Forth v'era il gaelico regno di Scozia i cui sovrani, parzialmente caduti sotto l'influenza normanna, esercitavano un controllo che si estendeva profondamente fino nel sud spingendosi oltre confine fino al Northumberland e al Cumberland. Il Lothian e il Berwickshire erano le terre centrali di quello che era stato il Regno di Northumbria e nel tardo XII secolo i loro abitanti si sentivano inglesi per cultura, lingua ed etnia, nonostante fossero sotto il controllo scozzese da pi\u00f9 di un secolo, al pari delle genti di Lauderdale, Eskdale, Liddesdale e della maggior parte delle popolazioni di Annandale e Roxburghshire.\nClydesdale era invece il cuore del Regno di Strathclyde, ai tempi di Donnchadh gli scozzesi avevano stabilito nella regioni parecchi inglesi e genti del continente, specie fiamminghi, e la zona era sotto il controllo dello sceriffo di Lanark. I gaelici erano penetrati profondamente negli antichi territori di Strathclyde e Northumbria calando da quasi tutti i punti cardinali e la lingua brittonica locale, a seguito di tali sviluppi, si era di fatto estinta sopravvivendo solo in sacche isolate. Il resto del territorio era abitato da un popolo che chiamava se stesso \"Gall-Gaidhil\" e che in inglese moderno divenne \"Gallovidian\" o \"Galwegians\". Riferimenti dell'XI secolo al regno dei Gall-Gaidhil lo collocano ben pi\u00f9 a nord dell'attuale Galloway, Kingarth ed Eigg vengono descritti come appartenenti a \"Galloway\" in contrasto Whithorn, che ora \u00e8 nel Galloway veniva descritto come appartenente al Regno di Rhinns. Tutte queste aree erano appartenute al Regno di Northumbria fino al IX secolo e poi, attraverso un processo molto poco documentato, si erano stabiliti nella zona piccoli gruppi di coloni-guerrieri di lingua gaelica, ma cultura scandinava, che erano arrivati dall'Irlanda e dall'Argyll meridionale. Oggi la regione di Galloway comprende, fra il resto, il Rhins of Galloway, Machars, Glenke e Desnes M\u00f3r, ma questo pi\u00f9 che altro per i cambiamenti avvenuti al tempo di Donnchadh che per una mera definizione odierna. Per esempio un Marginalia del XII secolo colloca la Ailsa Craig fra \"Galloway e Kintyre\", mentre un documento del regno di Malcolm IV di Scozia, quindi lo stesso periodo, descrive Strathgryffe, Cunningham, Kyle e Carrick come facenti parte di Galloway.\nDalla met\u00e0 del XII secolo il Regno di Rhins era entrato nelle terre di Galloway, le terre di Strathgryffe, Cunningham e Kyle erano finite sotto il controllo della corona scozzese nel XII secolo e buona parte di esse fin\u00ec nelle mani di soldati francesi o anglo-francesi. Strathgryffe e Kyle in buona parte andarono a Walter fitz Alan sotto il regno di Davide I di Scozia, mentre Hugh de Morville, Lord Cunningham prese il Cunningham. Le terre di Strathnith avevano un governante gaelico e non erano sotto il controllo del Galloway, quel che restava, cio\u00e8 Rhinns, Farines, Carrick, Desnes M\u00f3r e Desnes Ioan finirono sotto il controllo di Fergus di Galloway negli anni precedenti l'inizio della carriera di Donnchadh.\nLa famiglia.\nDonnchad nacque nella met\u00e0 del XII secolo da Gille Brigte di Galloway, figlio di Fergus, ma le tracce circa i suoi antenati finiscono qui. Non vi sono patronimici noti per Fergus nelle fonti dell'epoca e quando i suoi discendenti elencarono nei documenti i loro antenati non andarono pi\u00f9 indietro di quanto non avesse fatto egli stesso. Gille Brigte era stato anche il nome del padre di Somerled, Signore dell'Argyll, vissuto nell'ultimo quarto del XII secolo. Giacch\u00e9 il regno originario dei \"Gall-Gaidhil\" era contiguo o addirittura conteneva l'Argyll alcuni storici ritengono che Fergus e Somerled fossero se non fratelli quantomeno cugini. Quanto a sua madre v'\u00e8 ragione di credere che fosse una delle sorelle o una delle figlie di Duncan II, conte di Fife, a questa ipotesi si \u00e8 giunti a causa dello stretto legame che Donnchadh tenne con il priorato femminile di St. Mary, sotto l'Ordine cistercense, che era stato fondato da Donnchadh I, conte di Fife, padre di Duncan, anche il ricorrere del nome proprio \"Donnchadh\" (inglese \"Duncan\") sembra suggerire un legame fra le due famiglie. Ruggero di Hoveden descrisse Uhtred di Galloway come un \"consanguineo\" di Enrico II d'Inghilterra, un'affermazione che ha portato a credere che lui e Gille Brigte non fossero figli della stessa madre poich\u00e9 a quest'ultimo non viene mai riservato tale accostamento. Ne conseguirebbe che Fergus avrebbe dovuto avere due mogli di cui una sarebbe dovuta essere una delle numerose figlie illegittime di Enrico I d'Inghilterra, quindi mentre Uthred era imparentato con la famiglia reale inglese, Gille non lo sarebbe stato. Tale teoria, per\u00f2, per alcuni storici sarebbe da rivedere perch\u00e9 alcuni documenti redatti a nome di Giovanni d'Inghilterra descrivono Donnchadh come suo cugino. Non \u00e8 certo quanti fratelli e sorelle avesse Donnchadh e solo di due si \u00e8 certi. Il primo \u00e8 M\u00e1el Coluim, che guid\u00f2 le forze paterne per assediare lo zio Uthred all'\"Isola di Dee\" (forse identificabile con quella dove sorge il Castello di Threave) nel 1174, questi venne in seguito catturato dallo zio, accecato e castrato e con la lingua tagliata, di lui poi si perdono le tracce. Un altro fratello emerge da alcuni documenti contenuti nell'Abbazia di Paisley, nel 1233 \u00e8 riportata una disputa in cui era coinvolto Gille-Chonaill Manntach, detto \"Il Balbuziente\" circa delle terre nello Strathclyde, questi era descritto come il fratello del conte di Carrick, titolo che allora apparteneva a Donnchadh.\nL'esilio.\nNel 1160 Malcolm IV di Scozia aveva sconfitto le forze di Fergus e portato il Galloway sotto il proprio controllo ed \u00e8 probabilmente nel lasso di tempo dal 1161 al 1174 che Gille-Brighde ed Uthred controllarono insieme la regione, sotto la guida del re, governando uno l'ovest e l'altro l'est. Quando poi nel 1174 Guglielmo I di Scozia venne catturato dagli inglesi durante una campagna d'invasione i due fratelli risposero ribellandosi alla corona di Scozia, alla fine si combatterono l'uno con l'altro e Gille-Brighde prevalse sul fratello. A quel punto Gille-Brighde tent\u00f2, senza successo, di diventare vassallo di Enrico II, alla fine venne raggiunto un accordo secondo il quale egli avrebbe corrisposto al sovrano inglese una somma di 1.000 \u00a3 in argento oltre alla custodia del figlio Donnchadh che and\u00f2 sotto la tutela di Hugh de Morwic, Sceriffo del Cumberland. L'accordo includeva anche il fatto che Donnchadh avrebbe ereditato le terre paterne cos\u00ec quando, nove anni dopo, alla morte di Gille-Brighde si fece avanti il figlio di Uthred, Lochlann di Galloway, Hoveden descrisse la cosa come contraria alla volont\u00e0 di Enrico II.\nLe attivit\u00e0 di Gille-Brighde dopo il 1176 non sono chiare, si sa che nel 1184 Guglielmo I mise insieme l'ersercito per punire lui ed altri della sua terra che avevano saccheggiato le sue regioni e danneggiato i suoi vassalli anche se alla fine non ne fece nulla per timore del potente protettore di Gille-Brighde che, in ogni, caso, continu\u00f2 a razziare fino alla morte avvenuta nel 1185. Alla sua morte Lochlann venne spronato dalla corona scozzese a tentare un colpo di mano con lo scopo di minacciare l'eredit\u00e0 di Donnchadh che all'epoca era ancora sotto la custodia di de Morwic.\nI \"Gesta Annalia I \" vogliono che la sua eredit\u00e0 venisse protetta da tre capiclan, Somhairle, Gille-Patraic ed Eanric Mac Cennetig, Lochlann li incontr\u00f2 in battaglia il 4 luglio 1185 e secondo la Cronaca di Melrose Gille-Patraic venne ucciso insieme a un buon numero dei suoi guerrieri. Un altro scontro si ebbe il 30 settembre e Lochlann si aggiudic\u00f2 un'altra vittoria anche se le cronache riportano la morte di uno dei suoi fratelli, senza per\u00f2 menzionarne il nome. Ovviamente le attivit\u00e0 di Lochlann provocarono la reazione di Enrico II, che, secondo lo storico Richard Oram, non era certo pronto a essere messo di fronte alla perdita dell'eredit\u00e0 del figlio di un suo vassallo fedele, una cosa che non solo andava contro le sue disposizioni, ma che lo privava anche dell'influenza che egli aveva sulla periferia nord-ovest del proprio regno.\nSecondo Ruggero di Hoveden nel 1186 Enrico ordin\u00f2 al re e ai magnati di Scozia di contrastare le attivit\u00e0 di Lochlann che rispose mettendo insieme un gran numero di uomini e cavalli che pose all'ingresso di ogni strada diretta verso il Galloway. Sempre secondo Oram la corona di Scozia non voleva arrivare a questo, giacch\u00e9 egli era pur sempre un suo suddito e probabilmente agiva dietro il loro permesso. In base a questo, secondo lui, si spiega perch\u00e9 Enrico part\u00ec con l'esercito diretto a Carlisle e quando arriv\u00f2 chiese a Gugliemo I e a suo fratello David di Scozia di raggiungerlo con Lochlann.\nEgli per\u00f2 ignor\u00f2 la convocazione fino a che il vescovo Ugo Puiset e il Gran giustiziere Ranulf de Glanvill gli procurarono degli ostaggi cos\u00ec che la sua persona venisse garantita, al che egli acconsent\u00ec di seguirli. Alla fine fu deciso che egli avrebbe potuto tenersi le terre appartenute al padre, ma per quel che concerneva quelle dello zio si sarebbe dovuto prendere una decisione alla corte inglese presso la quale Lochlann sarebbe stato convocato. Guglielmo I e il fratello prestarono giuramento perch\u00e9 l'accordo acquisisse maggiore valore e Jocelin di Glasgow, Arcivescovo di Glasgow, minacci\u00f2 di scomunica tutti quelli che non l'avrebbero rispettato.\nIl conte.\nNon vi sono notizie, tuttavia, di udienze presso la corte inglese e sono i \"Gesta Annalia I\" a scrivere che a Donnchadh vennero date le terre di Carrick quale condizione per mantenere la pace con Lochlann enfatizzando il ruolo avuto da Guglielmo I, in opposizione al collega inglese, nel risolvere la cosa.\nVa detto che alcuni storici notano come alcune concessioni date da Donnchadh all'abbazia di Melrose fra il 1189 e il 1198 portano la firma di Lochlann fra i testimoni cosa che potrebbe dimostrare come, col tempo, la relazione fra i due and\u00f2 rasserenandosi. Le fonti coeve non forniscono altri dettagli per cui sappiamo solo che Donnchadh prese possesso di alcune terre del padre ad ovest del regno dei \"Gall-Gaidhil\" chiamato \"contado\" di Carrick.\nQuando Donnchadh inizi\u00f2 ad usare il titolo di conte, o \"Mormaer\" nella sua lingua, \u00e8 oggetto di dibattito. Alcuni storici ritengono che egli inizi\u00f2 a fregiarsene fra il 1214 e il 1216 facendo riferimento a due documenti, uno datato al 1214 in cui non firm\u00f2 col titolo e uno di due anni dopo dove invece ne fece uso. Altri storici invece puntano l'occhio su un documento antecedente, una donazione che Donnchadh fece all'abbazia di Melrose, cui testimoni\u00f2 Richard Morville, dove egli si firm\u00f2 con il titolo di conte, contando che Morville mor\u00ec nel 1196 se ne conclude che Donnchadh lo stava gi\u00e0 usando prima di quella data. Il problema sta nel fatto che documenti identici vengono attribuiti ad anni diversi a seconda di come si numera, per esempio, l'abate oggetto del documento che condivide il nome con il suo predecessore. Quindi considerare l'abate Guglielmo come II o III porta la datazione avanti o indietro anche di dieci anni. Come che sia Donnchadh fu il primo conte della regione conosciuto come tale.\nCarrick si trova in una posizione un po' defilata, lontano dall'area di influenza anglo-normanna e anche lontana dal centro stesso del paese. Affacciata sul Mare d'Irlanda \u00e8 separata dalla regione di Kyle dal fiume Doon a nord e anche dal Galloway a causa delle foreste che le dividono. Altri due fiumi scorrono nella zona il Girvan e lo Stinchar, il territorio \u00e8 collinoso e questo significa che il grosso della ricchezza non deriva dalla coltivazione, ma dall'Allevamento di animali. Allora il Carrick, cos\u00ec come il Galloway, era costituito per lo pi\u00f9 da gruppi di persone con qualche legame di parentela governate da dei capi locali, sopra questi v'era il \"Cenn Cineoil\", un ruolo di competenza del mormaer che solo dopo la morte di Donnchadh divenne separato dal primo. I due gruppi \"tribali\" di cui si ha notizia sono due, quello di Donnchadh e quello dei Mac Cenn\u00e9tig. Il popolo veniva governato tramite l'impiego di una legislatura propria e consolidata che rimase staccata dal Diritto di Scozia per tutto il medioevo.\nLa chiesa.\nIl rapporto che Donnchadh tenne con le istituzioni religiose e il suo mecenatismo in tal senso \u00e8 ben documentato. Nel 1200 permise ai monaci dell'Abbazia di Melrose di servirsi delle sue saline pochi anni prima aveva dato la chiesa di \"Maybothelbeg\", presso Maybole, e le terre di Beath in concessione sempre all'ordine cistercense. Queste propriet\u00e0 erano molto ricche e si andavano ad unire a quelle gi\u00e0 nell'orbita dell'abbazia presso la citt\u00e0 di Mauchline, nel 1285 i monaci riuscirono a persuadere l'allora conte a far s\u00ec che i suoi fittavoli applicassero la legge inglese.\nI testimoni di queste importanti donazioni furono tutti magnati scozzesi di grande rilevanza, da M\u00e1el Coluim, I conte di Fife a Gille Brigte, conte di Strathearn oltre a molti altri uomini membri del seguito di Donnchadh oltre ad altri uomini appartenenti alla nobilt\u00e0 scozzese come Maol Domhnaich, conte di Lennox per il quale, per altro, fu lo stesso Donnchadh a testimoniare in un altro documento.\nDonnchadh si interess\u00f2 fortemente anche al priorato femminile di St.Mary a North Bertick che era stato fondato da quello che si ritiene essere il suo nonno o bisnonno, Duncan II, conte di Fife. In una data imprecisata fra il 1189 e il 1250 al priorato venne concesso il rettorato della chiesa di Maybole, dedicata a Cutberto di Lindisfarne, in aggiunta vi fu anche una chiesa dedicata a Brigida d'Irlanda, presso Kirkbride, insieme a una piccola rendita di 3\u00a3 proveniente da un altro posto ancora. Carrick si trovava nelle terre su cui aveva autorit\u00e0 il vescovo di Glasgow e a lui venne fatta la promessa di versare la Decima in un documento del 21 luglio 1225.\nUna lunga serie di donazioni all'Abbazia di Paisley portarono quindi, da parte di quegli stessi monaci, alla fondazione dell'Abbazia di Crossraguel (forse \"Crois Riaghail\" croce di San Regolo). Prima del 1227 ai monaci non venne solo donato il terreno in loco, ma anche un altro presso Paisley il tutto in una donazione confermata da Papa Onorio III il 23 gennaio di quell'anno. Lo stesso Alessandro III di Scozia in un documento attest\u00f2 la donazione a Paisley di almeno altre tre chiese, quelle di Kirkoswald, Straiton e Dalquharran. Dalle fonti appare chiaro come le donazioni all'abbazia di Paisley fossero state fatte sotto la condizione che essi avrebbero eretto una casa cluniacense a Carrick, un obbligo cui evidentemente non pensavano di dover sottostare perch\u00e9 non agirono in tal senso. Alla fine fu il vescovo di Glasgow a intervenire nel 1244 decidendo che un monastero a Carrick sarebbe dovuto sorgere, esso sarebbe stato indipendente dalla giurisdizione della casa madre di Paisley, eccetto per il riconoscimento di appartenere entrambi allo stesso ordine, e il nuovo monastero sarebbe stato visitato annualmente dall'abate di Paisley.\nUna bolla papale dell'11 luglio 1265 rivela che i monaci costruirono solo un piccolo oratorio, l'abbazia di Crossraguel non venne edificata effettivamente che attorno al 1270 quando Donnchadh era morto da ormai vent'anni.\nL'Irlanda e l'anglicizzazione della Scozia.\nDal punto di vista prettamente mondano l'evento pi\u00f9 importante della vita di Donnchadh fu il suo matrimonio con Avelina FitzWalter, figlia del Grande intendente di Scozia Alan fitz Walter. Secondo Ruggero di Hoveden le nozze ebbero luogo attorno al 1200. Per genero e suocero il matrimonio aveva due scopi diversi seppure complementari, Donnchadh voleva avvicinarsi maggiormente al mondo anglo-francese che si muoveva nella parte nord delle terre a sud del Forth, mentre per Alan quest'unione era un altro modo per entrare sempre pi\u00f9 nel vecchio regno di Gall-Gaidhil tanto che, qualche anno prima, sempre in tal senso Ragnall mac Somairle un nobile della regione del Forth of Clyde. Nelle terre di Donnchadh si trovava almeno un cavaliere di origine anglo-normanna, alcuni dei documenti che egli fece a favore dell'abbazia di Melrose recano la firma di Roger de Skelbrooke, Signore del castello di Greenan, anch'egli per altro fece una donazione all'abbazia sotto forma del diritto di pesca nel Doon, firmata da Donnchadh, un diritto che venne poi mantenuto nel corso degli anni.\nSi ha anche notizia di un cavaliere anglo-francese che si muoveva attorno a Donnchadh, tale Thomas de Colville, figlio minore del Signore di Castle Bytham un uomo che aveva vaste propriet\u00e0 nel Lincolnshire e nello Yorkshire. Attorno al 1190 egli era conestabile del castello reale di Dumfries, un castello che, nella rivolta dei Gall-Gaidhil di una quindicina d'anni prima aveva subito diversi danni e che era stato poi ricostruito. Il fatto che egli possedesse delle terre nella sfera d'influenza di Donnchadh viene da dei documenti che attestano come egli don\u00f2 dei terreni presso Dalmellington all'abbazia cistercense di Vaudey. Non \u00e8 chiaro come queste persone finirono per andare sotto l'ala di Donnchadh, Skelbrooke compare in un documento risalente al padre di Donnchadh, che egli chiama \"mio signore\" il che suggerisce che egli possa averlo \"ereditato\" dal padre perch\u00e9 aveva delle terre entro il suo territorio. Nessuno di loro due lasci\u00f2 degli eredi nella zona, almeno non che se ne abbia notizia, e bench\u00e9 potessero rappresentare l'embrione di quel processo di anglicizzazione che gi\u00e0 si stava sviluppando ad est questi non ebbe grande corso durante la reggenza di Donnchadh.\nFu tuttavia un altro anglo-normanno a rivestire un ruolo di maggiore importanza, John de Courcy. Questi aveva passato la giovinezza in Cumbria e nel 1177 attravers\u00f2 il mare d'Irlanda per invadere le terre degli Ulaid con propositi di conquista. Una volta sconfitto il sovrano locale, Ruaidhr\u00ed Mac Duinn Shl\u00e9ibhe, John fu in grado di conquistare grandi porzioni di territorio, anche se incontr\u00f2 sacche di resistenza notevoli. Se la Cumbria era poco distante dall'Irlanda le terre dei Gall-Gaidhil non erano pi\u00f9 lontane e attorno al 1180 egli spos\u00f2 Affreca, cugina di Donnchadh, il cui padre Godred Olafsson era figlio di una delle sue zie. Lo stesso Godred si era sposato in Irlanda convolando a nozze con una giovane del clan di Meic Lochlainn che governava il Tir Eoghane un altro dei principati dell'Ulster.\nTutti questi matrimoni intrecciarono i fili delle famiglie, dopo un primo oscuro coinvolgimento di Donnchadh nelle vicende irlandesi egli fa il suo ingresso nel 1203 quando John perdette diversi possedimenti nell'est dell'Ulster a causa di Hugh de Lacy, I conte dell'Ulster. In quell'occasione sia Donnchadh che suo cognato si adoperarono per aiutarlo, i primi tentativi andarono falliti poi tre anni dopo Hugh e il suo alleato Guglielmo de Braose, IV signore di Bramber dovettero fronteggiare l'ira di Giovanni d'Inghilterra che invase l'Irlanda obbligandoli entrambi alla fuga, uno in Scozia e l'altro in Galles. Un documento molto tardo, perch\u00e9 datato al regno di Enrico IV d'Inghilterra scrive di come, dopo l'invasione di Giovanni, Donnchadh avesse in mano diversi possedimenti nella contea di Antrim, precisamente a Larne e Glenarm.\nFu lo stesso re Giovanni a riconoscergli il diritto di quei possedimenti un comportamento molto simile a quello tenuto dal sovrano nei confronti di Alan di Galloway e di suo fratello Thomas, entrambi cugini di Donnchadh, che aveva donato loro diversi territori ad Antrim e a Londonderry. Nel 1219 dai documenti figura che sia lui che il nipote, che aveva beneficiato di un trattamento simile, erano stati dispossessati perch\u00e9 ritenuti colpevoli di aver cospirato contro il sovrano nella ribellione del 1215-1216. Il suo figlio e successore non ritenne fondate le accuse e ordin\u00f2 che gli venissero restituite, ma invano, i sostenitori dei De Lacy erano in rimonta. Ripetute istruzioni, compresi degli ordini diretti all'Arcivescovo di Dublino Henry de Loundres (morto 1228), non sortirono effetti e quando Hugh de Lacy torn\u00f2 ad essere Conte dell'Ulster nel 1227 probabilmente le sue terre erano gi\u00e0 nelle mani della famiglia Bisset.\nLa famiglia.\nSecondo il \"Martirologio di Glasgow\" Donnchadh mor\u00ec il 13 giugno 1250 e venne succeduto da Niall, conte di Carrick, per lungo tempo il pensiero dominante \u00e8 stato che questi fosse suo figlio, attualmente s'\u00e8 fatto largo il pensiero che fosse invece suo nipote. Secondo queste teoria Niall sarebbe figlio di Cailean di Carrick che si desume essere il figlio di Donnchadh per via delle firme apposte in alcuni documenti, Cailean mor\u00ec poi prima del padre. A tal proposito egli sarebbe stato sposato con una delle figlie di Niall Ruadh \u00d3 Neill, re di Tir Eoghain, cosa che si presume per via del nome scelto per il figlio che avrebbero avuto, Niall appunto, per il fatto che sarebbe un'unione in accordo con gli interessi di Donnchadh in Irlanda e perch\u00e9 i nipoti di Niall ebbero stretti legami con gli O'Neill.\nUn altro dei figli di Donnchadh fu E\u00f3in che fu coinvolto nelle rivolte capeggiate da Gille Ruadh del 1235 dove vennero attaccate diverse chiese della diocesi di Glasgow, gli venne poi garantito il perdono quando garant\u00ec di essere il patrono di alcune chiese di Straiton e di donare del terreno a William de Bondington, vescovo di Glasgow, cosa che venne ratificata da Alessandro II di Scozia nel 1244. Si hanno notizie di altri due figli Alexandair ed Ailean che compaiono come firmatari nei documenti riguardanti il priorato di North Berwick, secondo la Cronaca di Melrose il secondo divenne un Parroco, \u00e8 presumibile che tutti i suoi figli, in accordo alla nuova teoria, siano morti prima di lui.\nFiglio o nipote Niall fu conte per soli sei anni poi mor\u00ec lasciando una sola figlia ad ereditare titolo e propriet\u00e0, Marjorie, contessa di Carrick, ella spos\u00f2 prima Adamo di Kilconquhar, membro del Clan MacDuff e poi Robert Bruce, VI signore di Annandale da cui ebbe il futuro Roberto I di Scozia."}
{"id": "5924809", "revid": "729019", "url": "https://it.wikipedia.org/wiki?curid=5924809", "title": "Esercito Popolare Iracheno", "text": "L'Esercito Popolare Iracheno conosciuto anche come Esercito del Popolo o Milizia del Popolo (arabo \u0627\u0644\u062c\u064a\u0634 \u0627\u0644\u0634\u0639\u0628\u064a,Al Jaysh al Sha'abi) \u00e8 stata una forza paramilitare irachena composta da volontari civili per proteggere il Regime bathista iracheno dall'opposizione interna e da un eventuale colpo di stato da parte dell'Esercito iracheno.\nNel 1987, l'\"Esercito popolare\", consisteva di unit\u00e0, relazionate alla forza delle Forze armate irachene.\nL'Esercito popolare \u00e8 stato per molto tempo controllato dal vicepresidente dell'Iraq e fedelissimo di Saddam, Taha Yassin Ramadan.\nStoria.\nL'\"Esercito Popolare Iracheno\" era la milizia ufficiale del partito Ba'ath iracheno e comprendeva una sezione speciale giovanile. Costituitosi nel 1970, l'\"Esercito Popolare\" \u00e8 cresciuto rapidamente, e nel 1977 \u00e8 stato stimato avessee 50.000 membri attivi. Successivamente si \u00e8 verificata una crescita esponenziale, dando le ampie funzioni di milizia per la sicurezza interna. Mentre il suo scopo originale era quello di dare al partito Ba'ath un ruolo attivo in ogni citt\u00e0 e villaggio, a partire 1981 l'\"Esercito Popolare\" ha iniziato ad assumersi l'ambizioso compito di sostegno delle forze armate regolari.\nLe funzioni ufficiali dell'Esercito Popolare dovevano essere quelle di supporto per le forze armate regolari in tempi di guerra e di salvaguardare conquiste le rivoluzionarie, per promuovere la coscienza di massa, per consolidare l'unit\u00e0 nazionale, e per sostenere il rapporto tra il popolo e l'esercito in tempi di pace. L'Esercito Popolare ha inviato alcune sue unit\u00e0 nel Kurdistan iracheno prima del 1980 e in Libano per combattere a fianco dei guerriglieri palestinesi durante la guerra civile 1975-1976. La funzione primaria dell'Esercito Popolare era tuttavia di natura politica; in primo luogo, per ottenere il sostegno popolare per il partito Ba'ath, e in secondo luogo, di agire come un contrappeso contro ogni tentativo di colpo di stato da parte delle forze armate regolari.\nA partire dal 1974, Taha Yassin Ramadan, stretto collaboratore del presidente Saddam Hussein, ordin\u00f2 Esercito Popolare, che era responsabile della sicurezza interna.\nI membri dell'Esercito Popolare venivano reclutati tra uomini e donne che avevano completato il loro servizio militare regolare e la loro et\u00e0 andava dai diciotto anni fino agli anziani. Non \u00e8 chiaro se l'appartenenza dal partito Ba'ath fosse un prerequisito, soprattutto dopo il 1981, quando la composizione numerica dell'Esercito Popolare crebbe a dismisura, ma, chiaramente, l'indottrinamento di partito era tanto importante almeno quanto l'addestramento militare. I membri erano sottoposti di solito ad un periodo di formazione di due mesi con cadenza annuale, ed erano pagati dai fondi del partito. Anche se l'entit\u00e0 della loro formazione era sconosciuta nei primi mesi del 1988, tutte le reclute sono state istruite nell'uso di un fucile. I laureati erano responsabili ala guardia di edifici governativi e installazioni, e venivano concentrati intorno centri sensibili nelle principali citt\u00e0.\nL'Esercito Popolare \u00e8 stato sciolto nel 1991, solo quando Taha Yassin Ramadan \u00e8 diventato vice presidente dell'Iraq."}
{"id": "5924812", "revid": "686936", "url": "https://it.wikipedia.org/wiki?curid=5924812", "title": "Ronnie Stanley", "text": "Carriera universitaria.\nStanley al college gioc\u00f2 a Notre Dame dal 2012 al 2015. Nella prima annata gioc\u00f2 come riserva, divenendo titolare a partire dalla successiva. Nel 2015 fu premiato come All-American\nCarriera professionistica.\nStanley fu scelto come settimo assoluto nel Draft NFL 2016 dai Baltimore Ravens. Debutt\u00f2 come professionista partendo come titolare nella gara del primo turno vinta contro i Buffalo Bills. La sua stagione da rookie si concluse con 12 presenze, tutte come titolare. Alla fine della stagione 2019 fu convocato per il suo primo Pro Bowl e inserito nel First-team All-Pro.\nIl 30 ottobre 2020 Stanley firm\u00f2 un'estensione contrattuale quinquennale del valore di 112 milioni di dollari. Due giorni dopo contro i Pittsburgh Steelers sub\u00ec un grave infortunio alla gamba che gli fece chiudere la sua stagione."}
{"id": "5924820", "revid": "36426", "url": "https://it.wikipedia.org/wiki?curid=5924820", "title": "Soppressione dei conventi", "text": ""}
{"id": "5924821", "revid": "1793900", "url": "https://it.wikipedia.org/wiki?curid=5924821", "title": "Autrans-M\u00e9audre-en-Vercors", "text": "Autrans-M\u00e9audre-en-Vercors \u00e8 un comune francese del dipartimento dell'Is\u00e8re della regione dell'Alvernia-Rodano-Alpi.\n\u00c8 stato creato il 1\u00ba gennaio 2016 dalla fusione dei preesistenti comuni di Autrans e M\u00e9audre.\nIl capoluogo \u00e8 la localit\u00e0 di M\u00e9audre."}
{"id": "5924824", "revid": "119067530", "url": "https://it.wikipedia.org/wiki?curid=5924824", "title": "Bee, bee, Pecora Nera", "text": "Bee, bee, Pecora Nera (titolo originale: \"Baa, Baa, Black Sheep\") \u00e8 un racconto semiautobiografico di Rudyard Kipling pubblicato su un settimanale nel dicembre 1888 e successivamente, assieme ad altri racconti, nella raccolta \"Wee Willie Winkie and Other Child Stories\" nel marzo 1889. La raccolta, fu pubblicata nella traduzione in lingua italiana di Adele Levi nel 1931 col titolo \"Sotto i cedri dell'India\".\nTrama.\nPunch, un bambino di 5 anni, e la sua sorellina Judy di 3 anni, vivono in India, all'epoca colonia britannica, circondati dall'affetto dei genitori e dalla devozione dei domestici indigeni. Per frequentare la scuola primaria, i genitori mandano i bambini in Inghilterra, presso alcuni lontani parenti: zia Rosa e zio Harry e il loro figlio Harry. L'esperienza per il piccolo Punch non sar\u00e0 felice, a causa delle vessazioni e delle umiliazioni subite ad opera della zia, una donna bigotta e rigida, e del cugino Harry. Sar\u00e0 la zia a soprannominare Punch \"Pecora Nera\". La situazione peggiora dopo la morte dello zio Harry, l'unico che, oltre alla piccola Judy, tratti con gentilezza il bambino. Punch diventer\u00e0 ribelle (minaccia di uccidere zia Rosa ed Harry) e tenter\u00e0 addirittura il suicidio. Un amico dei genitori si accorge che Punch ha gravi disturbi alla vista. L'arrivo della madre dall'India interrompe la triste condizione.\nGenesi dell'opera.\nLa vicenda narrata nel racconto ha verosimilmente un fondamento autobiografico. Nel 1871 Rudyard Kipling fu inviato a Southsea, in Inghilterra, assieme alla sorellina Alice (detta Trix), per frequentare la scuola primaria. I due furono affidati alle cure dei coniugi Holloway, lontani parenti. Nell'autobiografia \"Something of Myself\", pubblicata postuma nel 1937, Kipling scriver\u00e0 di aver trascorso il periodo pi\u00f9 infelice della sua esistenza a causa dei metodi puritani dell'austera \"zia Rosa\" in quella che chiamava \u00abThe House of Desolation\u00bb (la casa della desolazione); l'arrivo della madre nel 1877 chiuder\u00e0 questo doloroso capitolo. La vicenda venne ricordata in parte anche nel capitolo primo del romanzo \"The Light that Failed\" (in italiano: \"La luce che si spense\") pubblicato nel 1890, lo stesso anno della raccolta \"Wee Willie Winkie and Other Stories\". In un breve scritto sulla rivista \"The Athen\u00e6um\" del dicembre 1890, tuttavia, Kipling afferm\u00f2 che la vicenda di \"Baa, Baa, Black Sheep\" non era del tutto vera.\nGli studiosi della vita e dell'opera di Kipling hanno confermato la sostanziale veridicit\u00e0 dei fatti narrati da Kipling, sebbene non abbiano trovato spiegazioni convincenti sul perch\u00e9 Kipling abbia pubblicato sotto forma di racconto questo frammento autobiografico."}
{"id": "5924825", "revid": "6923", "url": "https://it.wikipedia.org/wiki?curid=5924825", "title": "You Wouldn't Know Love", "text": "You Wouldn't Know Love \u00e8 un brano musicale scritto da Michael Bolton e Diane Warren, apparso nel 1989 negli album \"Soul Provider\" di Bolton e \"Heart of Stone\" di Cher. Il brano \u00e8 stato pubblicato come singolo da Cher nel 1990.\nTracce.\nSingolo CD"}
