{"id": "5844298", "revid": "297031", "url": "https://it.wikipedia.org/wiki?curid=5844298", "title": "Lombard Street (Londra)", "text": "Lombard Street \u00e8 una strada della Citt\u00e0 di Londra, nota per i suoi legami, risalenti al Medioevo, con i mercanti, i banchieri e gli assicuratori della City. Viene perci\u00f2 spesso paragonata a Wall Street a New York.\nDescrizione.\nLa strada inizia a \"Bank junction\", lo slargo dove nove strade convergono davanti alla sede della Bank of England; Lombard Street va in direzione sudest per un breve tratto per poi svoltare a sinistra in direzione est. La strada termina all'incrocio con Gracechurch Street e Fenchurch Street.\nIl breve tratto in direzione sudest \u00e8 largo e a doppio senso di marcia, mentre la porzione in direzione est ha mantenuto l'impianto medievale: \u00e8 stretta e a senso unico.\nLe traverse di Lombard Street vanno verso Cornhill a nord e verso Cannon Street a sud.\nStoria.\nLombard Street corrisponde approssimativamente al decumano della Londinium romana.\nIl nome deriva dal fatto che il re Edoardo I d'Inghilterra concesse il terreno lungo la strada ai prestatori su pegno originari dell'Italia settentrionale (allora chiamata complessivamente \"Lombardia\") meglio conosciuti come Longobardi; in particolare, l'attivit\u00e0 delle agenzie di pegno (o \"casane\"), fu iniziata dai banchieri della citt\u00e0 di Asti.\nFra il 1691 e il 1785 ebbe sede in Lombard Street la Lloyd's Coffee House, dove ebbero inizio i Lloyd's di Londra, il Lloyd's Register e il Lloyd's List. Il sito \u00e8 ora occupato da un supermercato, ma una targa ricorda l'antico caff\u00e8.\nFino agli anni ottanta molte banche inglesi avevano la loro sede in Lombard Street. In particolare al numero 54 c'era la sede della Barclays Bank e al numero 60 quella della Trustee Savings Bank, poi confluita nella Lloyds TSB.\nDal 1678 al 1829 ha avuto sede in Lombard Street anche il General Post Office.\nLetteratura.\nIl poeta Alexander Pope nacque al numero 32 nel 1688.\nMarx cita Lombard Street con riferimento all'attivit\u00e0 bancaria e creditizia nel \"Capitale\"."}
{"id": "5844301", "revid": "125235146", "url": "https://it.wikipedia.org/wiki?curid=5844301", "title": "Markel Starks", "text": ""}
{"id": "5844304", "revid": "765341", "url": "https://it.wikipedia.org/wiki?curid=5844304", "title": "Campionati africani di ciclismo su strada - Corsa in linea femminile Juniors", "text": "La Corsa in linea femminile Juniors \u00e8 uno degli eventi disputati durante i Campionati africani di ciclismo su strada. Per la prima volta fu corsa nel 2013. Con la sola eccezione del 2014, la corsa \u00e8 stata disputata annualmente.\nAlbo d'oro.\n\"Aggiornato all'edizione 2018.\""}
{"id": "5844305", "revid": "767487", "url": "https://it.wikipedia.org/wiki?curid=5844305", "title": "Unione Sportiva Pergocrema 1932 1980-1981", "text": "Questa pagina raccoglie le informazioni riguardanti l'Unione Sportiva Pergocrema 1932 nelle competizioni ufficiali della stagione 1980-1981."}
{"id": "5844307", "revid": "716642", "url": "https://it.wikipedia.org/wiki?curid=5844307", "title": "Irfan Bachdim", "text": ""}
{"id": "5844312", "revid": "765341", "url": "https://it.wikipedia.org/wiki?curid=5844312", "title": "Campionati africani di ciclismo su strada - Cronometro femminile Juniors", "text": "La Cronometro femminile Juniors \u00e8 uno degli eventi disputati durante i Campionati africani di ciclismo su strada. Per la prima volta fu corsa nel 2013. Con la sola eccezione del 2014, la corsa \u00e8 stata disputata annualmente.\nAlbo d'oro.\n\"Aggiornato all'edizione 2018.\""}
{"id": "5844314", "revid": "965985", "url": "https://it.wikipedia.org/wiki?curid=5844314", "title": "The Moment You Realize You're Going to Fall", "text": "The Moment You Realize You're Going to Fall \u00e8 il secondo album in studio del gruppo industrial rock statunitense Black Light Burns, pubblicato nel 2012."}
{"id": "5844346", "revid": "120954371", "url": "https://it.wikipedia.org/wiki?curid=5844346", "title": "Alfa Romeo 1750/2000 Berlina", "text": "L'Alfa Romeo 1750 Berlina e la successiva \"2000 Berlina\", anche denominate \"1750\" e \"2000\", sono due modelli di automobile tre volumi a quattro porte, prodotti dalla casa milanese tra il 1968 e il 1977.\nIl contesto.\nNella seconda met\u00e0 degli anni sessanta l'Alfa Romeo aveva ormai pienamente realizzata la sua trasformazione in industria di grande serie. In un solo decennio, con i modelli su meccaniche \"Giulietta\" e \"Giulia\", la Casa milanese aveva inanellato una lunga e ininterrotta serie di successi commerciali nel settore delle vetture berlina, coup\u00e9 e spider di gamma medio-alta. Durante questo gravoso impegno, era stato abbandonato sia lo sviluppo, sia l'aggiornamento delle vetture di fascia alta, popolarmente denominate le \"Alfone\", rappresentate dalla gamma \"2000/2600\", ultime e ormai obsolete derivazioni del modello \"1900\".\nLa differenziazione produttiva attuata dall'Alfa Romeo e l'aumento dei costi di mano d'opera, rendevano antieconomica la produzione delle vetture di alta classe, realizzate con metodi quasi artigianali, oltre che difficoltoso il continuo sviluppo tecnico. Sostenere il confronto con case straniere come Mercedes e Jaguar, unicamente concentrate sulla produzione di tale tipologia di vetture, sarebbe risultato troppo oneroso. Per contro, la casa del biscione non poteva, per motivi d'immagine, rinunciare totalmente a proporre vetture di prestigio che erano state per decenni il fiore all'occhiello della sua produzione.\nInfine, oltre alle \"ragioni d'immagine\", occorre anche ricordare che il cosiddetto \"miracolo economico italiano\" aveva creato migliaia di piccoli imprenditori in grado di sborsare le cifre necessarie per acquistare una vettura di classe superiore. Tali clienti, in assenza di prodotti Alfa Romeo rispondenti alle loro aspirazioni, si erano rivolti ad altre aziende nazionali o estere.\nLa gamma alta.\nLa dirigenza Alfa Romeo, guidata da Giuseppe Luraghi, per risolvere il problema scelse una strategia squisitamente commerciale, ovvero di utilizzare gli ormai collaudati autotelai \"Giulia\" per apportare modifiche tecniche ed estetiche adatte ad accogliere motori di cilindrata superiore e, comunque, compatibili con le nuove linee di produzione funzionanti nello stabilimento di Arese.\nLa nuova gamma alta, dotata di propulsore con cubatura portata a 1.779\u00a0cm\u00b3 e denominata \"1750\", era composta dal modello coup\u00e9 \"1750 GT Veloce\", con carrozzeria \"Giulia GT\", dal modello spider \"1750 Spider Veloce\", con carrozzeria \"Duetto\", e dal modello \"1750 Berlina\", con pianale derivato dalla \"Giulia\" e nuova carrozzeria ideata dalla Bertone.\nL'annuncio dell'imminente presentazione della gamma \"1750\" venne dato in una conferenza stampa al Salone dell'automobile di Torino, il 31 ottobre 1967, ma da qualche mese circolavano disegni e foto dei prototipi sulle riviste specializzate. Come da tradizione della Casa, le vetture vennero mostrate in anteprima alla stampa internazionale il 14 gennaio 1968, riunita per l'occasione a Vietri sulla Costiera Amalfitana.\nIn verit\u00e0 la denominazione inizialmente scelta e anticipata alla Stampa specializzata era \"Giulia 1800\", ma poi si pens\u00f2 di richiamare gli antichi fasti della gloriosa \"6C 1750 \" e per accentuare l'aura di prestigio della nuova gamma \"1750\", sia nelle esposizioni internazionali, sia nelle comunicazioni pubblicitarie, le tre vetture vennero affiancate da un vero e proprio mito dell'automobilismo, ovvero l'omonima \"6C 1750 Gran Sport Zagato Spider\" di Tazio Nuvolari, vittoriosa alla Mille Miglia del 1930, per l'occasione prelevata dalla collezione storica aziendale.\nNel 1971 la gamma \"1750\" divenne \"2000\", grazie al corrispondente aumento di cilindrata.\nLa 1750 Berlina.\nPresentata ufficialmente al pubblico il 17 gennaio 1968, in occasione del Salone dell'automobile di Bruxelles, la \"1750\" ripropone i canoni tecnici della \"Giulia\", senza per\u00f2 seguirne quelli stilistici. Il prezzo di lancio era di L. 1.865.000 franco concessionario IGE compresa, stabilizzatosi nei mesi successivi a L. 1.950.000.\nRispetto alla \"Giulia\", la \"1750 Berlina\" aumenta il passo di soli 6 cm, ma gli sbalzi anteriore e posteriore vengono aumentati, fino a raggiungere la lunghezza di 4,39 mt, guadagnando quei 25 cm in pi\u00f9 che le consentono di aspirare ad una categoria superiore. Sapientemente vestita da Bertone, nasce un'automobile dalle caratteristiche sportive nella guida, ma dall'aspetto sobrio ed elegante che ci si aspetta da una vettura di questa classe. \nLa scocca autoportante mantiene la struttura differenziata a deformazione progressiva. Il blocco motore-cambio con trazione posteriore, raggiunge un ottimo equilibrio di funzionamento. Sar\u00e0 l'ultimo modello Alfa Romeo dotato di questo schema che era stato iniziato con la \"Giulietta\".\nNei modelli successivi, a cominciare dall'\"Alfetta\", il cambio verr\u00e0 spostato sul ponte posteriore, aumentando la stabilit\u00e0, ma perdendo quella dolcezza di innesto dei rapporti che era il vanto delle vetture milanesi negli anni '50 e anni '60.\nLe differenze tecniche essenziali, rispetto alla \"Giulia\", riguardano il comando della frizione idraulico, l'alternatore al posto della dinamo, l'aggiunta di una valvola limitatrice sull'impianto frenante per evitare il bloccaggio delle ruote posteriori e il miglioramento dell'assetto con centri di rollio di avantreno e retrotreno abbassati, oltre alle ruote da 14\". La cilindrata del propulsore \u00e8 stata portata da 1.570 a 1.779\u00a0cm\u00b3, mediante un lieve aumento dell'alesaggio e un pi\u00f9 rilevante aumento della corsa, ottenendo cos\u00ec anche una potenza aumentata a 118 CV (norme IGM)che consente alla vettura una velocit\u00e0 massima tra le pi\u00f9 elevate della sua cilindrata (109 mph, ovvero 175,4 km/h nella prova di AutocarUK 7/1970\nGi\u00e0 nel novembre 1969 venne presentato un aggiornamento del modello, generalmente conosciuto come \"seconda serie\". In realt\u00e0 si tratta di un semplice ammodernamento con piccole modifiche funzionali ed estetiche, come la pedaliera incernierata in alto, le frecce anteriori, i ripetitori laterali, la corona del volante in legno ed altre migliorie alle finiture degli interni. La meccanica resta invariata. Non cos\u00ec il prezzo che sal\u00ec a L. 2.135.000.\nLa 2000 Berlina.\nNel giugno 1971, a Gardone Riviera, viene presentata la gamma \"2000\", dotata del nuovo motore portato alla \"cilindrata europea\" di due litri (con l'aumento di 4 mm dell'alesaggio) e, a richiesta, del differenziale autobloccante al 25% della tedesca ZF. La potenza sale a 132 CV (norme IGM), la velocit\u00e0 a oltre 190 Km/h e il prezzo a L. 2.348.000.\nNon si tratta di un adeguamento della potenza che, in effetti, era gi\u00e0 pi\u00f9 che sufficiente, ma di una seconda operazione commerciale per entrare nella cilindrata europea dei \"due litri\", dove BMW e Lancia stavano ottenendo buoni risultati.\nPur restando simile alla \"1750\" nella sostanza tecnica, la \"2000 Berlina\" riceve una miriade di piccole modifiche volte a ridurre la sportivit\u00e0 della vettura, nel tentativo di renderla adatta a una fascia di acquirenti sempre pi\u00f9 vasta, che ricerca soprattutto vetture dotate di comfort e ben rifinite, anche se di intonazione sportiva.\nSeguendo questa linea di mercato, gli interni risultano decisamente migliorati nella conformazione dei sedili e nella fattura di sellerie e tappezzerie, con ampio utilizzo di moquette e velluti. Pi\u00f9 ampia e completa la strumentazione, con grafica pi\u00f9 ricercata e regolazione della luminosit\u00e0.\nLa lista degli accessori a pagamento viene incrementata per comprendere gli appoggiatesta anteriori, il lunotto termico, la vernice metallizzata, i cerchi in lega e, cosa impensabile per un'Alfa Romeo di pochi anni prima, anche il condizionatore d'aria e il cambio automatico ZF a 3 rapporti. In realt\u00e0, anche il differenziale autobloccante risultava ufficialmente compreso nell'elenco degli optional, con un supplemento di L. 35.000, ma si trattava di un optional quasi obbligatorio.\nAll'esterno le modifiche sono visibili, ma non comportano detrimento all'originale eleganza della linea. La calandra reca una sola barra cromata, uno scudo di marca pi\u00f9 ampio e la novit\u00e0 dei quattro proiettori di eguale diametro. Le luci posteriori sono divise in quattro settori ognuna, anzich\u00e9 tre e sono aggiunte le luci di cortesia per le portiere aperte. \nNella primavera del 1975 la 2000 adott\u00f2 il variatore di fase a controllo elettronico (per questo l'autorevole periodico Quattroruote la defin\u00ec \"la 2000 elettronica\"), con l'occasione vennero modificati alcuni dettagli della carrozzeria e soprattutto degli interni, dotati fra l'altro di poggiatesta posteriori. La potenza dichiarata scese a 128 CV DIN, al vero non perch\u00e9 fosse diminuita ma per farla rientrare entro i limiti di legge di allora per i neopatentati.\nLa vettura rest\u00f2 in produzione fino al 1976, con l'uscita dal listino nei primi mesi del 1977, quando il prezzo di vendita aveva abbondantemente superato i 5 milioni di lire, per effetto dell'inflazione galoppante verificatasi in Italia negli anni settanta e ottanta.\nLa Giardinetta.\nDalla \"1750 Berlina\", cos\u00ec come dalla \"2000 Berlina\", sono state ricavate versioni speciali di tipo familiare, in piccolissime serie. La prima fu la \"1750 Giardinetta Veloce\", commissionata alla Carrozzeria Pavesi dalla \"Automil\", al tempo importante concessionaria Alfa Romeo di Milano.\nLa vettura, proposta al pubblico nel maggio 1968, mostra una ben riuscita modifica della coda che non appesantisce la fiancata e soluzioni interessati come il portellone posteriore in due sezioni longitudinali, dotato di lunotto termico, e il tettuccio apribile con azionamento elettrico, applicato anche ai vetri dei finestrini.\nNe furono realizzati pochissimi esemplari, visto lo scarso successo ottenuto, in parte per la mentalit\u00e0 dell'epoca che vedeva la carrozzeria familiare come tipologia da lavoro e svalorizzante il prestigio di un'auto di lusso, in parte per il prezzo non certo economico di 2.650.000 Lire, ossia il 35% in pi\u00f9 rispetto alla normale berlina, senza contare gli accessori a richiesta.\nA quel punto, la Pavesi dirott\u00f2 le conoscenze acquisite nella produzione di autoambulanze veloci o mezzi di pronto intervento per i Vigili del Fuoco, realizzati mediante il sensibile allungamento dello sbalzo posteriore. Tali mezzi di soccorso furono allestiti anche sulla versione \"2000\", in numero assai limitato.\nDa segnalare anche una versione pick-up, realizzata dall'Alfa Romeo in esemplare unico per il servizio antincendio aziendale. Dotato di scala estensibile e di due serbatoi di polvere estinguente, il veicolo \u00e8 stato poi donato ai Vigili del Fuoco per essere impiegato nell'aeroporto di Linate. La \"2000 antincendio\" \u00e8 oggi conservata presso il Museo storico dei Vigili del fuoco di Milano.\nLa produzione.\nIl successo di questo modello berlina fu notevole, ma non quanto si potesse ipotizzare dopo il primo anno di produzione, nel quale furono consegnati quasi 50.000 esemplari della \"1750\" e raccolti ordinativi che in buona parte coprivano la produzione dell'anno successivo. L'ondata di agitazioni sindacali che ebbe inizio con l'autunno caldo continuando anche negli anni successivi, caus\u00f2 non pochi problemi alla produzione.\nNel 1971, con l'uscita della versione \"2000\" e l'affievolirsi delle agitazioni, le vendite ripresero vigore, per poi nuovamente rallentare a causa della concorrenza interna del nuovo modello \"Alfetta\" e ulteriormente diminuire in seguito alla crisi petrolifera del 1973 che sconsigliava l'acquisto di vetture con alte prestazioni ed alti consumi di carburante."}
{"id": "5844347", "revid": "339392", "url": "https://it.wikipedia.org/wiki?curid=5844347", "title": "Maresciallo d'Arma", "text": ""}
{"id": "5844354", "revid": "287204", "url": "https://it.wikipedia.org/wiki?curid=5844354", "title": "Pro Patria et Libertate Sezione Calcio 1980-1981", "text": "Questa voce raccoglie le informazioni riguardanti la Pro Patria et Libertate Sezione Calcio nelle competizioni ufficiali della stagione 1980-1981.\nStagione.\nUna stagione tutto sommato positiva la 1980-1981 per la Pro Patria, si \u00e8 piazzata dodicesima nel girone A del campionato di Serie C2. La squadra biancobl\u00f9 guidata dagli ex tigrotti Norberto H\u00f6fling coadiuvato da Camillo Baffi come sua spalla, ha avuto in Giancarlo Bardelli il protagonista assoluto della stagione bustocca, autore di 21 reti, ha stravinto la classifica dei marcatori del girone A, lasciando Virginio Negri del Pavia secondo in classifica, lontano con 13 reti.\nSono salite in Serie C1 la Rhodense e l'Alessandria con 48 punti, che hanno vinto la concorrenza della Carrarese terza, sono retrocesse in Serie D l'Arona, la Biellese e l'Asti Torretta Santa Caterina. Nella Coppa Italia di Serie C i tigrotti hanno superato il quarto girone di qualificazione eliminando Rhodense e Legnano, poi nei sedicesimi della manifestazione hanno ceduto il passo al Piacenza nel doppio confronto."}
{"id": "5844358", "revid": "270680", "url": "https://it.wikipedia.org/wiki?curid=5844358", "title": "Shang Tai Jia", "text": ""}
{"id": "5844359", "revid": "767487", "url": "https://it.wikipedia.org/wiki?curid=5844359", "title": "Black Oak Arkansas", "text": "I Black Oak Arkansas sono un gruppo southern rock statunitense, originario di Black Oak (Arkansas), citt\u00e0 da cui prendono il nome e in cui si sono formati nel 1963. Il gruppo \u00e8 guidato dal cantante e chitarrista Jim \"Dandy\" Mangrum.\nI Black Oak Arkansas propongono un southern rock con influenze hard rock e soul.\nStoria.\nUn gruppo di amici che frequentano le scuole superiori nella cittadina di Black Oak nel 1963 mettono insieme un gruppo di southern rock a cui danno il nome \"Knowbody Else\". Fanno parte del gruppo Ronnie \"Chicky Hawk\" Smith (voce), Rickie Lee (soprannominato \"Ricochet\" o \"Riscky\") Reynolds (chitarra), Stanley \"Goober Grin\" Knight (chitarra), Harvey \"Burley\" Jett (chitarra), Pat Daugherty \"Dirty\" (basso), e Wayne \"Squeezebox\" Evans (batteria). Presto per\u00f2 Ronnie Smith assumer\u00e0 il ruolo di manager del gruppo lasciando il posto a Jim Mangrum (ribattezzato Jim Dandy in onore di un brano di Lavern Baker, brano che successivamente i Black Oak Arkansas registreranno nell'album High on the hog).\nNel 1969 i Knowbody Else si trasferiscono a Memphis e firmano un contratto con la casa discografica Stax. Con questa casa discografica incidono un omonimo album a Los Angeles. Qua il gruppo viene a contatto con la Atco, una sottoetichetta dell'Atlantic, e cambiato il nome in Black Oak Arkansas firmano con essa un contratto.\nNel 1971 esce il primo omonimo album che contiene alcuni dei pezzi pi\u00f9 famosi del gruppo: \"Hot And Nasty\", \"Lord Have Mercy On My Soul\", \"Uncle Lijiah\"e \"When Electricity Came To Arkansas\". Quest'ultimo pezzo sar\u00e0 ritenuto da molti religiosi come una canzone satanista anche se i Black Oak Arkansas negheranno sempre questo accostamento.\nDa questo momento inizier\u00e0 una costante attivit\u00e0 dal vivo del gruppo prima negli Stati Uniti e poi in Europa.\nNel 1972 esce \"Keep the Faith\". Appena registrato l'album, il batterista Wayne Evans viene sostituito da Tommy Aldridge e con quest'ultimo la band registra sempre nel 1972 \"If An Angel Come To See You\".\nNel 1973 esce, a testimonianza dell'intensa attivit\u00e0 live del gruppo, il disco dal vivo \"Raunch'n'roll\" Live a cui segue nel 1974 \"High On The Hog\".\nPer l'album \"Street Party\" (1974) Jimmy Henderson sostituisce Harvey Jett ed entrano nel gruppo, anche se non appaiono ufficialmente, delle coriste denominate Hot Buttered Soul. Fra esse vi \u00e8 Ruby Starr.\nFrattempo il gruppo inizia a vivere per lunghi periodi insieme in una specie di comune presso Mountain Horne.\nEscono in successione \"Hot'n'Nasty\" (1975), \"Ain't Life Grand\" (1975) e \"X-Rated\" (1975), il disco dal vivo \"Live Mutha\" (1976) e \"Balls Of Fire\" (1976). In tutti questi album Ruby Starr viene accreditata come corista e componente del gruppo.\nDopo anni vissuti sempre in tour il gruppo d\u00e0 segni di cedimento e si sfalda.\nJim Dandy d\u00e0 vita quindi ai Black Oak nei quali figurano oltre al cantante Jimmy Henderson (chitarra, unico sopravvissuto del vecchio gruppo), Jack Holder (chitarra, sax e tastiere), Andy Tanas (basso) e Joe Williams (batteria). Ne vengono fuori due album molto pi\u00f9 leggeri rispetto ai precedenti dei Black Oak Arkansas: \"Race With the Devil\" (1977) e \"I'd Rather Be Sailing\" (1978), entrambi usciti per la casa discografica Capricorn.\nDopo essere stato colpito da un attacco di cuore Jim Dandy decide di sciogliere il gruppo.\nNel 1984 Jim Dandy e Ricky Reynolds cercano di riformare il gruppo ma dei problemi legali fanno s\u00ec che \"Ready As Hell\" esca a nome Jim Dandy e \"The Black Attack is Back\" (1986) a nome Jim Dandy &amp; Black Oak Arkansas.\nA quel punto il gruppo si scioglie nuovamente sempre per problemi di salute di Jim Dandy. Nel 1992 Jim Dandy e Reynolds fanno uscire \"Rebound\" (sotto il nome Black Oak Arkansas) e \"The Wild Bunch\" (1999, a nome Jim Dandy &amp; Black Oak Arkansas)\nDa questo momento se si escludono alcune raccolte e dei live nessun materiale nuovo \u00e8 stato registrato a nome Blck Oak Arkansas.\nSi arriva cos\u00ec al 2013 anno in cui si rimettono insieme Jim \"Dandy\" Mangrum, Rickie Lee Reynolds, Pat \"Dirty\" Daughtery, e Jimmy Henderson a cui si aggiungono il batterista Johnnie Bolin, il bassista George Hughen e il chitarrista Hal McCormack. Ne viene fuori l'album \"Back Thar N 'Over Yonder\".\nCarriere dei componenti usciti dai Black Oak Arkansas.\nRuby Starr \u00e8 deceduta il 14 gennaio 1995 e Stanley Grin il 16 febbraio 2013, entrambi per cancro, e Rickie Lee Reynolds il 5 settembre 2021 dopo il ricovero in ospedale per alcune complicazioni di salute .\nPrecedentemente Ruby Starr aveva inciso diversi dischi a proprio nome.\nAndy Tanas per un breve periodo ha suonato nei Krokus inoltre ha pubblicato nel 2004 un album a suo nome Songs From The New South\nJack Holden ha inciso un album con i Cobra.\nTommy Aldridge \u00e8 il componente dei Black Oak Arkansas che pi\u00f9 ha avuto fortuna suonando e incidendo album con: Whitesnake, Ozzy Osburne, House of Lords, Pat Travers, Elements of friction, Gary Moore, Ted Nugent, Manic Eden e Thin Lizzy."}
{"id": "5844360", "revid": "765341", "url": "https://it.wikipedia.org/wiki?curid=5844360", "title": "An'ei", "text": "L' \u00e8 l' che va dal novembre 1772 al marzo 1781. \u00c8 preceduta dall'era Meiwa e seguita dall'era Tenmei. Gli imperatori regnanti furono Go-Momozono e K\u014dkaku. Lo sh\u014dgun in carica fu Tokugawa Ieharu.\nIl cambio di era.\nNel mese di novembre del il nome viene cambiato in An'ei in occasione dell'incoronazione dell'imperatore Go-Momozono, e nella speranza di distogliere l'attenzione dagli incendi e dei disastri naturali avvenuti sul finire dell'era Meiwa. L'era An'ei si conclude nel marzo 1781."}
{"id": "5844362", "revid": "270680", "url": "https://it.wikipedia.org/wiki?curid=5844362", "title": "Da Jia", "text": ""}
{"id": "5844364", "revid": "118747447", "url": "https://it.wikipedia.org/wiki?curid=5844364", "title": "Sadiq Jalal Al-Azm", "text": "Il suo principale campo di specializzazione \u00e8 stato per lungo tempo l'opera del filosofo tedesco Immanuel Kant, ma successivamente i suoi studi si sono focalizzati sul mondo islamico e il suo rapporto con l'Occidente, come si evince dai suoi contributi alla dissertazione sull'orientalismo. Al-Azm \u00e8 stato inoltre noto come difensore dei diritti umani e come promotore della libert\u00e0 intellettuale e della libert\u00e0 di parola.\nNascita e Studi.\nAl-Azm \u00e8 nato a Damasco, Siria, da un'illustre famiglia, di proprietari terrieri di tradizione sunnita. La famiglia Al-Azm si era messa in rilievo nel XVIII secolo durante il dominio dell'Impero Ottomano nella Grande Siria, che era stata acquisita dal cosmopolita impero turco nel 1516.\nAl-Azm ha frequentato la scuola a Beirut, Libano, conseguendo la laurea in filosofia all'Universit\u00e0 americana di Beirut nel 1957. Nel 1959 ha conseguito la laurea specialistica e nel 1961 il dottorato all'Universit\u00e0 di Yale.\nCarriera.\nNel 1963, al termine del dottorato, ha iniziato ad insegnare all'Universit\u00e0 americana di Beirut. Il suo libro Al-Nakd al-Dhati Ba'da al-Hazima (Autocritica dopo la sconfitta) (Dar al-Taliah, Beirut, 1968) analizza l'impatto della Guerra dei Sei Giorni sugli Arabi. Molti dei suoi libri sono banditi nel mondo arabo (ad eccezione del Libano).\n\u00c8 stato professore di Filosofia Europea Moderna al Dipartimenti di Filosofia e Sociologia dell'Universit\u00e0 di Damasco dal 1977 al 1999. Continua la sua attivit\u00e0 di conferenziere presso universit\u00e0 americane ed europee come professore ospite. Nel 2004, ha vinto il Premio Erasmus con Fatema Mernissi e Abdulkarim Soroush. Nel 2004 ha ricevuto il Premio Dr. Leopold Lucas assegnato dalla Facolt\u00e0 di Teologia Protestante dell'Universit\u00e0 di Tubinga. Nel 2005, gli \u00e8 stata attribuita la Laurea Honoris Causa all'Universit\u00e0 di Amburgo. \nControversia e arresto.\nAl-Azm \u00e8 stato al centro di una controversia politica nel dicembre del 1969 quando \u00e8 stato arrestato in latitanza con il suo editore dal governo libanese; \u00e8 fuggito in Siria per poi ritornare a Beirut per consegnarsi, dove \u00e8 stato in prigione ai primi di gennaio del 1970. \u00c8 stato accusato di aver scritto un libro finalizzato alla provocazione di faide tra le sette religiose libanesi. Ci\u00f2 \u00e8 avvenuto dopo la pubblicazione in forma di libro di vari saggi precedentemente apparsi in giornali, riviste e periodici. Insieme hanno costituito il libro Naqd al-Fikr al-Dini (Critica del pensiero religioso) (Dar al-Taliah, Beirut, 1969). Nel volume, la strigliata di Al-Azm ai leader religiosi e politici e ai media che li sostenevano per il loro sfruttamento dei sentimenti religiosi dei popoli era stata implacabile e gli procur\u00f2 dei nemici. Vi applicava la critica marxista-materialista alla religione, non per screditare l'impegno religioso del popolo, ma per smascherare come \u201ci regimi arabi trovassero nella religione un sostegno da usare per calmare il pubblico arabo e coprire la propria incompetenza e i propri fallimenti resi evidenti dalla sconfitta, adottando spiegazioni religiose e spirituali per la vittoria israeliana\u2026\u201d\nAl-Azm \u00e8 stato rilasciato dal carcere a met\u00e0 gennaio del 1970 dopo che \u201cla Corte ha deciso all'unanimit\u00e0 di lasciar cadere le accuse presentate contro gli imputati Sadiq Al-Azm e Bashir Al-Daouk a causa di mancanza degli elementi criminali dei quali erano stati accusati.\" Edizioni successive di Naqd al-Fikr al-Dini includono i documenti del processo e il libro viene ancora pubblicato in arabo, anche se con un accesso limitato nel Medio Oriente. \nAl-Azm ha creduto a lungo che il suo arresto fosse motivato da altri fattori, forse un modo per \u201csaldare i conti con i critici e i nemici\u201d del governo. Ci\u00f2 nonostante, i temi sollevati da Al-Azm in Critica del pensiero religioso continuano ad essere discussi, e sono stati pubblicati numerosi libri in arabo che hanno promosso entrambe le posizioni del dibattito. Il libro che maggiormente ha spiegato in maniera chiara la cronologia della \u201cquestione\u201d, per usare le parole dell'autore, al di fuori del Medio Oriente, \u00e8 stato nel 1971 il giornale tedesco Der Islam di Stefan Wild con un saggio intitolato \u201cDio e l'uomo in Libano: la questione Sadiq Al-Azm\u201d.\nPunti di vista celebri.\nAl-Azm \u00e8 un critico dell'Orientalismo di Edward Said, e sostiene che questo volume esprime l'essenza dell' \u201cOccidente\u201d nello stesso modo in cui Said critica i poteri imperiali e i loro studiosi esprimere l'essenza dell\u201cOriente\u201d. In un saggio del 1981, Al-Azm scrive di Said: \"lo stilista e il polemico in Edward Said sfugge molto spesso di mano al pensatore sistematico [...] troviamo spesso Said [\u2026] tracciare le origini dell'Orientalismo indietro nel tempo fino a Omero, Eschilo, Euripide e Dante. In altre parole, l'Orientalismo non \u00e8 proprio un fenomeno molto moderno, come si pensava in passato, ma \u00e8 il prodotto naturale di un'inclinazione della mente europea, antica e irresistibile, di rappresentare in modo errato le realt\u00e0 di altre culture, popoli e lingue [\u2026]\" Qui l'autore sembra dire che la \u201cmente europea\u201d, da Omero a Karl Marx e A.H.R. Gibb, \u00e8 intrinsecamente incline a distorcere tutte le realt\u00e0 umane tranne la propria.\nNel decennio successivo, Al-Azm \u00e8 divenuto partecipante attivo nel dialogo sulla libert\u00e0 di parola e sulla pubblicazione nel 1988 de \"I versetti satanici\" di Salman Rushdie.\nLibri in Italiano.\nAl- Azm ha scritto numerosi libri e articoli in arabo e alcuni sono stati tradotti in lingue europee tra cui l'italiano, il tedesco, il danese e il francese."}
{"id": "5844366", "revid": "1573940", "url": "https://it.wikipedia.org/wiki?curid=5844366", "title": "Wo Ding", "text": "Wo Ding (\u6c83\u4e01), nome personale Xun, (\u7eda) \u00e8 tradizionalmente ritenuto un re della Cina della dinastia Shang, ma recenti scoperte archeologiche hanno gettato qualche dubbio sulla sua esistenza, infatti le incisioni oracolari su osso rinvenuti a Yin Xu non lo elencano come uno dei re Shang..\nNello \"Shiji\" (\"Memorie di uno storico\") viene indicato da Sima Qian come il quinto re Shang, succedendo al padre Tai Jia. Sarebbe salito al trono nell'anno di Guisi (\u7678\u5df3) con Qingshi (\u537f\u58eb) come suo primo ministro e stabilendo la capitale a Bo (\u4eb3) (nell'attuale Shandong). Nell'8\u00ba anno del suo regno, condusse le cerimonie in onore di Yi Yin, il precedente primo ministro. Govern\u00f2 per 19 anni (altre fonti dicono 29 anni) prima della sua morte. Gli fu dato il nome postumo Wo Ding e gli succedette il fratello Tai Geng."}
{"id": "5844367", "revid": "400518", "url": "https://it.wikipedia.org/wiki?curid=5844367", "title": "Hold Your Fire (Firehouse)", "text": ""}
{"id": "5844377", "revid": "6923", "url": "https://it.wikipedia.org/wiki?curid=5844377", "title": "The Sun (United Kingdom)", "text": ""}
{"id": "5844396", "revid": "767487", "url": "https://it.wikipedia.org/wiki?curid=5844396", "title": "Savona Foot-Ball Club 1980-1981", "text": "Questa voce raccoglie le informazioni riguardanti il Savona Foot-Ball Club nelle competizioni ufficiali della stagione 1980-1981."}
{"id": "5844399", "revid": "775372", "url": "https://it.wikipedia.org/wiki?curid=5844399", "title": "Niccol\u00f2 Grassi Bertazzi", "text": "Biografia.\nEsponente siciliano della Democrazia Cristiana. Nel 1968 viene eletto alla Camera dei Deputati, confermando il seggio a Montecitorio anche dopo le elezioni del 1972 e del 1976.\nAlle elezioni politiche del 1979 si candida al Senato, dove rimane complessivamente quattro Legislature, fino al 1994. \nNegli anni ricopre anche il ruolo di Sottosegretario di Stato in quattro governi degli anni Ottanta (due guidati da Amintore Fanfani e due da Bettino Craxi)."}
{"id": "5844404", "revid": "610351", "url": "https://it.wikipedia.org/wiki?curid=5844404", "title": "Campionati panamericani di ciclismo su strada", "text": "I Campionati panamericani di ciclismo su strada sono una competizione di ciclismo su strada organizzata dalla Confederazione Panamericana del Ciclismo, (sp.: \"Confederaci\u00f3n Panamericana de Ciclismo\") (COPACI), in cui concorrono ciclisti facenti parte dei Paesi membri della COPACI stessa. Si disputano gare in linea e a cronometro) in due categorie: Under-23 e Elite.\nStoria.\nLa prima edizione si disput\u00f2 nel 1974 a Cali, in Colombia. Sino al 2004 il campionato veniva disputato una volta ogni due anni. Attualmente viene corso annualmente.\nNel 2005 furono creati i Circuiti continentali UCI e le gare maschili Elite entrarono a far parte del circuito UCI America Tour, come categoria CC (Continental Championnats).\nAssieme alle corse su strada si disputano anche i campionati panamericani di ciclismo su pista.\nFormato.\nAttualmente le prove su strada del campionato panamericano si svolgono ogni anno tra maggio e giugno nello spazio di quattro giorni. Nel primo giorno le prove a cronometro femminile Elite, maschile Under-23 e maschile Elite. Dopo la pausa del secondo giorno, nel terzo giorno si effettuano la corsa in linea femminile Elite e la corsa in linea maschile Under-23. Il quarto giorno \u00e8 dedicato alla gara in linea maschile Elite."}
{"id": "5844422", "revid": "270680", "url": "https://it.wikipedia.org/wiki?curid=5844422", "title": "Annali di Bamb\u00f9", "text": ""}
{"id": "5844425", "revid": "270680", "url": "https://it.wikipedia.org/wiki?curid=5844425", "title": "Iscrizioni oracolari", "text": ""}
{"id": "5844429", "revid": "270680", "url": "https://it.wikipedia.org/wiki?curid=5844429", "title": "Yinxu", "text": ""}
{"id": "5844431", "revid": "270680", "url": "https://it.wikipedia.org/wiki?curid=5844431", "title": "Bu Bing", "text": ""}
{"id": "5844433", "revid": "270680", "url": "https://it.wikipedia.org/wiki?curid=5844433", "title": "Shang Wo Ding", "text": ""}
{"id": "5844439", "revid": "124123", "url": "https://it.wikipedia.org/wiki?curid=5844439", "title": "Anne O'Shea", "text": "Biografia.\nPratica lo skeleton dal 2005 e nel 2006 inizi\u00f2 a gareggiare per la squadra nazionale statunitense. Debutt\u00f2 in \"Coppa Nordamericana\" a novembre del 2006 e trionf\u00f2 in classifica generale nelle stagioni 2006/07 e 2008/09. Ha gareggiato anche in \"Coppa Intercontinentale\" per diverse stagioni senza tuttavia ottenere risultati di rilievo. Nelle categorie giovanili infine non and\u00f2 oltre il quinto posto ottenuto ai mondiali juniores nell'edizione di Altenberg 2007.\nDebutt\u00f2 in Coppa del Mondo nella stagione 2007/08 (10\u00aa a Calgary nel singolo), ottenne il suo primo podio il 3 febbraio 2008 a Sch\u00f6nau am K\u00f6nigssee (3\u00aa nella competizione a squadre) e la sua prima vittoria l'8 gennaio 2016 a Lake Placid nella gara individuale. In classifica generale detiene quale miglior piazzamento il quarto posto ottenuto nel 2015/16\nHa partecipato a quattro edizioni dei campionati mondiali totalizzando quali migliori risultati il quinto posto nel singolo ad Igls 2016 e il quarto nella gara a squadre a Lake Placid 2012."}
{"id": "5844448", "revid": "308552", "url": "https://it.wikipedia.org/wiki?curid=5844448", "title": "Iveco Strator", "text": "L'Iveco Strator \u00e8 un autocarro a cabina arretrata secondo lo standard statunitense conosciuto come \"conventional\". \u00c8 basato sull'australiano Iveco Powerstar per il mercato europeo e viene prodotto e commercializzato da Charles Feijts Groep (CFG), produttore olandese su licenza Iveco. \nLo Strator si basa come autotelaio sull'Iveco Stralis. L'aumento di peso rispetto allo Stralis \u00e8 di 280\u00a0kg.\nMonta il motore Iveco Cursor con cilindrata 10,3 e 12,9\u00a0litri e a norma Euro5. La potenza tra 310 e 410\u00a0kW. Tutti i motori hanno tra 1.000 e 1.600 min\u22121 una coppia piatta, e coppia massima da 1.900 a 2.500\u00a0Nm. La coppia elevata \u00e8 garantita a basso numero di giri. Il cambio \u00e8 manuale ZF a 16 rapporti o ZF Eurotronic.\nIn alcuni paesi europei \u00e8 venduto come autotreno da 60 ton."}
{"id": "5844450", "revid": "228587", "url": "https://it.wikipedia.org/wiki?curid=5844450", "title": "La regina delle fate", "text": "Nel folklore inglese, la regina delle fate (Fairy Queen, o nelle forme antiche Faerie Queen e Faerie Queene) \u00e8 la mitica creatura che governa le fate."}
{"id": "5844473", "revid": "1543377", "url": "https://it.wikipedia.org/wiki?curid=5844473", "title": "Thelma Furness, viscontessa Furness", "text": "Per quasi tutta la durata della sua relazione con il principe, fu sposata con un nobiluomo britannico, Marmaduke Furness, I visconte Furness. Il matrimonio termin\u00f2 l'anno prima che finisse la sua relazione con il principe.\nIl suo nome di battesimo era pronunciato secondo la moda spagnola come \"TEL-ma.\" Era inoltre sorella gemella di Gloria Morgan Vanderbilt che fu sposata con Reginald Vanderbilt e da cui ebbe una figlia, Gloria Vanderbilt.\nFamiglia.\nNata a Lucerna in Svizzera, era una figlia di Harry Hays Morgan Sr., un diplomatico americano che fu console degli Stati Uniti a Buenos Aires e a Bruxelles, e della moglie Laura Delphine Kilpatrick, di nazionalit\u00e0 cilena e irlandese-americana. Sposati nel 1893, divorziarono nel 1927.\nSuo nonno materno era un generale dell'Unione, Judson Kilpatrick (1836\u20131881), che fu anche ministro degli Stati Uniti per il Cile, e attraverso sua nonna materna Luisa Fernandez de Valdivieso, che era una nipote di Crescente Err\u00e1zuriz Valdivieso, arcivescovo di Santiago, si riportava che fosse una discendente della casata reale spagnola di Navarra.\nThelma Morgan aveva due sorelle: Gloria, sua gemella, madre della fashion designer e artista Gloria Vanderbilt, e nonna attraverso di ella del giornalista televisivo Anderson Cooper e Laura Consuelo Morgan (aka Tamar), che spos\u00f2 il conte Jean de Maupas du Juglart (un nobiluomo francese), Benjamin Thaw, Jr. di Pittsburgh, e Alfons B. Landa, presidente della Colonial Airlines e vice-presidente del comitato finanziario del comitato nazionale democratico nel 1948. Ebbe anche un fratello, Harry Hays Morgan, Jr., che divent\u00f2 un diplomatico e poi un attore hollywoodiano in film minori quali \"Abie's Irish Rose\" (1946), \"Joan of Arc\" (1948), e altri, e due sorellastre dal primo matrimonio di suo padre con Mary E. Edgerton, Constance (1887\u20131892) e Gladys \"Margaret\" Morgan (1889\u20131958).\nMatrimoni e rapporti sentimentali.\nIl suo primo marito fu James Vail Converse, un nipote di Theodore Newton Vail, ex presidente della American Telephone and Telegraph Company (AT&amp;T). Si sposarono a Washington, il 16 febbraio 1922 quando lei aveva 17 anni; Converse aveva circa dieci anni pi\u00f9 di lei ed era gi\u00e0 stato sposato prima. Divorziarono a Los Angeles, il 10 aprile 1925. Da questo matrimonio ebbe un figliasto, James Vail Converse, Jr. (nato il 18 gennaio 1918), nato dal primo matrimonio di suo marito con Nadine Melbourne.\nDopo il divorzio, si vociferava che Thelma Morgan Converse fosse fidanzata con l'attore americano Richard Bennett, l'idolo dei matin\u00e9e e padre delle star del cinema hollywoodiano Constance Bennett, Joan Bennett, e Barbara Bennett (la terza fu la madre del showman Morton Downey Jr.).\nIl suo secondo marito fu Marmaduke Furness, I visconte Furness (1883\u20131940), presidente della Furness Shipping Company, di cui ella fu la sua seconda moglie. Si sposarono il 27 giugno 1926, e divorziarono nel 1933 Ebbero un solo figli, William Anthony Furness, II visconte Furness, e in quanto moglie di un nobiluomo britannico era nota come Thelma, viscontessa Furness. Da questo matrimonio ebbe anche un figliastro, Hon. Christopher Furness, e una figliastra, Hon. Averill Furness.\nLady Furness incontr\u00f2 per la prima volta l'allora principe di Galles ad un ballo a Londonderry House nel 1926 ma non si incontrano di nuovo fino al Leicestershire Agricultural Show a Leicester il 14 giugno 1929. Il principe le chiese di cenare e si incontravano regolarmente fino a che non raggiunse il principe in un safari in Africa Occidentale al principio del 1930, quando si svilupp\u00f2 un rapporto pi\u00f9 stretto."}
{"id": "5844474", "revid": "767487", "url": "https://it.wikipedia.org/wiki?curid=5844474", "title": "Black Star (gruppo musicale)", "text": "I Black Star sono un duo hip hop statunitense originario di Brooklyn, attivo dal 1997 e composto da Yasiin Bey aka Mos Def e Talib Kweli.\nIl gruppo ha pubblicato solo un album (\"Mos Def &amp; Talib Kweli are Black Star\") ma ha lavorato a molti progetti discografici, anche di colonne sonore, eventi live e altro."}
{"id": "5844477", "revid": "465169", "url": "https://it.wikipedia.org/wiki?curid=5844477", "title": "Silvio Petrucci", "text": "Biografia.\nSilvio Petrucci nacque a San Nicandro Garganico, in provincia di Foggia, il 13 luglio 1894. Studi\u00f2 a Roma, dove si laure\u00f2 in giurisprudenza. Inizialmente dedicatosi alla professione di avvocato, nel 1924 intraprese la carriera giornalistica. Fino al 1939 lavor\u00f2 presso la redazione romana de \"Il Popolo d'Italia\", organo di stampa del Partito Nazionale Fascista, collaborando per\u00f2 anche ad altre testate del regime. In seguito fu nominato redattore capo de \"Il Messaggero\". Continu\u00f2 a lavorare per tale giornale anche durante le vicende della seconda guerra mondiale e poi fino al 25 luglio 1948.\nInsieme al fratello Alfredo, Silvio Petrucci fu un importante promotore del consenso al regime fascista nell'area della Capitanata. Negli anni trenta la sua villa di San Menaio rappresent\u00f2 sede di feste e comitive giovanili, nonch\u00e9 luogo di riunione per artisti e politici provenienti dal resto d'Italia. Nel settembre del 1934, Petrucci segu\u00ec come inviato speciale de \"Il Popolo d'Italia\" la visita di Benito Mussolini in Puglia. L'anno seguente, proprio in seguito a tale evento, diede alle stampe il libro celebrativo \"In Puglia con Mussolini\". Oltre a ripercorrere la cronaca di quei giorni, il suo libro segnalava anche le realizzazioni del regime nella Capitanata.\nMor\u00ec a Roma il 17 febbraio 1971, all'et\u00e0 di 76 anni. Nel 1973 fu pubblicata l'opera postuma \"Sannicandro, alba novecento\", incentrata sulla sua citt\u00e0 natale."}
{"id": "5844485", "revid": "283141", "url": "https://it.wikipedia.org/wiki?curid=5844485", "title": "Fairy Queen", "text": ""}
{"id": "5844510", "revid": "103368586", "url": "https://it.wikipedia.org/wiki?curid=5844510", "title": "Circeo (disambigua)", "text": ""}
{"id": "5844512", "revid": "767487", "url": "https://it.wikipedia.org/wiki?curid=5844512", "title": "Episodi di Girls (quinta stagione)", "text": "La quinta stagione della serie televisiva Girls \u00e8 stata trasmessa sul canale statunitense HBO dal 21 febbraio al 17 aprile 2016.\nIn Italia, l'intera stagione \u00e8 stata resa disponibile l'8 giugno 2020 su Sky Box Sets e trasmessa sul canale satellitare Sky Atlantic dall'8 al 12 giugno 2020.\nWedding Day.\nTrama.\nMarnie \u00e8 agitata per il suo matrimonio con Desi, ma si sforza di sembrare una sposa rilassata e non perdere il controllo della situazione. Fran ha un imbarazzante primo incontro con Adam. Desi (al suo ottavo fidanzamento ufficiale) \u00e8 in preda a un attacco di panico, e Ray (ancora innamorato di Marnie) lo convince involontariamente a non far saltare il matrimonio. Adam e Jessa si baciano.\nGood Man.\nTrama.\nIl coinquilino di Fran d\u00e0 di matto e Hannah invita il suo ragazzo a stare da lei. Gli affari di Ray vanno malissimo a causa della concorrenza con il bar di fronte, l'Helvetica. Adam e Jessa si incontrano a una riunione di alcolisti anonimi e lui le propone di frequentarsi come amici. A scuola Hannah \u00e8 rimproverata dal preside per aver detto ai suoi alunni delle medie di leggere \"Goodbye, Columbus\" di Philip Roth. Intanto il padre la chiama in lacrime perch\u00e9 ha dimenticato il portafoglio a casa di Keith, un uomo conosciuto su un sito di incontri per gay.\nJapan.\nTrama.\nHannah scopre che Fran conserva sul cellulare le foto delle sue ex ragazze nude. A Tokyo Shoshanna si \u00e8 ambientata e flirta con il suo capo giapponese Yoshi. Ma all'improvviso, dall'America, Abigail le comunica che sono costretti a licenziarla. Scott \u00e8 contento che Shoshanna ritorni a New York e le propone di prendere il primo aereo. Lei invece decide di restare in Giappone. Adam bacia di nuovo Jessa, che stavolta non ricambia e va via.\nOld Loves.\nTrama.\nHannah e Fran sono in disaccordo sui loro metodi di insegnamento. Marnie si infuria quando scopre che Desi ha avviato un progetto di ristrutturazione del loro appartamento senza prima consultarla. Invece, la relazione tra Elijah e il famoso giornalista televisivo Dill Harcourt si fa sempre pi\u00f9 intensa. Jessa litiga con Hannah e va a letto con Adam.\nQueen for Two Days.\nTrama.\nPer allontanarsi un po' da Fran, Hannah accetta di accompagnare la madre Loreen a un weekend nella natura per sole donne. Intanto Shoshanna ha trovato lavoro come assistant manager in un neko caf\u00e9 e ha cominciato a frequentare Yoshi, quando riceve la visita di Abigail. Si offre di farle da guida, durante il suo giorno libero, convinta di riuscire a farle cambiare idea su Tokyo e farla innamorare della cultura giapponese. Alla fine del weekend Loreen decide di non chiedere il divorzio al marito, e Shoshanna capisce di aver nostalgia dell'America. Nel frattempo a New York Jessa chiede un prestito a sua sorella Minerva per poter intraprendere gli studi e un giorno diventare terapeuta ma, quando lei rifiuta, Adam propone di finanziare gli studi con i soldi che ha guadagnato come attore.\nThe Panic in Central Park.\nTrama.\nIn seguito a un litigio con Desi, Marnie esce a fare due passi e incontra Charlie, il suo ex. Dopo un po' scopre che lui ora fa lo spacciatore. Trascorre con Charlie una giornata surreale che la aiuta a capire di aver commesso un errore sposando Desi.\nHello Kitty.\nTrama.\nIl preside \u00e8 sul punto di licenziare Hannah per il modo poco lusinghiero in cui, di fronte agli alunni, parla dei colleghi. Durante il colloquio, non sapendo cosa rispondere, per chiudere la conversazione Hannah fa una scena alla Sharon Stone in \"Basic Instinct\", che fa infuriare Fran. Durante una festa a casa di Dill Harcourt, Elijah comincia a nutrire il sospetto di essere solo uno dei suoi tanti amanti. Adam recita nello spettacolo \"38 Neighbors\" che mette in scena l'omicidio di Kitty Genovese. Nel corso della rappresentazione, Marnie aggiorna Ray e Hannah sulla decisione di chiedere il divorzio; Desi invece la informa che hanno richiesto il loro brano \"Matter of Waiting\" per la colonna sonora di \"Grey's Anatomy\"; infine Hannah intuisce che Adam e Jessa hanno una relazione.\nHomeward Bound.\nTrama.\nFran noleggia un camper per trascorrerci tutta l'estate con Hannah. Il viaggio on the road \u00e8 appena cominciato quando lei scende per una sosta ai bagni pubblici, in un bosco un'ora e mezza a nord di New York, poi chiede a Fran di ripartire senza di lei e tronca la loro relazione. Quindi, rimasta sola, chiama i suoi amici perch\u00e9 qualcuno vada a prenderla. Marnie \u00e8 impegnata in studio di registrazione con Desi, che non le rivolge pi\u00f9 la parola e ha preso a frequentarsi con Tandice (esperta in comunicazione non violenta). Jessa aiuta Adam ad accudire la nipotina, visto che Caroline se n'\u00e8 andata via di casa da giorni, abbandonando Liard e la piccola. L'unico disponibile \u00e8 Ray... ma il loro viaggio di ritorno a New York si arresta subito per un incidente. Hannah finisce per accettare un passaggio da uno sconosciuto: Hector Medina, un latinoamericano che vuole rifarsi una vita in citt\u00e0 per lasciarsi alle spalle il Nevada e la relazione violenta con la sua ex. Intanto, appena tornata dal Giappone, Shoshanna incontra per caso Scott in un sushi bar.\nLove Stories.\nTrama.\nDopo la loro rottura, Fran lascia casa di Hannah e lei avverte il preside Toby Cook di non voler continuare a insegnare. Subito dopo, incontra per caso la sua vecchia compagna di scuola Tally Schifrin, che \u00e8 diventata una scrittrice e poetessa affermata. Intanto Shoshanna decide di mettere a frutto le sue capacit\u00e0 nel brand management per risollevare gli affari di Ray, schiacciato dalla concorrenza con il bar di fronte, l'Helvetica. Il rebranding far\u00e0 diventare il locale di Ray un ritrovo anti-hipster. Nel frattempo Elijah convince Dill Harcourt a impegnarsi in una storia seria... ma non con lui. Infine Marnie fa un sogno romantico su Ray e comincia a pensare di provare qualcosa per lui.\nI Love You Baby.\nTrama.\nMarnie e Desi stanno per partire per un tour, durante il quale apriranno anche il concerto dei The Lumineers a Boston, e lei chiede a Ray di accompagnarla. Quando Jessa prova a parlargli di Hannah, Adam si infuria e i due hanno una violenta discussione. Elijah e Loreen fanno il tifo per Hannah durante lo StorySLAM, un concorso di storytelling a tema gelosia, organizzato da The Moth. Intanto Tad bussa di nuovo alla porta di Keith."}
{"id": "5844535", "revid": "119737159", "url": "https://it.wikipedia.org/wiki?curid=5844535", "title": "Magnus Chase", "text": "Magnus Chase \u00e8 il protagonista della trilogia fantasy Magnus Chase e gli Dei di Asgard di Rick Riordan. Egli \u00e8 un semidio figlio del dio norreno Freyr e di un'umana.\nBiografia del personaggio.\nInfanzia.\nMagnus \u00e8 nato il 13 gennaio 1995. Quando Magnus aveva sei anni, tra sua madre e gli zii scoppi\u00f2 un enorme litigio; Magnus non ne ha mai saputo la causa ma dopo, non ha pi\u00f9 visto i suoi zii o sua cugina Annabeth.\nLui e sua madre avevano un ottimo rapporto e la donna lo portava spesso in campeggio e si premun\u00ec di insegnargli le tecniche di sopravvivenza. Quando Magnus aveva quattordici anni, sua madre venne uccisa da dei lupi che avevano \"luminescenti occhi azzurri\" (mandati da Fenris). Magnus allora divenne un senzatetto e strinse amicizia con altri due vagabondi: Hearth e Blitz.\nEroi dell'Olimpo.\nIl Sangue dell'Olimpo.\nMagnus non compare nella saga, tuttavia prima di combattere i giganti ad Atene, sua cugina Annabeth parla di uno zio e un cugino che non vede mai perch\u00e9 i loro genitori non vanno d'accordo.\nLa spada del guerriero.\nMentre dorme sotto un ponte, Magnus \u00e8 svegliato dal suo amico Blitz che gli dice che due persone lo stanno cercando. Quando li vede Magnus scopre che si tratta di sua cugina Annabeth Chase e di suo zio Frederick Chase; non fidandosi di loro Magnus non si fa vedere e decide di entrare in casa dell'altro suo zio Randolph per scoprire come mai i suoi parenti abbiano iniziato a cercarlo dopo due anni che \u00e8 diventato un senzatetto.\nRandolph lo raggiunge e gli dice che la sua vita \u00e8 in pericolo e che deve andare con lui da qualche parte. Magnus inizialmente \u00e8 diffidente ma accetta, dopo che sente forti scoppi che si stanno lentamente avvicinando alla casa.\nUna volta in macchina, Randolph rivela che gli dei norreni sono reali e che Magnus \u00e8 il figlio di un dio nordico. Raggiungono un molo dove Randolph gli dice di andare verso l'acqua, in cui \u00e8 immersa una spada che solo il nipote pu\u00f2 recuperare. Magnus recupera con successo la spada, ma viene attaccato da Surt. Magnus riesce a sconfiggerlo ma ci\u00f2 gli costa la vita.\nIl ragazzo si risveglia nel Valhalla e poco dopo incontra la sua valchiria Samirah-Al-Abbas. Durante la cena Magnus scopre di essere figlio di Freyr, e che Blitz ed Heart sono in realt\u00e0 un nano e un elfo, le Norne pronunciano una profezia su di lui e Sam viene cacciata dalle valchirie.\nSuccessivamente il ragazzo lascia il Valhalla clandestinamente con l'aiuto dei suoi nuovi amici con Blitz ed Hearth e una volta scoperto da M\u00edmir (per cui i due lavorano) che Loki vuole accelerare il Ragnar\u01ebk liberando Fenris grazie all'aiuto di Surt, si allea con loro e Samirah per fermarlo.\nPer farlo dovr\u00e0 recuperare la spada caduta nella rete della dea Ran, procurarsi una nuova corda con cui imprigionare il lupo e farsi dire da Thor come raggiungerlo.\nIl martello di Thor.\nPassate sei settimane da \"La spada del guerriero\" Sam e Magnus si danno appuntamento in un bar, e lei dovendo andare a prelevare un'anima chiede al ragazzo di attendere il suo informatore, che si rivela essere Otis, la capra di Thor. Otis rivela che il martello di Thor potrebbe trovarsi in un tumulo a Provincetown, prima di essere ucciso da una scure. Magnus insegue l'assassino di che gli dice di stare lontano da Provincetown, ma Magnus non lo ascolta e lui, Sam, Blitz e Hearth, si recano l\u00ec ignorando anche una profezia che annuncia la morte di Blitz. Nel tumulo il gruppo viene assalito dai draugr, da Randolph zio di Magnus e da Loki. Randolph pugnala Blitz con la spada Skofnung (Mjolnir invece non c'\u00e8 l\u00ec). Per salvare Blitz, Magnus lo trasforma in pietra adoperando la luce. Successivamente, Magnus e Hearth si recano ad Alfheim per trovare la Pietra Skofnung, posseduta dal padre di Heart, Alderman che per la pietra, esige che il figlio paghi il guidrigildo per la morte di suo fratello. Riusciti nell'impresa grazie alle ricchezze di Andvari e salvato il nano il gruppo si riunisce con l'aggiunta di Alex Fierro e Magnus scopre che Samirah \u00e8 stata promessa in sposa al gigante che si \u00e8 impadronito del martello di Thor e dovranno infiltrarsi al matrimonio per recuperarlo.\nAspetto fisico.\nMagnus ha i capelli con la riga in mezzo, biondi e gli occhi grigi. Inizialmente, era molto magro, con il petto concavo, e la pelle tanto pallida, da lasciar vedere le vene. Aveva anche una cicatrice sulla mano sinistra.\nMagnus si trasforma da magro e pallido a molto pi\u00f9 muscoloso, con le braccia robuste e, pelle liscia, meno trasparente, con tutte le cicatrici, eruzioni cutanee, tagli e morsi derivati dal suo vivere per strada del tutto scomparsi.\nSecondo la madre, Magnus ha una somiglianza sorprendente con un personaggio famoso (Kurt Cobain) e a una divinit\u00e0 norrena (suo padre, Freyr).\nPersonalit\u00e0.\nMagnus sente di avere l'obbligo di proteggere le persone in pericolo, come ha fatto sul ponte di fronte a Surt. Tuttavia, \u00e8 un po' cinico e tende a fare dell'ironia cattiva. Nonostante sia stato un senzatetto per due anni \u00e8 piuttosto attento alla salute, e mostra un incredibile disgusto quando scopre che i nani si sono evoluti dai vermi. Diversamente dalla maggior parte semidei, gli manca un istinto di combattimento naturale, ma \u00e8 un buon pensatore e dispone di una buona dialettica.\nPoteri e abilit\u00e0.\nCome figlio di un dio Magnus possiede una vasta gamma di poteri. In pi\u00f9 pu\u00f2 parlare la lingua dei segni e conosce le tecniche di sopravvivenza.\nCuriosit\u00e0.\n\"Magnus\" \u00e8 un nome latino che significa \"grande\". \u00c8 diventato popolare in Scandinavia dopo il re norvegese del XI secolo, Magnus I.\n\"Chase\" \u00e8 un cognome inglese traducibile in \"cacciatore\" quindi tradotto dalle rispettive lingue, \"Magnus Chase\" significa \"Grande cacciatore\"."}
{"id": "5844540", "revid": "224230", "url": "https://it.wikipedia.org/wiki?curid=5844540", "title": "Dare pondus idonea fumo", "text": "La frase latina Dare pondus idonea fumo significa \u00abCapace di dare peso al fumo\u00bb. \u00c8 tratta dalla quinta satira di Aulo Persio Flacco, dedicata al maestro Lucio Anneo Cornuto.\n\u00c8 utilizzata per evidenziare persone o discussioni di nessun valore oppure prive di sostanza, con significato simile al \"sesso degli angeli\". La frase \u00e8 stata raccolta da Michel de Montaigne nella sua opera \"Saggi\" (1580) importante per i successivi Blaise Pascal, Jean-Jacques Rousseau e Marcel Proust. La troviamo anche successivamente nel racconto \"La sentenza memorabile\" di Leonardo Sciascia."}
{"id": "5844543", "revid": "124816491", "url": "https://it.wikipedia.org/wiki?curid=5844543", "title": "Anne Villiers, contessa di Morton", "text": "Una monarchica devota.\nAnne Villiers nacque attorno al 1610 da Edward Villiers e Barbara St.John, uno dei fratellastri di suo padre era George Villiers, I duca di Buckingham il che la rendeva, bene o male, sua nipote. A sua volta Anne era zia di Elizabeth Villiers, amante di Guglielmo III d'Inghilterra e Barbara Palmer che era stata invece l'amante di Carlo II d'Inghilterra e che era stata creata dal re Duchessa di Cleveland.\nNell'aprile 1627 Anne spos\u00f2 Robert Douglas, Signore di Dalkeith (morto 1649) che in seguito divenne l'ottavo Conte di Morton. Insieme i due ebbero almeno tre figli che raggiunsero l'et\u00e0 adulta:\nQuando nel 1644 nacque Enrichetta d'Inghilterra, figlia di Carlo I d'Inghilterra, Anne ne divenne la madrina e durante la Guerra civile inglese, quando la bambina aveva s\u00ec e no un mese, venne lasciata alle sue cure.\nNell'aprile del 1646 trovandosi sotto l'assedio dei Roundhead fu costretta a spendere somme di denaro proprie per poterla mantenere, si rifiut\u00f2 anche di portarla al St. James's Palace ed insistette per farla arrivare in Francia dove si sarebbe riunita alla madre Enrichetta Maria di Borbone-Francia. Dopo aver travestito se stessa e la bambina come contadine Anne si diresse a Dover per poi salpare verso la Francia, pare che durante il viaggio Anne fosse sul punto di scoprire le loro identit\u00e0 commentando, innocentemente, che non era avvezza ad indossare abiti tanto logori. Comunque arrivarono sane e salve sul suolo francese e la sua azione non manc\u00f2 di essere notata o apprezzata, poco dopo venne a mancare suo suocero ed ella, per via del marito, divenna la \"Contessa di Morton\".\nNonostante tutti gli sforzi che madre e figlia fecero per convertire Anne al Cattolicesimo ella rimase una fervente protestante e rimase comunque in Francia quale governante di Enrichetta fino alla morte del marito. Tornata quindi in patria mor\u00ec ella stessa per un attacco di febbre mentre si trovava in Scozia il 15 dicembre 1654.\nPer molti anni Anne fu legata da una profonda amicizia con Edward Hyde, I conte di Clarendon, un cugino acquisito con il matrimonio, tanto che le lettere a volte sembrano suggerire un sentimento pi\u00f9 intenso della semplice amicizia. Il loro rapporto si interruppe bruscamente e in circostanze poco chiare quando ella lo accus\u00f2 di stare interferendo nei suoi progetti matrimoniali per la figlia maggiore con grande sofferenza da parte di Hyde.. A lungo si parl\u00f2 per Anne di un secondo matrimonio con John Berkeley, I barone Berkeley di Stratton che non ebbe mai luogo forse per l'interferenza di Hyde che aveva litigato con l'aspirante marito. Hyde ebbe comunque cara la memoria di Anne e forse per questo nutriva tanta acredine verso la nipote di lei Barbara Villiers forse ritenendo poco tollerabile che un membro della famiglia di Anne vi spargesse sopra l'ombra del disonore. L'acredine fu comunque reciproca perch\u00e9 anche Barbara rem\u00f2 contro di lui con lo scopo di privarlo del proprio potere."}
{"id": "5844545", "revid": "214753", "url": "https://it.wikipedia.org/wiki?curid=5844545", "title": "Elisabeth Maier", "text": "Nata Vathje, nel 2018 ha assunto il cognome Maier in seguito al matrimonio con il bobbista austriaco Benjamin Maier.\nBiografia.\nPratica lo skeleton dall'et\u00e0 di 14 anni. Inizi\u00f2 a gareggiare per la squadra canadese nel 2010 competendo inizialmente nella Coppa Nordamericana, competizione che si aggiudic\u00f2 poi nella stagione 2013/2014, e dal 2014 anche in Coppa Europa, piazzandosi al terzo posto della graduatoria finale nel 2014/15. Si distinse inoltre nelle categorie giovanili ai mondiali juniores vincendo la medaglia d'argento a Winterberg 2014.\nDebutt\u00f2 in Coppa del Mondo nella stagione 2014/15 il 12 dicembre 2014 a Lake Placid, occasione in cui ottenne anche il suo primo podio (2\u00aa nel singolo); vinse la sua prima gara nel weekend seguente, il 19 dicembre a Calgary sempre nella gara individuale. In classifica generale detiene quale miglior piazzamento il terzo posto ottenuto nel 2017/18.\nPrese parte ai Giochi olimpici invernali di , classificandosi al nono posto nel singolo.\nHa preso inoltre parte a cinque edizioni dei campionati mondiali conquistando in totale una medaglia di bronzo. Nel dettaglio i suoi risultati nelle prove iridate sono stati, nel singolo: medaglia di bronzo a Winterberg 2015, sesta a Igls 2016, sesta a Sch\u00f6nau am K\u00f6nigssee 2017, decima a Whistler 2019 e diciottesima ad Altenberg 2021; nella gara a squadre: medaglia di bronzo a Winterberg 2015, ottava a Igls 2016, settima a Whistler 2019 e decima ad Altenberg 2021."}
{"id": "5844548", "revid": "181699", "url": "https://it.wikipedia.org/wiki?curid=5844548", "title": "Circeo", "text": ""}
{"id": "5844561", "revid": "1941276", "url": "https://it.wikipedia.org/wiki?curid=5844561", "title": "Vain (singolo)", "text": "Vain \u00e8 un singolo del disc jockey italiano Big Fish, il primo estratto dall'album \"Doner Bombers Vol. 4,\" pubblicato il 22 febbraio 2016.\nIl brano vede la partecipazione di Elisa come interprete, autrice del testo e cocompositrice.\nVideo musicale.\nIl videoclip, diretto da Luca Lodi, \u00e8 stato pubblicato il 22 febbraio 2016."}
{"id": "5844570", "revid": "21981", "url": "https://it.wikipedia.org/wiki?curid=5844570", "title": "Universit\u00e0 Heinrich-Heine di D\u00fcsseldorf", "text": ""}
{"id": "5844572", "revid": "287204", "url": "https://it.wikipedia.org/wiki?curid=5844572", "title": "Prima Lega 1998-1999 (calcio)", "text": "La Prima Lega 1998-1999 \u00e8 la 102\u00aa edizione del terzo livello del calcio svizzero.\nGruppo 1.\nClassifica finale.\nLegenda:\nNote:\nGruppo 2.\nClassifica finale.\nLegenda:\nNote:\nGruppo 3.\nClassifica finale.\nLegenda:\nNote:\nGruppo 4.\nClassifica finale.\nLegenda:\nNote:\nSpareggi retrocessione.\nSpareggi per la retrocessione in Seconda Lega."}
{"id": "5844593", "revid": "363768", "url": "https://it.wikipedia.org/wiki?curid=5844593", "title": "Sope", "text": "La sope o sopito \u00e8 un piatto tradizionale del Nord del Messico.\nLa base \u00e8 costituita da una tortilla di mais pi\u00f9 spessa del normale, in genere fritta con burro, sopra la quale vengono aggiunti i vari ingredienti, come i fagioli, la carne, formaggio, verdura e le salse piccanti. Le sopes sono probabilmente il piatto pi\u00f9 comune in Messico dopo i Tacos."}
{"id": "5844601", "revid": "729019", "url": "https://it.wikipedia.org/wiki?curid=5844601", "title": "Masters of Chant Chapter II", "text": "Masters of Chant Chapter II \u00e8 il terzo album in studio del progetto musicale tedesco Gregorian, pubblicato nel 2001 dall'etichetta discografica Edel America Records."}
{"id": "5844602", "revid": "287204", "url": "https://it.wikipedia.org/wiki?curid=5844602", "title": "Ducati ST3", "text": "La ST3 \u00e8 una moto da turismo sportivo prodotta dalla Ducati tra il 2004 e il 2007. \nLa Ducati ST3 monta un motore Desmotre (distribuzione desmodromica a tre valvole), bicilindrico a L , di 992 centimetri cubici di cilindrata, raffreddato a liquido. Il Desmotre era stato derivato dal precedente 1000 DS Desmodue, modificato per rispettare i limiti anti-inquinamento Euro 2. Il propulsore era montato su un telaio a traliccio incorniciato da una carenatura protettiva e da borse laterali in linea con le carene. \nVersioni.\nLa ST3 \u00e8 stata commercializzata in due versioni: ST3 (base) ed ST3s . La seconda si differenziava dalla prima per la presenza del sistema ABS e per l'uso di materiali di maggior pregio.\nNei quattro anni di produzione, il motore \u00e8 stato oggetto di alcuni aggiornamenti. "}
{"id": "5844621", "revid": "297059", "url": "https://it.wikipedia.org/wiki?curid=5844621", "title": "Alberto Picco", "text": ""}
{"id": "5844630", "revid": "799790", "url": "https://it.wikipedia.org/wiki?curid=5844630", "title": "Masters of Chant Chapter III", "text": "Masters of Chant Chapter III \u00e8 il quarto album in studio del progetto musicale tedesco Gregorian, pubblicato nel 2002 dall'etichetta discografica Edel Music."}
{"id": "5844646", "revid": "648716", "url": "https://it.wikipedia.org/wiki?curid=5844646", "title": "Giornata delle Nazioni Unite", "text": "La Giornata delle Nazioni Unite \u00e8 una ricorrenza internazionale che si celebra ogni anno il 24 ottobre e che ricorda l'entrata in vigore dello Statuto delle Nazioni Unite (24 ottobre 1945). Fa parte della \"settimana delle Nazioni Unite\", che viene commemorata dal 20 al 26 ottobre di ogni anno.\nStoria.\nNel 1948 l'Assemblea generale delle Nazioni Unite, con una risoluzione, ne sottoline\u00f2 l'importanza, mentre divent\u00f2 giornata internazionale il 6 dicembre 1971 grazie ad un'altra risoluzione ONU; in questa occasione, l'Assemblea generale decret\u00f2 che la giornata fosse celebrata da tutti gli Stati membri.\nCommemorazione.\nLa celebrazione della Giornata delle Nazioni Unite tradizionalmente comprende incontri, discussioni, convegni e mostre legate alla missione dell'Organizzazione delle Nazioni Unite.\nNegli Stati Uniti \u00e8 stata inserita tra le giornate commemorative dal Presidente gi\u00e0 nel 1946. In Kosovo, che \u00e8 amministrato provvisoriamente dall'ONU, la giornata delle Nazioni Unite \u00e8 un vero e proprio giorno festivo. Nelle Filippine \u00e8 celebrato soprattutto nelle scuole. In occasione della giornata delle Nazioni Unite, gli studenti filippini prendono parte a varie iniziative, tra cui lo studio specifico e dettagliato di uno dei Paesi che fanno parte dell'ONU. In Italia la commemorazione prevede l'esposizione, fuori dagli edifici pubblici, della bandiera dell'ONU."}
{"id": "5844647", "revid": "76963", "url": "https://it.wikipedia.org/wiki?curid=5844647", "title": "Yael Stone", "text": "Biografia.\nNasce a Sydney, in Australia, da una famiglia ebraica, figlia di Judy, un'infermiera, e Harry Stone, un architetto. Il padre \u00e8 nato nell'allora Cecoslovacchia da genitori sopravvissuti alla Shoah, mentre sua madre si \u00e8 convertita all'ebraismo in occasione delle proprie nozze. Suo fratello, Jake, \u00e8 il cantante della band Bluejuice, mentre sua sorella, Elana, \u00e8 una musicista.\nYael Stone frequenta la Newtown High School of the Performing Arts e il National Institute of Dramatic Art.\n\u00c8 sposata dal 2012 con un attore australiano, Dan Spielman, con il quale vive a New York.\nCarriera.\nHa iniziato a recitare da piccola, con ruoli nel film \"Nei panni dell'altra\" (\"Me Myself I)\" e nella miniserie televisiva \"The Farm\". Lavora soprattutto a teatro: al Sydney Theatre Awards 2008, vince il premio come miglior esordiente e miglior attrice non protagonista per il suo lavoro in \"The Kid\". Lavora anche in televisione, recitando dei ruoli secondari in \"All Saints\" e \"Spirited\". Dal 2010 al 2011, recita in \"The Diary of a Madman\", ruolo per la quale \u00e8 nuovamente nominata miglior attrice non protagonista al Sydney Theatre Awards. Nel febbraio 2011, vola a New York per esibirsi in \"The Diary of a Madman\", questa volta prodotto dalla Brooklyn Academy of Music, prima di tornare a ruoli da protagonista a Sydney in opere come \"A Golem Story\", \"Summer of the Seventeenth Doll\" e \"Come vi piace\".\nNel dicembre del 2011, la Stone decide di trasferirsi definitivamente a New York, co-fondando una compagnia di teatro sperimentale. Dopo soli quattro mesi nella \"Grande Mela\", approda nel cast della serie televisiva targata Netflix \"Orange Is the New Black\", serie ambientata in un carcere femminile. La Stone recita il ruolo di Lorna Morello, una prigioniera del New Jersey; il suo accento, un misto tra quello di Brooklyn e quello di Boston, \u00e8 stato definito da un giornalista di \"The New Republic\" \u00abl'accento pi\u00f9 incredibile della televisione\u00bb, venendo confermata sia nella seconda sia nella terza stagione."}
{"id": "5844649", "revid": "436907", "url": "https://it.wikipedia.org/wiki?curid=5844649", "title": "Coal", "text": ""}
{"id": "5844650", "revid": "436907", "url": "https://it.wikipedia.org/wiki?curid=5844650", "title": "Coal (Leprous)", "text": "Coal \u00e8 il terzo album in studio del gruppo musicale norvegese Leprous, pubblicato il 20 maggio 2013 dalla Inside Out Music in Europa e otto giorni pi\u00f9 tardi nell'America del Nord.\nDescrizione.\nAnticipato dall'audio di \"Chronic\", uscito il 10 aprile 2013, e dal videoclip di \"The Cloak\", uscito il 15 maggio dello stesso anno, \"Coal\" si compone di otto brani interamente scritti dagli stessi Leprous, produttori dell'album insieme a Heidi Solberg Tveitan e Vegard Tveitan dei Mnemosyne.\nRiguardo all'album, il frontman Einar Solberg ha dichiarato: \"Coal\" \u00e8 inoltre l'ultimo album registrato insieme al batterista Tobias \u00d8rnes Andersen e al bassista Rein Blomquist, che hanno lasciato il gruppo tra il 2013 e il 2014.\nTracce.\nTesti e musiche dei Leprous."}
{"id": "5844654", "revid": "110157", "url": "https://it.wikipedia.org/wiki?curid=5844654", "title": "Rock Festival", "text": "Rock Festival \u00e8 il quarto album discografico (e primo live della discografia del gruppo) dei The Youngbloods, pubblicato dall'etichetta discografica Raccoon Records (ed anche dalla \"Warner Bros. Records\") nell'ottobre 1970.\nL'album raggiunse la posizione numero 80 della Chart The Billboard 200.\nFormazione.\nMusicista aggiunto\nNote aggiuntive:"}
{"id": "5844657", "revid": "830939", "url": "https://it.wikipedia.org/wiki?curid=5844657", "title": "Giovambattista Andreini", "text": ""}
{"id": "5844658", "revid": "830939", "url": "https://it.wikipedia.org/wiki?curid=5844658", "title": "Giambattista Andreini", "text": ""}
{"id": "5844665", "revid": "31886", "url": "https://it.wikipedia.org/wiki?curid=5844665", "title": "Lloyd's Register", "text": "Il Lloyd's Register Group Limited \u00e8 un'organizzazione di classificazione marittima, nonch\u00e9 di servizi tecnici ed economici di propriet\u00e0 della \"Lloyd's Register Foundation\", un ente caritativo britannico dedito alla ricerca e all'educazione delle scienze e dell'ingegneria. L'organizzazione risale al 1760. I suoi fini sono di promuovere la sicurezza della vita e della propriet\u00e0, nonch\u00e9 l'ambiente, assistendo i clienti nella certificazione della qualit\u00e0 nella costruzione e conduzione di infrastrutture critiche. Il \"Lloyd's Register\" \u00e8 indipendente dai Lloyd's di Londra.\nStoria.\nL'istituzione prende il nome dalla \"coffee house\" londinese Lloyd's Coffee House, in Lombard Street, dove nel Settecento si riunivano commercianti, armatori, assicuratori. Nel caff\u00e8 questi operatori si scambiavano informazioni attraverso un foglio pubblicato dal proprietario, Edward Lloyd, che conteneva tutte le notizie che aveva sentito. Nel 1760 fu costituita dai clienti del caff\u00e8 la \"Register Society\", la quale redigeva il \"Register of Shipping\", il primo registro navale conosciuto. Fra il 1800 e il 1833, a causa di divergenze fra armatori e assicuratori, furono pubblicate due distinti registri, uno per categoria, il \"Red Book\" e il \"Green Book\". Questo port\u00f2 ambedue i partiti sull'orlo del fallimento, e nel 1834 fu trovato un accordo, quando le due categorie si unirono per formare il \"Lloyd's Register of British and Foreign Shipping\", con un comitato centrale e fini benefici. Nel 1914 l'organizzazione cambi\u00f2 nome in \"Lloyd's Register of Shipping\".\nIl registro delle navi.\nL'associazione pubblic\u00f2 il primo \"Register of Ships\" nel 1764 per fornire agli armatori e agli assicuratori dei dati sulle condizioni delle navi che essi assicuravano e noleggiavano: gli scafi furono valutati con una scala alfabetica (in cui A indicava il massimo), mentre le attrezzature (alberatura, velatura, sartiame ed altro equipaggiamento) erano valutati con una scala numerica (in cui 1 indicava il massimo). Perci\u00f2 la classificazione \"A1\" era il massimo.\nIl registro, contenente informazioni su tutti i natanti mercantili a motore di almeno 100 tonnellate di stazza, \u00e8 pubblicato annualmente. I natanti rimangono registrati finch\u00e9 non sono affondati, arenati, permanentemente attraccati o smantellati.\nIl \"Lloyd's Register\" oggi.\nDurante il XX secolo l'organizzazione si \u00e8 diversificata ed \u00e8 entrata in altre attivit\u00e0, compresa quella petrolifera, manifatturiera, nucleare e ferroviaria. Attraverso la controllata \"Lloyd's Register Quality Assurance Ltd\" (LRQA) \u00e8 uno dei maggiori fornitori di servizi indipendenti di valutazione, compresa la certificazione di qualit\u00e0 ISO9001, ISO14001 e ISO 45001.\nNel 2012 l'organizzazione si \u00e8 trasformata da istituzione previdenziale a societ\u00e0 per azioni, con il nome di \"Lloyd's Register Group Limited\", avente per unico azionista la \"Lloyd's Register Foundation\", la quale utilizzer\u00e0 i dividendi per i suoi scopi benefici.\nLa sede del \"Lloyd's Register\" \u00e8 nella City di Londra, al 71 di Fenchurch Street. L'organizzazione ha altri uffici nel mondo, fra cui quelli di Hong Kong (Asia Office) e Houston (Americas Office).\n\u00c8 membro della International Association of Classification Societies."}
{"id": "5844667", "revid": "899609", "url": "https://it.wikipedia.org/wiki?curid=5844667", "title": "Goth (lingua urdu)", "text": "Goth (urdu: \u06af\u0648\u0679\u06be ) \u00e8 un prefisso o suffisso della lingua urdu, che significa \"citt\u00e0\" o \"insediamento\". Questa particella si ritrova in alcuni nomi di insediamenti umani nel Sindh, in Pakistan. \"Goth Lashkari\", \"Somar Goth\", \"Rehman Goth\" e \"Rais Goth\" sono anche dei quartieri della citt\u00e0 di Karachi, nel sud del Paese, abitati in prevalenza da Sindhi."}
{"id": "5844670", "revid": "214753", "url": "https://it.wikipedia.org/wiki?curid=5844670", "title": "Sophia Griebel", "text": "Biografia.\nPratica lo skeleton dal 2005 e inizi\u00f2 a gareggiare per la nazionale tedesca nel 2008. Debutt\u00f2 in Coppa Europa nel gennaio del 2008, aggiudicandosi la competizione nella stagione 2009/10; vinse invece la classifica finale della Coppa Intercontinentale nel 2010/11 e in quella stessa stagione giunse terza in Coppa Nordamericana. Si mise in luce nelle categorie giovanili ai mondiali juniores vincendo la medaglia d'argento a Igls 2013 dietro alla russa Elena Nikitina.\nEsord\u00ec in Coppa del Mondo nella seconda met\u00e0 della stagione 2012/13, il 4 gennaio 2013 ad Altenberg, dove si piazz\u00f2 in nona posizione. Il suo miglior risultato in una tappa di Coppa del Mondo \u00e8 la quarta piazza raggiunta in quattro occasioni mentre in classifica generale detiene quale miglior piazzamento il quarto posto ottenuto nel 2018/19.\nHa partecipato ai Giochi olimpici invernali di classificandosi al decimo posto nella gara individuale. \nHa preso parte altres\u00ec a cinque edizioni dei campionati mondiali conquistando in totale due medaglie, di cui una d'oro. Nel dettaglio i suoi risultati nelle prove iridate sono stati, nel singolo: dodicesima a Winterberg 2015, settima a Igls 2016, medaglia di bronzo a Whistler 2019, sesta ad Altenberg 2020 e quarta ad Altenberg 2021; nella gara a squadre: dodicesima a Igls 2016 e medaglia d'oro a Whistler 2019.\nNelle rassegne continentali ha invece vinto la medaglia di bronzo nel singolo a Sch\u00f6nau am K\u00f6nigssee 2014."}
{"id": "5844672", "revid": "1315817", "url": "https://it.wikipedia.org/wiki?curid=5844672", "title": "Marco Galli (1645-1700)", "text": ""}
{"id": "5844695", "revid": "124009917", "url": "https://it.wikipedia.org/wiki?curid=5844695", "title": "Ducati ST4s", "text": "La Ducati ST4s \u00e8 una moto da turismo sportivo prodotta dalla Ducati fra il 2002 e il 2005.\nProgetto e sviluppo.\nLa Ducati ST4S era progettata sulla base della precedente Ducati ST4. Rispetto alla progenitrice, la ST4s montava sospensioni migliorate e un motore pi\u00f9 grande: il Desmoquattro (distribuzione desmodromica a quattro valvole) bicilindrico a L, raffreddato a liquido derivato dalla Ducati 996 (la ST4 montava un motore derivato dalla Ducati 916). \nPer adattare il motore al telaio fu necessario impiegare una testata pi\u00f9 compatta, analoga a quella usata per la 748 Superbike e la Monster S4. Nonostante questo accorgimento, la ST4s dispone di un po' pi\u00f9 di potenza e coppia rispetto alla 996 Superbike.grazie al design dello scarico, pi\u00f9 lineare rispetto a quello della Superbike che passa sotto la sella.\nUn'ulteriore innovazione \u00e8 costituita dall'uso di un ampio telaio a traliccio incorniciato da un'ampia carena protettiva da turismo sportivo e dai bauli di serie in linea con la carena (opzionali su altri modelli della serie ST). La ST era equipaggiata con un cavalletto centrale, una presa di alimentazione accessoria e, come la ST3s, con il sistema ABS.\nAggiornamenti.\nNel 2004, furono leggermente ridisegnati il cupolino e il cruscotto, fu reso possibile regolare la sella, furono integrati un computer di bordo, il tachimetro digitale, un faro orientabile dal cruscotto e fu adeguato lo scarico in modo da rispettare la normativa anti inquinamento Euro 2. Alcuni perfezionamenti del cablaggio e il nuovo design del cupolino permisero di ridurre il peso della moto di 11\u00a0kg.\nNel 2005, analogamente ad altri modelli Ducati, fu adottata la frizione a bagno d'olio anzich\u00e9 a secco, che permise di azionare la frizione con meno sforzo."}
{"id": "5844697", "revid": "124123", "url": "https://it.wikipedia.org/wiki?curid=5844697", "title": "Riccardo Sartori", "text": "Attualmente gioca per l'Hockey Club Lugano, militante in National League A.\n\u00c8 il fratello maggiore di Pietro Sartori, anch'esso giocatore nelle giovanili dell'Hockey Club Lugano."}
{"id": "5844698", "revid": "1573940", "url": "https://it.wikipedia.org/wiki?curid=5844698", "title": "Zelotes siyabonga", "text": "Zelotes siyabonga \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine siyabonga che in \"ndebele del nord\" significa grazie, grazie di tutto, di cui non ne \u00e8 specificata la motivazione.\nCaratteristiche.\nQuesta specie appartiene al \"broomi group\", le cui peculiarit\u00e0 sono: i maschi hanno l'apofisi terminale arrotondata e larga, l'apofisi mediana situata nella parte centrale del pedipalpo e l'embolus molto allungato. Nelle femmine la piastra dell'epigino \u00e8 molto lunga e con i margini laterali arrotondati.\nL'olotipo femminile rinvenuto ha lunghezza totale \u00e8 di 10,00mm; la lunghezza del cefalotorace \u00e8 di 4,17mm; e la larghezza \u00e8 di 2,75mm.\nDistribuzione.\nLa specie \u00e8 stata reperita nello Zimbabwe occidentale: l'olotipo femminile \u00e8 stato rinvenuto nei pressi del Riverside Ranch Camp, nello Hwange National Park, sito nella valle del fiume Zambesi.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5844699", "revid": "2104733", "url": "https://it.wikipedia.org/wiki?curid=5844699", "title": "Vroom Vroom", "text": "Vroom Vroom \u00e8 un EP della cantante britannica Charli XCX, pubblicato il 26 febbraio 2016."}
{"id": "5844702", "revid": "533647", "url": "https://it.wikipedia.org/wiki?curid=5844702", "title": "Sant'Aredio di Limoges", "text": ""}
{"id": "5844707", "revid": "1305772", "url": "https://it.wikipedia.org/wiki?curid=5844707", "title": "Battaglia di Rapallo", "text": ""}
{"id": "5844709", "revid": "1305772", "url": "https://it.wikipedia.org/wiki?curid=5844709", "title": "For All Kings", "text": "For All Kings \u00e8 l'undicesimo album in studio del gruppo thrash metal statunitense Anthrax, pubblicato il 26 febbraio 2016.\nL'album ha venduto 34.000 copie durante la prima settimana di pubblicazione, debuttando al nono posto della Billboard 200, il miglior risultato in classifica ottenuto dal gruppo negli Stati Uniti dai tempi di \"Sound of White Noise\" che raggiunse il settimo posto nel 1993."}
{"id": "5844715", "revid": "121964303", "url": "https://it.wikipedia.org/wiki?curid=5844715", "title": "Ride the Wind", "text": "Ride the Wind \u00e8 il quinto album discografico (e secondo live della discografia della band) dei The Youngbloods, pubblicato dall'etichetta discografica Raccoon Records (e dalla \"Warner Bros. Records\") nel luglio del 1971.\nL'album si colloc\u00f2 al numero 157 della classifica The Billboard 200.\nFormazione.\nNote aggiuntive"}
{"id": "5844716", "revid": "15756", "url": "https://it.wikipedia.org/wiki?curid=5844716", "title": "Umberto Calvello", "text": "Fu un asso dell'aviazione della Regia Marina durante la Prima guerra mondiale; \u00e8 accreditato dalla lista emessa dalla Regia Marina al termine del conflitto per cinque vittorie anche se il suo libretto di volo riporta la registrazione di solo tre vittorie.\nBiografia.\nUmberto Calvello, figlio di generale e nipote di un ammiraglio del Regno delle Due Sicilie, nacque a Pistoia il 28 maggio 1897.\nNel luglio del 1916 si arruol\u00f2 volontario nella Regia Marina ricevendo la qualifica di aspirante guardiamarina e fu presto assegnato alla Stazione Idrovolanti di Venezia come osservatore alla 251\u00aa Squadriglia dotata di idro FBA ma in corso di riequipaggiamento con i Macchi L.3.\nIl 30 giugno 1917, partecip\u00f2 all'attacco portato su Trieste da sei idrovolanti e per questa azione fu insignito di Medaglia di Bronzo al Valor Militare.\nPromosso guardiamarina, Umberto Calvello frequent\u00f2 il corso di pilotaggio nell'estate del 1917 conseguendo il brevetto il 26 del mese successivo.\nNel novembre del 1917, durante la ritirata di Caporetto, effettu\u00f2 tredici missioni di guerra.\nIn quel periodo la Regia Marina stava riorganizzando le sue squadriglie da caccia iniziavano ad essere equipaggiate con i nuovi idrovolanti da caccia monoposto Macchi M.5.\nDopo il passaggio sul nuovo idrovolante, Calvello venne trasferito alla 260\u00aa Squadriglia sempre dislocata a Venezia.\nNei mesi seguenti, Colvello affin\u00f2 le sue qualit\u00e0 di pilota compiendo numerose missioni che lo videro impegnato in voli di ricognizione, attacchi a drachen, intercettazioni, attacchi al naviglio nemico.\nFu proprio in quei mesi che adott\u00f2 come insegna personale sul suo Macchi M.5 numero 2, il personaggio di \u201cFortunello\u201d, un personaggio dei fumetti molto popolare all'epoca.\nIl 22 aprile assieme a due altri colleghi della 260\u00aa squadriglia partecip\u00f2 alla scorta dei bombardieri inviati ad attaccare la corazzata austriaca , impegnata in un ciclo di esercitazioni al tiro nelle acque antistanti Fasana.\nDurante la missione di scorta, gli idrocaccia italiani (Calvello con il Macchi numero 2 matricola 7103, il 2\u00ba capo Andrea Rivieri sul Macchi numero 3 matricola 7237 ed il marinaio Giuseppe Pagliacci) intercettarono un idrovolante austriaco R1 (TL Lohner) (equipaggio: maschinenmaat Stefan Bauer e seefahnrich Alfred Edler) in missione antisommergibile abbattendolo dopo un lungo combattimento. L'equipaggio austro-ungarico fu recuperato illeso e fu fatto prigioniero da una torpediniera italiana.\nIl Macchi M.5 rappresentava un formidabile avversario per gli aviatori navali austriaci di Trieste. Una conferma delle qualit\u00e0 del nuovo idrovolante ebbe modo di manifestarsi il 4 maggio quando gli idrocaccia italiani rivendicarono una grande vittoria contro i loro avversari, guidati dall'asso dell'aviazione di marina austro-ungarica Gottfried von Banfield.\nLa pattuglia italiana, composta da Calvello (che pilotava il Macchi M.5 numero 2 matricola 7103), dal 2\u00ba nocchiero Andrea Rivieri, dal 2\u00ba capo Guido Iannello e dal mar\u00f2 Giuseppe Pagliacci, alla guida del tenente di vascello Federico Martinengo, di scorta al Macchi M.5 numero 8 in missione di ricognizione fotografica sulla base navale di Trieste, fu intercettata da numerosi idrocaccia austriaci del tipo Hansa Brandeburg W.18.\nI piloti italiani rivendicarono l'abbattimento di tre idrocaccia due dei quali l'A.91 e l'A.78 furono costretti ad ammarare e catturati insieme ai loro equipaggi.\nL'A.82 pilotato da Banfield fu costretto ad ammarare sotto costa.\nStranamente, Il libretto di volo di Calvello riporta per\u00f2 solo due vittorie: \u201cAgo 91\u201d e \u201cAgo V1\u201d.\nTra giugno e agosto, Calvello fu impegnato in azioni di caccia e scorta a bombardieri e ricognitori.\nA questi si aggiunsero anche alcuni voli per rifornire di piccioni viaggiatori alcuni informatori attivi dietro le linee austro-ungariche.\nIl 19 settembre, Calvello scort\u00f2 i bombardieri SIA 9 della 1\u00aa Squadriglia Navale Siluranti Aeree di Gabriele d'Annunzio nella missione di bombardamento su Pola.\nDurante la battaglia di Vittorio Veneto anche gli aerei della Marina furono impegnati in operazioni di attacco al suolo a supporto delle truppe italiane in avanzata.\nIl 31 ottobre durante una di queste azioni nei pressi di Caorle, il velivolo di Calvello fu colpito al motore dal tiro contraereo ma riusc\u00ec a planare nelle paludi di Alberoni.\nMentre i compagni tengono a distanza gli austriaci, Ravazzoni ammara vicino al compagno che nel frattempo ha sfondato lo scafo del Macchi per affondarlo. Dopo aver alleggerito il velivolo, Calvello si mette ai comandi mentre Ravazzoni si posiziona sotto il motore. \nDopo una lunga, interminabile corsa l'idrovolante riesce faticosamente a decollare, vanamente inseguito dalle fucilate austriache, portando in salvo i due piloti.\nL'ultima missione di Calvello fu compiuta su Trieste, oramai pronta all'arrivo degli italiani. Fu proprio un pilota della 260\u00aa, Pagliacci, ad ammarare per primo nel porto di Trieste.\nil 1\u00ba dicembre 1918, Calvello fu assegnato alla Stazione Idrovolanti di Trieste dove rimase fino al 1\u00ba luglio 1919 quando rientr\u00f2 a Venezia.\nIl pomeriggio del 10 agosto 1919, mentre effettuava il collaudo di un SIAI S.9 con cui avrebbe dovuto partecipare all'Eerste Luchtverkeer Tentoonstelling Amsterdam (ELTA), manifestazione aerea sul cielo di Amsterdam, durante una virata con forte inclinazione, il motore del SIAI S.9 si arrest\u00f2.\nNonostante i tentativi di Calvello di riprenderne il controllo, il pesante idrovolante si schiant\u00f2 nella laguna, uccidendolo."}
{"id": "5844717", "revid": "1442080", "url": "https://it.wikipedia.org/wiki?curid=5844717", "title": "Machi Goth", "text": "Machi Goth \u00e8 un villaggio del Sindh, in Pakistan."}
{"id": "5844720", "revid": "533647", "url": "https://it.wikipedia.org/wiki?curid=5844720", "title": "San Genesio di Roma", "text": ""}
{"id": "5844723", "revid": "232551", "url": "https://it.wikipedia.org/wiki?curid=5844723", "title": "Stazione di Priolo", "text": "Stazione di Priolo pu\u00f2 riferirsi alle seguenti ferroviarie."}
{"id": "5844724", "revid": "1782831", "url": "https://it.wikipedia.org/wiki?curid=5844724", "title": "La freschezza del Marcio", "text": "La freschezza del Marcio \u00e8 il settimo album in studio del rapper italiano Mondo Marcio, pubblicato l'11 marzo 2016 dalla Universal Music Group.\nDescrizione.\nA differenza del concept album \"Nella bocca della tigre\", uscito due anni prima, \"La freschezza del Marcio\" presenta alcuni brani registrati in collaborazione con vari artisti hip hop italiani, come Bassi Maestro, Fabri Fibra, Ghemon e J-Ax.\nL'uscita dell'album \u00e8 stata anticipata da tre singoli: \"Un altro giorno\", l'omonimo \"La freschezza del Marcio\" e \"Me &amp; My Bitch\", pubblicati per il download digitale tra il 19 febbraio e il 4 marzo 2016."}
{"id": "5844726", "revid": "729019", "url": "https://it.wikipedia.org/wiki?curid=5844726", "title": "Farman F.40", "text": "Il Maurice Farman F.40 fu un aereo militare monomotore biposto e biplano sviluppato dall'azienda aeronautica francese Soci\u00e9t\u00e9 des avions Henri &amp; Maurice Farman negli anni dieci del XX secolo e prodotto, oltre che dalla stessa, su licenza nel decennio successivo.\nEvoluzione di due precedenti modelli, l'MF.11 progettato da Maurice Farman e l'HF.22 disegnato dal fratello Henry, ne riproponeva l'impostazione generale, con gondola centrale che integrava i due abitacoli e il gruppo motoelica in configurazione spingente abbinata ad una velatura sesquiplana, venendo utilizzato nei ruoli di aereo da ricognizione e da osservazione durante e dopo il termine della prima guerra mondiale, adottato, oltre che dalla A\u00e9ronautique Militaire, l'allora componente aerea dell'Arm\u00e9e de terre (l'esercito francese), anche da numerose aviazioni militari coinvolte nel conflitto e, al suo termine, nelle emergenti aviazioni militari sudamericane.\nIl Corpo Aeronautico italiano ne adotta la carlinga di forma ovoidale per il Farman Colombo, o MFC, che era una versione del Farman 1914 dotata di motore Colombo 100 hp."}
{"id": "5844727", "revid": "1543377", "url": "https://it.wikipedia.org/wiki?curid=5844727", "title": "Dissonants", "text": "Dissonants \u00e8 il terzo album in studio del gruppo musicale australiano Hands Like Houses, pubblicato il 26 febbraio 2016.\nCome il precedente album del gruppo, \"Dissonants\" ha ottenuto il plauso della critica australiana e statunitense. Si tratta inoltre del primo disco degli Hands Like Houses senza il tastierista Jamal Sabet, uscito dalla formazione nel 2014.\nNonostante non vi figuri nessun featuring vocale, l'album \u00e8 ricco di collaborazioni con altri artisti per quanto riguarda la composizione dei brani, quali Caleb Shomo (frontman dei Beartooth), Blake Harnage (chitarrista dei Versa e parte del team di produzione del disco) e Lyndsey Gunnulfsen (cantante dei PVRIS).\nTracce.\nTesti e musiche degli Hands Like Houses, eccetto dove indicato."}
{"id": "5844732", "revid": "663330", "url": "https://it.wikipedia.org/wiki?curid=5844732", "title": "Olivia Steele-Falconer", "text": ""}
{"id": "5844738", "revid": "110157", "url": "https://it.wikipedia.org/wiki?curid=5844738", "title": "99\u00a2", "text": "99\u00a2 (\"99 Cents\") \u00e8 il terzo album in studio della cantante statunitense Santigold, pubblicato nel 2016."}
{"id": "5844743", "revid": "648655", "url": "https://it.wikipedia.org/wiki?curid=5844743", "title": "Pinus thunbergii", "text": "Il pino nero giapponese (Pinus thunbergii ) \u00e8 un albero appartenente alla famiglia delle Pinaceae.\nDescrizione.\nPortamento.\nIl portamento \u00e8 arboreo; la forma \u00e8 a cono largo e l'albero pu\u00f2 raggiungere i 30 metri di altezza.\nCorteccia.\nLa corteccia \u00e8 di colore grigio e tende a spaccarsi in lamine dalla forma irregolare.\nFoglie.\nLe foglie, lunghe fino a 10 cm, sono aghiformi e rigide. Sono piuttosto fitte, portate da rami lisci di colore giallo-marrone e raggruppate in paia.\nStrobili.\nGli strobili immaturi sono di colore verde o porpora, e diventano poi marroni una volta giunti a maturit\u00e0. Possono essere lunghi fino a 7 cm e hanno una forma a uovo. \nSporofilli.\nGli sporofilli compaiono sui rami giovani all'inizio dell'estate e sono portati in grappoli separati; quelli femminili sono color rosso porpora mentre quelli maschili sono giallognoli.\nDistribuzione e habitat.\nIl \"Pinus thunbergii\" \u00e8 originario degli habitat costieri della Cina settentrionale, della Corea e del Giappone. "}
{"id": "5844758", "revid": "480457", "url": "https://it.wikipedia.org/wiki?curid=5844758", "title": "Maxim Lapierre", "text": ""}
{"id": "5844760", "revid": "880084", "url": "https://it.wikipedia.org/wiki?curid=5844760", "title": "Flotta del Beiyang", "text": ""}
{"id": "5844765", "revid": "1566286", "url": "https://it.wikipedia.org/wiki?curid=5844765", "title": "Pauly Shore", "text": "Biografia.\nPauly Shore \u00e8 cresciuto a Beverly Hills e si \u00e8 diplomato alla \"Beverly Hills High School\" nel 1986.\n\u00c8 alto 1,71 m ed \u00e8 vegetariano.\nDoppiatori italiani.\nNelle versioni in italiano dei suoi lavori, Pauly Shore \u00e8 stato doppiato da:\nDa doppiatore \u00e8 sostituito da:"}
{"id": "5844766", "revid": "1573940", "url": "https://it.wikipedia.org/wiki?curid=5844766", "title": "Manucodia ater", "text": "La manucodia nera (Manucodia ater ()) \u00e8 un uccello passeriforme della famiglia dei paradiseidi.\nDescrizione.\nDimensioni.\nMisura fra i 33 e i di lunghezza, per un peso compreso fra i 155 e i : a parit\u00e0 d'et\u00e0, i maschi sono pi\u00f9 grossi e robusti rispetto alle femmine.\nAspetto.\nL'aspetto generale ricorda molto quello di un corvo, con forte becco allungato, corpo robusto, zampe forti e coda squadrata.\nIl piumaggio \u00e8 nero su tutto il corpo, con sfumature metalliche blu, verdi e violacee, particolarmente evidenti su ali, collo e area dorsale, mentre la zona ventrale appare pi\u00f9 opaca in virt\u00f9 delle punte pi\u00f9 chiare delle singole penne. Becco e zampe sono neri, mentre gli occhi sono rossi.\nBiologia.\nSi tratta di uccelli dalle abitudini diurne, che tendono a muoversi da soli o in coppie, mentre \u00e8 pi\u00f9 raro avvistarne piccoli gruppi: essi passano la maggior parte del proprio tempo alla ricerca di cibo fra i rami degli alberi, pronti a nascondersi nel folto della vegetazione se disturbati. Non sono eccessivamente timidi, tuttavia risulta pi\u00f9 semplice udirne i richiami o il volo (caratterizzato da un suono frusciante dovuto alla forma delle penne) piuttosto che osservarli direttamente.\nAlimentazione.\nLe manucodie nere sono uccelli essenzialmente frugivori: la loro dieta si compone perlopi\u00f9 di fichi, ma mangiano senza problemi ogni tipo di frutta: possono mangiare anche nettare e cibo di origine animale, perlopi\u00f9 invertebrati di piccole dimensioni.\nRiproduzione.\nLa stagione riproduttiva comprende il periodo fra agosto e marzo, corrispondente alla stagione delle piogge.\nIl maschio corteggia la femmina tenendo ali e coda aperte in bella vista e arruffando le penne, per poi montarla qualora essa si mostri disponibile all'accoppiamento. A differenza di molti uccelli del paradiso, la manucodia nera \u00e8 rigidamente monogama, coi due sessi che collaborano nella costruzione del nido (una coppa di foglie e sterpi posta alla biforcazione di un ramo, fra i 6 e gli 8 metri d'altezza), alla cova delle due uova grigiastre marmorizzate di marroncino (che dura circa due settimane) e all'allevamento della prole, che si protrae per circa un mese prima dell'involo e dell'indipendenza.\nDistribuzione e habitat.\nLa manucodia nera \u00e8 diffusa in tutta la Nuova Guinea, ad eccezione delle aree montuose centrali dell'isola: la si trova anche in alcune isole circostanti, come le isole Aru, quelle della baia di Cenderawasih, Waigeo, Gebe, Misool e Tagula.\nL\"'habitat\" di questi uccelli \u00e8 rappresentato dalle aree pianeggianti ricche di vegetazione, come la foresta pluviale e le zone paludose e monsoniche, fino a di quota.\nTassonomia.\nLa manucodia nera rappresenta il primo uccello del paradiso ad essere stato osservato ancora in vita da un europeo: si trattava di Lesson, che classific\u00f2 questi uccelli col nome scientifico di \"Phonygama ater\". In seguito, assieme alle altre specie di manucodia propriamente detta, la manucodia nera \u00e8 stata spostata nel genere \"Manucodia\", col nome di \"Manucodia ater\": a pi\u00f9 riprese \u00e8 stato proposto di cambiare il nome scientifico in \"Manucodia atra\", senza esito.\nAlcuni autori ne riconoscono tre sottospecie, ossia \"Manucodia ater ater\" dell'Irian Jaya, \"M. a. alter\" di Tagula e \"M. a. subalter\" delle isole circostanti la Nuova Guinea e di Papua sud-orientale, ma la specie \u00e8 ritenuta monotipica anche in virt\u00f9 del bizzarro \"pattern\" diffusivo delle presunte sottospecie, classificabili pi\u00f9 verosimilmente come variet\u00e0 locali.\nIl nome scientifico della specie, dal quale proviene anche il nome comune, deriva dal latino \"\u0101t\u0115r\", \"nero\"."}
{"id": "5844771", "revid": "767487", "url": "https://it.wikipedia.org/wiki?curid=5844771", "title": "10 Neurotics", "text": "10 Neurotics \u00e8 il decimo album in studio del gruppo darkwave/dark cabaret statunitense Black Tape for a Blue Girl, pubblicato nel 2009."}
{"id": "5844772", "revid": "214753", "url": "https://it.wikipedia.org/wiki?curid=5844772", "title": "Kimberley Bos", "text": "Biografia.\nGli inizi nel bob.\nInizia la sua attivit\u00e0 sportiva nel 2011 dedicandosi al bob nel ruolo di pilota e nell'inverno del 2012 debutt\u00f2 in Coppa Europa. Si mise in luce nelle categorie giovanili cogliendo la medaglia di bronzo nel bob a due ai I Giochi olimpici giovanili invernali disputatisi nel 2012 a Innsbruck in coppia con Mandy Groot.\nIl passaggio allo skeleton.\nPass\u00f2 allo skeleton nel 2013 competendo per diverse stagioni in Coppa Europa, in Coppa Intercontinentale e nella Coppa Nordamericana, circuiti minori nei quali ha ottenuto un totale di dieci vittorie di tappa. Si mise inoltre in luce ai mondiali juniores vincendo la medaglia d'argento a Winterberg 2016.\nEsord\u00ec in Coppa del Mondo nel 2016/17, il 2 dicembre 2016 a Whistler dove si piazz\u00f2 al ventesimo posto; centr\u00f2 il suo primo podio il 17 marzo 2017 a Pyeongchang, piazzandosi terza nella gara conclusiva di quella stessa stagione, e fu il primo in assoluto in Coppa del Mondo nella storia dello skeleton olandese; conquist\u00f2 invece la sua prima vittoria il 10 dicembre 2021 a Winterberg, nella quarta tappa dell'annata 2021/22. Ha trionfato in classifica generale nella stagione 2021/22, .\nPrese parte ai Giochi olimpici invernali di , classificandosi ottava nel singolo.\nHa partecipato inoltre a cinque edizioni dei campionati mondiali. Nel dettaglio i suoi risultati nelle prove iridate sono stati, nel singolo: ottava a Igls 2016, quattordicesima a Sch\u00f6nau am K\u00f6nigssee 2017, tredicesima a Whistler 2019, quindicesima ad Altenberg 2020 e undicesima ad Altenberg 2021.\nAgli europei ha vinto la medaglia d'oro nella rassegna di Sankt Moritz 2022."}
{"id": "5844774", "revid": "767487", "url": "https://it.wikipedia.org/wiki?curid=5844774", "title": "Chikar", "text": "Chikar \u00e8 una piccola citt\u00e0 situato nell'Azad Kashmir, nell'estremo nord del Pakistan."}
{"id": "5844777", "revid": "110157", "url": "https://it.wikipedia.org/wiki?curid=5844777", "title": "Hanna (Alberta)", "text": "Hanna \u00e8 un villaggio situato nell'Alberta centro-est, in Canada.\nSociet\u00e0.\nEvoluzione demografica.\nSecondo il censimento del 2011, la citt\u00e0 di Hanna aveva una popolazione di 2,673 abitanti che vivevano in 1,208 delle 1,317 abitazioni in totale, un cambiamento del -6,1% rispetto al 2006 quando la popolazione era di 2,847 abitanti. Con una superficie di 8,56 km\u00b2 (3.31 sq mi), aveva una densit\u00e0 abitativa di 312,3/km\u00b2 (808,8/sq mi) nel 2011.\nNel 2006, la citt\u00e0 di Hanna aveva una popolazione di 2,847 abitanti che vivevano in 1,295 abitazioni, un aumento del 4,7% rispetto al 2001. La citt\u00e0 aveva una superficie di 8,39 km\u00b2 (3,24 sq mi) e una densit\u00e0 di popolazione di 339,1/km\u00b2 (878/sq mi)."}
{"id": "5844778", "revid": "767487", "url": "https://it.wikipedia.org/wiki?curid=5844778", "title": "Halo Star", "text": "Halo Star \u00e8 il nono album in studio del gruppo darkwave statunitense Black Tape for a Blue Girl, pubblicato nel 2004."}
{"id": "5844796", "revid": "110157", "url": "https://it.wikipedia.org/wiki?curid=5844796", "title": "Costruire il nemico e altri scritti occasionali", "text": "Costruire il nemico e altri scritti occasionali \u00e8 una raccolta di saggi di Umberto Eco pubblicata nel 2011. I testi, composti per occasioni diverse (conferenze, incontri, articoli di giornale, relazioni a convegni) sono stati scritti tra il 2001 e il 2010.\nContenuto.\nIl libro contiene una breve introduzione dell'autore, seguita da 15 saggi:"}
{"id": "5844798", "revid": "767487", "url": "https://it.wikipedia.org/wiki?curid=5844798", "title": "This Lush Garden Within", "text": "This Lush Garden Within \u00e8 il quinto album in studio del gruppo darkwave statunitense Black Tape for a Blue Girl, pubblicato nel 1993."}
{"id": "5844802", "revid": "1442080", "url": "https://it.wikipedia.org/wiki?curid=5844802", "title": "Chowk Pindori", "text": "Chowk Pindori \u00e8 un villaggio situato a circa 30 km da Rawalpindi, nel Punjab, nella parte settentrionale del Pakistan, vicino ai villaggi di Shahbagh e Darkali. L'intera zona ha una popolazione di circa 200.000 abitanti, ripartita in diverse classi sociali, anche se la maggioranza \u00e8 umile, o di ceto medio-basso. In quest'area viene parlato il Pothohari, dialetto del Punjabi. La risorsa principale degli abitanti della zona di \"Chowk Pindori\" \u00e8 l'agricoltura, praticata con mezzi ancora arretrati."}
{"id": "5844806", "revid": "767487", "url": "https://it.wikipedia.org/wiki?curid=5844806", "title": "Ashes in the Brittle Air", "text": "Ashes in the Brittle Air \u00e8 il terzo album in studio del gruppo darkwave statunitense Black Tape for a Blue Girl, pubblicato nel 1989."}
{"id": "5844827", "revid": "729019", "url": "https://it.wikipedia.org/wiki?curid=5844827", "title": "Mesmerized by the Sirens", "text": "Mesmerized by the Sirens \u00e8 il secondo album in studio del gruppo darkwave statunitense Black Tape for a Blue Girl, pubblicato nel 1987.\nTracce.\nTutte le tracce sono di Sam Rosenthal, eccetto dove indicato."}
{"id": "5844835", "revid": "697352", "url": "https://it.wikipedia.org/wiki?curid=5844835", "title": "Leduc", "text": ""}
{"id": "5844838", "revid": "767487", "url": "https://it.wikipedia.org/wiki?curid=5844838", "title": "The Rope", "text": "The Rope \u00e8 il primo album in studio del gruppo darkwave statunitense Black Tape for a Blue Girl, pubblicato nel 1986.\nTracce.\nTutte le tracce sono di Sam Rosenthal, eccetto dove indicato."}
{"id": "5844847", "revid": "1573940", "url": "https://it.wikipedia.org/wiki?curid=5844847", "title": "Zelotes somaliensis", "text": "Zelotes somaliensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla Somalia, sul cui territorio sono stati rinvenuti gli esemplari, e dal suffisso latino \"-ensis\" che ne indica l'appartenenza.\nCaratteristiche.\nQuesta specie appartiene al \"laetus group\", la cui peculiarit\u00e0 \u00e8 che i maschi hanno il bulbo del pedipalpo di forma allungata e l'apofisi mediana retrolaterale genera un \"embolus\" che \u00e8 ricurvo frontalmente.\nL'olotipo femminile rinvenuto ha lunghezza totale \u00e8 di 3,75mm; la lunghezza del cefalotorace \u00e8 di 1,67mm; e la larghezza \u00e8 di 1,25mm.\nDistribuzione.\nLa specie \u00e8 stata reperita in Somalia meridionale: l'olotipo femminile \u00e8 stato rinvenuto nella localit\u00e0 di Sar Uanle, nella regione del Basso Scebeli.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5844848", "revid": "490715", "url": "https://it.wikipedia.org/wiki?curid=5844848", "title": "Mont'\u0113 Melk'onean", "text": ""}
{"id": "5844853", "revid": "767487", "url": "https://it.wikipedia.org/wiki?curid=5844853", "title": "J\u00farame", "text": "Jurame \u00e8 una canzone composta dalla messicana Mar\u00eda Grever con Jorge Omar Mlikota nel 1926.\nProduzione.\nAssai conosciuta in tutto il mondo nella versione in lingua spagnola, eseguita tra l'altro dalle migliori voci del XX secolo (Jos\u00e9 Mojica, Enrico Caruso, Pl\u00e1cido Domingo, Juan Diego Fl\u00f3rez, Nicolas Urcelay, Libertad Lamarque, Alfredo Kraus, Rolando Villaz\u00f3n e altri), in Italia diviene famosa nel 1978 per la versione tradotta intitolata \"Pensami\" e cantata da Julio Iglesias.\nGli attuali diritti sul brano sono della Emi Melograf Sa."}
{"id": "5844856", "revid": "1714743", "url": "https://it.wikipedia.org/wiki?curid=5844856", "title": "Chiesa di San Giorgio in Kemonia", "text": "La chiesa di San Giorgio in Kemonia oggi altrimenti nota come chiesa di San Giuseppe Cafasso \u00e8 ubicata nel centro storico di Palermo nel mandamento di Palazzo Reale o Albergaria in Via dei Benedettini.\nProspetto.\nUna breve gradinata attraverso una cancellata conduce all'ingresso del tempio. L'asse dell'attuale edificio \u00e8 ribaltato. Il prospetto del primitivo edificio era rivolto a occidente, oggi si affaccia a oriente su via dei Benedettini ed \u00e8 ripartito in due ordini. Tre coppie di paraste articolano il primo ordine, il portale \u00e8 delimitato da colonne sormontate da timpano ad archi sovrapposti prospetticamente spezzato. L'ingresso \u00e8 sormontato da timpano triangolare.\nAl secondo ordine le coppie di paraste di riducono a due e delimitano un finestrone centrale, volute con riccioli terminali raccordano i due livelli. Chiude la prospettiva una coppia di volute con stele intermedia sormontata da croce.\nSul fianco destro, in posizione arretrata, si erge un vezzoso campanile dalla cui sommit\u00e0, \u00e8 possibile godere di uno dei panorami pi\u00f9 belli della citt\u00e0.\nInterno.\nEsterno in stile barocco, l'interno in stile neoclassico, le decorazioni in stile rococ\u00f2 costituite da stucchi attribuiti a Giovanni Maria Serpotta.\nNella controfacciata due colonne ai lati dell'ingresso reggono il palchetto del coro con l'organo.\nImpianto a croce latina a navata unica, sei cappelle laterali e due negli emicicli del transetto. La volta reca dipinta in trompe-l'\u0153il una falsa cupola. Sul soffitto della navata \u00e8 presente un affresco settecentesco di Giuseppe Tresca raffigurante \"La Santa Vergine dona lo scapolare a San Benedetto\".\nNel 1745 - 1747 con l'ulteriore trasferimento della Congregazione olivetana, della primitiva \"Cappella Ansaloni\" di Antonello Gagini e bottega del 1528, solo custodia e la statua di \"Santa Maria del Riposo\" trovano una nuova collocazione. Per questo tempio \u00e8 realizzata una copia del simulacro mentre l'originale e la custodia sono trasferiti nella Galleria regionale della Sicilia di Palazzo Abatellis.\nPresbiterio.\nSulle pareti laterali dell'abside due ovali con tele di Giuseppe Tresca. Sulla parete del catino absidale \u00e8 riprodotto su raggiera l\"Agnus Dei\" adagiato su nembi e circondato putti osannanti.\nSacrestia.\nIn sacrestia \u00e8 documentato il sepolcro del presidente della regia corte di giustizia Carlo Onofrio Buglio opera di Lorenzo Marabitti.\nMonastero benedettino dei Bianchi di Monte Oliveto.\nIl magnifico scalone in marmo rosso \u00e8 progettato dal sacerdote e architetto del Senato Palermitano Nicol\u00f2 Palma nipote del domenicano Andrea Palma.\nIl soffitto dello scalone \u00e8 impreziosito dal bellissimo affresco settecentesco \"Trionfo dell'Ordine\" raffigurante i Benedettini bianchi tra schiere d'angeli che ascendono al Cielo ove sono accolti da Ges\u00f9 e Maria.\nCarcere delle benedettine.\nL'ex Carcere delle Benedettine \u00e8 ubicato dirimpetto alla chiesa di San Giorgio, chiuso da trent'anni e si presenta oggi in avanzato stato di degrado.\nSul portale d'ingresso una targa marmorea recita \"CASA D'ISTRUZIONE ED EMENDA DIRETTA DALLE SUORE DEL BUON PASTORE\".\nCimitero.\nCome per l'attigua chiesa di San Giovanni degli Eremiti, il recinto scoperto del luogo sacro in epoca normanna era utilizzato come cimitero per i membri di corte del Palazzo reale.\nMoschea.\nSimilmente all'attigua chiesa di San Giovanni degli Eremiti, la costruzione edificata in epoca araba era stata convertita in moschea."}
{"id": "5844858", "revid": "436907", "url": "https://it.wikipedia.org/wiki?curid=5844858", "title": "Odio le favole", "text": "Odio le favole \u00e8 un singolo del cantautore albanese Ermal Meta, pubblicato il 27 novembre 2015 come primo estratto dal primo album in studio \"Umano\".\nDescrizione.\n\"Odio le favole\" \u00e8 stato presentato dal cantante il 27 novembre a Sanremo Giovani 2015, evento al quale gli ha permesso di partecipare tra le nuove proposte del Festival di Sanremo 2016. \nNel corso del Festival di Sanremo 2016 si \u00e8 qualificato per la finale a quattro della sezione \"Nuove Proposte\", giungendo poi al terzo posto dietro a Francesco Gabbani e a Chiara Dello Iacovo.\nVideo musicale.\nIl video del brano \u00e8 stato pubblicato su YouTube l'8 febbraio 2016 ed \u00e8 diretto da Budab\u00f8."}
{"id": "5844859", "revid": "287204", "url": "https://it.wikipedia.org/wiki?curid=5844859", "title": "Dixon Entrance", "text": " \nLo stretto di Dixon, (inglese: \"Dixon Entrance\") \u00e8 uno stretto del Pacifico nord-orientale. Fa parte dell'Inside Passage, un insieme di fiordi, canali e insenature che si trovano sulla costa nord-americana dell'Alaska sud-orientale e della parte settentrionale della Columbia Britannica. Costituisce parte del confine marittimo che determina le acque territoriali dei due stati.\nCaratteristiche.\nLa Dixon Entrance \u00e8 situata tra l'isola Principe di Galles a nord e le isole Regina Carlotta a sud. Ha una forma quadrangolare i cui vertici sono:\nSulla parte nord del quadrilatero si aprono due bracci di mare: lo stretto di Clarence sul lato ovest, e il canale Revillagigedo sul lato est, che costituiscono l'ingresso della parte settentrionale dell'Inside Passage, mentre sulla parte sud, si sviluppa lo stretto di Hecate, che forma l'ingresso dell'Inside Passage meridionale.\nSul lato est del quadrilatero si sviluppano due corsi d'acqua che si addentrano nella terraferma: il canale Pearse che forma il primo tratto del confine fra Canada e Stati Uniti ed il Portland Inlet.\nEtimologia.\nLa Dixon Entrance deve il suo nome allo studioso britannico Joseph Banks che la denomin\u00f2 in questo modo in ricordo il capitano George Dixon che aveva esplorato l'area nel 1787."}
{"id": "5844865", "revid": "22475", "url": "https://it.wikipedia.org/wiki?curid=5844865", "title": "Pok\u00e9mon Sun", "text": ""}
{"id": "5844867", "revid": "22475", "url": "https://it.wikipedia.org/wiki?curid=5844867", "title": "Pok\u00e9mon Moon", "text": ""}
{"id": "5844874", "revid": "30445", "url": "https://it.wikipedia.org/wiki?curid=5844874", "title": "Stretto di Dixon", "text": ""}
{"id": "5844876", "revid": "204322", "url": "https://it.wikipedia.org/wiki?curid=5844876", "title": "McLaren MP4/31", "text": ""}
{"id": "5844877", "revid": "30445", "url": "https://it.wikipedia.org/wiki?curid=5844877", "title": "Portland Canal", "text": ""}
{"id": "5844880", "revid": "1573940", "url": "https://it.wikipedia.org/wiki?curid=5844880", "title": "Manucodia jobiensis", "text": "La manucodia di Jobi (Manucodia jobiensis ) \u00e8 un uccello passeriforme della famiglia dei paradiseidi.\nDescrizione.\nDimensioni.\nMisura fra i 30 e i 34 cm di lunghezza, per un peso compreso fra i 150 e i 205 g: a parit\u00e0 d'et\u00e0, i maschi sono pi\u00f9 grossi e robusti rispetto alle femmine.\nAspetto.\nLa manucodia di Jobi, come anche le altre specie congeneri, somiglia molto a un corvo, con aspetto forte, becco lungo e conico, forti zampe e coda squadrata e allungata. Nel complesso, la specie ricorda molto l'affine manucodia crestariccia, rispetto alla quale presenta dimensioni minori e coda pi\u00f9 corta.\nIl piumaggio \u00e8 di colore nerastro su tutto il corpo, con riflessi metallici bluastri e porpora specialmente ai lati del collo e nella zona dorsale: le penne del vertice e delle estremit\u00e0 del collo sono leggermente arricciate, mentre quelle ventrali possono presentarsi pi\u00f9 chiare sulla punta. Gli occhi sono rossi, il becco e le zampe sono invece neri.\nBiologia.\nSimilmente alle altre manucodie anche questa specie presenta abitudini diurne e solitarie, anche se \u00e8 possibile osservarla in coppie o in gruppi misti con altre specie, in particolar modo in luoghi dove il cibo \u00e8 abbondante, come grossi alberi da frutta in maturazione.\nAlimentazione.\nLa manucodia di Jobi si nutre di frutta e piccoli artropodi, sebbene non si conoscano le percentuali di questi due alimenti nella sua dieta.\nRiproduzione.\nSi conosce piuttosto poco rispetto alle abitudini riproduttive di questa specie, tuttavia si ritiene che esse non differiscano significativamente per modalit\u00e0 e tempistiche da quelle delle altre manucodie, che si riproducono durante la stagione delle piogge, sono monogame e mostrano collaborazione dei due \"partner\" nella costruzione del nido, nella cova e nell'allevamento della prole.\nDistribuzione e habitat.\nLa manucodia di Jobi \u00e8 diffusa nell'isola di Yapen, oltre che in altre isole circostanti della baia di Cenderawasih, oltre che nella fascia costiera e pedemontana settentrionale della Nuova Guinea, grossomodo fra Nabire e Madang, e in alcune aree meridionali della penisola di Doberai.\nL\"'habitat\" di questa specie \u00e8 rappresentato dalle aree densamente alberate di foresta pluviale fino a 750 metri di quota, mentre ad altezze maggiori viene rimpiazzata dalla congenere manucodia crespata.\nTassonomia.\nAlcuni autori riconoscono una sottospecie \"rubiensis\", endemica dell'isola di Rubi nella baia di Cenderawasih, tuttavia la specie \u00e8 genericamente considerata monotipica.\nIl nome scientifico della specie, dal quale proviene anche il nome comune, deriva dal nome obsoleto dell'isola di Yapen, dalla quale provenivano gli esemplari utilizzati da Salvadori per descrivere scientificamente la specie."}
{"id": "5844881", "revid": "1573940", "url": "https://it.wikipedia.org/wiki?curid=5844881", "title": "Zelotes songus", "text": "Zelotes songus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine songa che in \"ndebele del nord\" significa arrotolato, in riferimento alla forma dei dotti epiginali.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per i margini anteriori della piastra dell'epigino che si estendono nella parte posteriore a formare una piastra mediana e per i dotti accentuatamente arrotolati.\nL'olotipo femminile rinvenuto ha lunghezza totale \u00e8 di 5,33mm; la lunghezza del cefalotorace \u00e8 di 2,50mm; e la larghezza \u00e8 di 1,75mm.\nDistribuzione.\nLa specie \u00e8 stata reperita nel Sudafrica settentrionale: l'olotipo femminile \u00e8 stato rinvenuto nei pressi di Tuinplaas, situata nella municipalit\u00e0 locale di Mookgopong.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5844882", "revid": "869733", "url": "https://it.wikipedia.org/wiki?curid=5844882", "title": "Mammiferi vs Dinosauri", "text": "Mammiferi vs Dinosauri (\"Mammals vs Dinos\") \u00e8 un documentario francese diviso in due parti, che racconta di come i piccoli mammiferi roditori placentari e marsupiali fecero un grande passo avanti nella loro evoluzione dominando la terra per oltre 150 milioni di anni dall'epoca dei giganteschi dinosauri fino a oggi.\nEpisodi.\n1- L'era dei giganti.\nIl primo episodio spiega su come e perch\u00e9 i dinosauri e i mammiferi hanno compiuto un grande passo avanti nella loro evoluzione diventando gli animali pi\u00f9 popolari che siano mai esistiti. Per sopravvivere, i dinosauri sono diventati, giganteschi, enormi ed allo stesso tempo divenendo i pi\u00f9 grandi animali terrestri che abbiano calpestato la terra. Ma i nostri mammiferi ancestrali, per diversi milioni di anni sono rimasti sempre piccoli e veloci, grazie a ci\u00f2 ha permesso anche a loro di dominare il nostro pianeta per oltre 150 milioni di anni assieme ai nostri giganteschi uccelli preistorici rimanendovi alla larga. Ma poi agli inizi del \"Cretaceo\" l'evoluzione li fece cambiare trasformandoli in temibili predatori che diedero la caccia ad alcune delle specie di dinosauri pi\u00f9 popolari di quell'epoca.\nAnimali comparsi:\n2- Dinosauri piumati.\nIn quest'ultima puntata vedremo come i dinosauri e i mammiferi si siano evolutisi e sviluppatisi ancor di pi\u00f9. Infatti dei fossili di trecento specie diverse di dinosauro sono state scoperte nel nordest della Cina con una bizzarra pelle,ma poi si \u00e8 rivelato che in realt\u00e0 erano delle piume primitive. Questo dimostra che alcuni di costoro erano dotati di piume primitive e che furono i lontani antenati degli uccelli e che divennero dei formidabili animali che assieme ai nostri ancestrali dominarono anche nel Cretaceo il nostro mondo per oltre 150 milioni di anni.\nAnimali comparsi:"}
{"id": "5844883", "revid": "729019", "url": "https://it.wikipedia.org/wiki?curid=5844883", "title": "Febo Gonzaga (XIV secolo)", "text": "Biografia.\nEra figlio naturale di Ludovico I Gonzaga, signore di Mantova. Ebbe nel 1371 dal padre un importante feudo a Nuvolato di Quistello.\nDiscendenza.\nFebo spos\u00f2 in prime nozze nel 1375 Caterina Cavalli dalla quale ebbe un figlio, Francesco (?-1446), sposo di Stefanina Mozi.\nSpos\u00f2 in seconde nozze nel 1377 circa Clara de Azoguidis, dalla quale ebbe:\nFebo ebbe anche un altro figlio, Bartolomeo (?-1405), condottiero al servizio dei Gonzaga di Mantova."}
{"id": "5844888", "revid": "1305887", "url": "https://it.wikipedia.org/wiki?curid=5844888", "title": "Marco Pierre White", "text": "Marco Pierre White \u00e8 noto per il suo contributo alla cucina britannica ed europea contemporanea. White \u00e8 lo chef di nazionalit\u00e0 britannica ad aver ricevuto le tre stelle della guida culinaria Michelin in pi\u00f9 giovane et\u00e0, quando aveva trentatr\u00e9 anni. Tra i suoi allievi ci sono stati chef quali Gordon Ramsay, Heston Blumenthal, Curtis Stone, Shannon Bennett.\nBiografia e carriera.\nNato a Leeds, Marco Pierre White \u00e8 figlio di un cuoco britannico, mentre la madre aveva origini italiane. Per via delle sue origini, White ha sempre proposto cucina italiana e britannica. Lasci\u00f2 l'Allerton High School della sua citt\u00e0 senza diplomarsi e decise di intraprendere la carriera di chef. All'inizio lavor\u00f2 presso l'Hotel Metropole sotto la guida di chef Bryan Chegwin e poi al \"Box Tree\" a Ilkley.\nA sedici anni si trasfer\u00ec a Londra, dove inizi\u00f2 la propria carriera di chef lavorando sotto Albert e Michel Roux a \"Le Gavroche\", continu\u00f2 la propria formazione sotto Pierre Koffman a \"La Tante Claire\" (in seguito divenuto \"Restaurant Gordon Ramsay\") e poi decise di trasferirsi e lavorare nella cucina di Raymond Blanc presso \"Le Manoir\" e sotto Nico Ladenis allo \"Chez Nico a novanta Park Lane\".\nNel 1987, White apr\u00ec \"Harveys\" a Wandsworth Common, dove guadagn\u00f2 la sua prima stella Michelin; in quel ristorante Gordon Ramsay fu suo allievo. L'anno seguente gli fu riconosciuta la seconda stella. Apr\u00ec successivamente il ristorante \"Marco Pierre White\" presso l'ex \"Hyde Park hotel\", dove ottenne la terza stella Michelin, poi spostato nella \"Oak Room\" dell'hotel \"M\u00e9ridien Piccadilly\". Nel 1999, dopo aver annunciato il suo ritiro dalla cucina, fond\u00f2 con Jimmy Lahoud la \"White Star Line\", che gestirono assieme fino al 2007.\nRistoranti.\nWhite e James Robertson tra il 1999 e il 2003 fondarono la \"London Steakhouse Co.\", con sedi a Windsor e nella City, mentre nel 2008, inaugurarono il \"MPW Steak &amp; Alehouse\" a Londra, seguito dal \"Kings Road Steakhouse &amp; Grill\" a Chelsea.\nMarco Pierre White \u00e8 comproprietario con l'attore Michael Caine del \"Canteen\" di Londra e ha creato i due franchise: \"Marco's New York Italian\" e \"Steakhouse Bar &amp; Grill\"; ristoranti gestiti da terzi ubicati in vari alberghi del Regno Unito."}
{"id": "5844897", "revid": "79068272", "url": "https://it.wikipedia.org/wiki?curid=5844897", "title": "Sfiducia (politica)", "text": ""}
{"id": "5844915", "revid": "120805995", "url": "https://it.wikipedia.org/wiki?curid=5844915", "title": "Sunlight (The Youngbloods)", "text": "Sunlight \u00e8 una raccolta dei The Youngbloods, pubblicato dalla casa discografica RCA Victor Records nel luglio 1971.\nQuesta raccolta fu pubblicata dalla prima label del gruppo (periodo 1967-1969), qualche giorno successivo all'uscita di \"Ride the Wind\".\nQuesta compilation raggiunse la posizione numero 186 nella classifica riservata agli album al The Billboard 200.\nMusicisti.\nSunlight / On Sir Francis Drake\n+ (Musicisti aggiunti)\nReason to Believe / Dreamer's Dream / I Can Tell / Long &amp; Tall\nFoolin' Around (The Waltz) / Statesboro Blues / One Note Man / Ain't That Lovin' You, Baby\n+ (Musicista aggiunto)"}
{"id": "5844916", "revid": "15756", "url": "https://it.wikipedia.org/wiki?curid=5844916", "title": "Composizioni di Henry Purcell", "text": "Questa \u00e8 una lista delle composizioni musicali di Henry Purcell.\nPer codice Z.\nComposizioni elencate secondo il catalogo Zimmermann (Franklin B. Zimmerman).\nOpere con codice Z non-standard [ZD-ZT].\n\"Nota: Tutti quelli che seguono sono pezzi per clavicembalo\""}
{"id": "5844918", "revid": "287204", "url": "https://it.wikipedia.org/wiki?curid=5844918", "title": "Dmitrijs Klimasevics", "text": ""}
{"id": "5844921", "revid": "228587", "url": "https://it.wikipedia.org/wiki?curid=5844921", "title": "Zilveren Bal", "text": "La Sfera d'Argento (\"Zilveren Bal\" in olandese) era un torneo di calcio a cadenza annuale che prendeva luogo prima dell'inizio della stagione calcistica a Rotterdam nella prima met\u00e0 del XX secolo, mentre nella seconda met\u00e0 venne spostato all'Aia. Nel 1901, con la retrocessione dello Sparta Rotterdam dalla massima serie, si diffuse il timore che la citt\u00e0 sarebbe rimasta senza calcio di prima qualit\u00e0 e che col passare del tempo il livello calcistico si sarebbe ulteriormente deteriorato. Alcuni uomini si riunirono nella Commissione Calcio d'Argento (in olandese Zilveren Voetbal Commissie) con l'obiettivo di organizzare un torneo annuale ad invito in cui si sarebbero sfidate squadre di prima e di seconda classe. Per fregiarsi della coppa bisognava vincere il torneo 3 volte di fila oppure raggiungere 5 vittorie complessive. Per anni \u00e8 stato il torneo pi\u00f9 importante dei Paesi Bassi, anche pi\u00f9 della coppa Holdert (che diverr\u00e0 l'attuale (K) NVB beker).\nLe prime tre Sfere d'Argento.\nLa prima edizione ebbe luogo nel 1901, tradizionalmente disputata nel campo dello Sparta Rotterdam. Nelle edizioni del 1901, 1902 e 1903 l'HVV vinse il torneo e fu dunque la prima squadra a fregiarsi del titolo. Nel 1924 l'HBS vinse il torneo per un totale di 5 volte, aggiudicandosi di conseguenza la seconda Sfera d'Argento. Nel 1937 il Feyenoord riusc\u00ec a prevalere sulle concorrenti per la quinta volta, aggiudicandosi la terza Sfera d'Argento.\nCalcio professionistico.\nDal 1954 il torneo fu disputato seguendo le disposizioni della KNVB, contrarie allo spirito amatoriale, quale era quello della Commissione Calcio d'Argento. Nel 1955 il torneo non fu disputato. Nel 1956 la Commissione cerc\u00f2 di organizzare nuovamente il torneo a livello amatoriale a Rotterdam. La vittoria dell'HVV sul CVV fu premiata dalla Commissione con la quarta Sfera d'Argento.\nCommissione Sfera d'Argento dell'Aia.\nSu iniziativa del\"ex presidente dell'HVV, il signor Ir. E.M. Neuerburg, la cui squadra vinse la quarta Sfera d'Argento per cui si combatteva dal 1938, il torneo fu trasferito all'Aia e fu istituita una nuova commissione. Questo fece citt\u00e0 ospitante della manifestazione dal 1957 in poi l'Aia, negli anni successivi il torneo fu sempre disputato l'ultima settimana d'agosto e la prima di settembre. La quarta Sfera d'Argento divenne un torneo sfida, e la coppa non poteva essere pi\u00f9 vinta a titolo definitivo.\nA causa della concomitanza con le partite di campionato di settembre, divenne sempre pi\u00f9 difficile trovare squadre che partecipassero al torneo. Dopo l'ultima edizione del 1985 giocata all'Aia la Commissione ha deciso di non organizzare pi\u00f9 alcun torneo. Nel 1998 la Commissione Sfera d'Argento decise di lasciare la coppa premio del torneo all'HVV, la squadra che pi\u00f9 volte ha vinto il torneo (9 volte). L'HVV ha per\u00f2 l'obbligo di non vendere la coppa ho farne alcun utilizzo, essa deve rimanere in custodia e di propriet\u00e0 della societ\u00e0.\nIl ritorno di una tradizione.\nIl 15 novembre 2010 il Feyenoord e lo Sparta espressero la volont\u00e0 di riportare alla vita la tradizione della Sfera d'Argento affrontandosi sul campo. Un interessante dettaglio \u00e8 che queste due societ\u00e0 furono escluse dal torneo del 1956 in poi in quanto professionistiche, quando lo spirito del torneo era invece amatoriale. La partita fu giocata il 5 gennaio 2011 allo stadio Het Kasteel, il ricavato \u00e8 andato a beneficio dei settori giovanili dello Sparta e del Feyenoord. La partita fu criticata in quanto non aveva niente a che fare con lo spirito della Sfera d'Argento e di conseguenza non fu pi\u00f9 disputata."}
{"id": "5844922", "revid": "287204", "url": "https://it.wikipedia.org/wiki?curid=5844922", "title": "St. Petersburg Open 2015", "text": "Il St. Petersburg Open 2015 \u00e8 stato un torneo di tennis giocato su campi in cemento al coperto. \u00c8 stata la ventesima edizione del torneo facente parte del circuito ATP World Tour 250 series nell'ambito dell'ATP World Tour 2015. Si \u00e8 giocato al Sibur Arena di San Pietroburgo, in Russia, dal 21 al 27 settembre 2015.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Milos Raonic ha sconfitto in finale Jo\u00e3o Sousa per 6\u20133, 3\u20136, 6\u20133.\nDoppio.\n Treat Huey / Henri Kontinen hanno sconfitto in finale Julian Knowle / Alexander Peya per 7\u20135, 6\u20133."}
{"id": "5844925", "revid": "599013", "url": "https://it.wikipedia.org/wiki?curid=5844925", "title": "Chen Gang", "text": "Carriera.\nClub.\nHa giocato nella prima divisione cinese.\nNazionale.\nHa partecipato alla Coppa d'Asia del 2000."}
{"id": "5844927", "revid": "461603", "url": "https://it.wikipedia.org/wiki?curid=5844927", "title": "Dalian Shide F.C.", "text": ""}
{"id": "5844928", "revid": "287204", "url": "https://it.wikipedia.org/wiki?curid=5844928", "title": "Yuki Muto", "text": ""}
{"id": "5844930", "revid": "287204", "url": "https://it.wikipedia.org/wiki?curid=5844930", "title": "Shogo Taniguchi", "text": ""}
{"id": "5844933", "revid": "729019", "url": "https://it.wikipedia.org/wiki?curid=5844933", "title": "Classe Serna", "text": "Classe Serna \u00e8 il codice identificativo, in ambito NATO, corrispondente alla classe di mezzi da sbarco Progetto 11770, realizzata per la marina russa. Dodici imbarcazioni sono state costruite nel decennio 1994-2014. Quattro imbarcazioni, destinate all'esportazione ed identificate come Progetto 11771, sono state realizzate nel 1994."}
{"id": "5844934", "revid": "287204", "url": "https://it.wikipedia.org/wiki?curid=5844934", "title": "Wataru Endo", "text": ""}
{"id": "5844953", "revid": "599013", "url": "https://it.wikipedia.org/wiki?curid=5844953", "title": "Li Yao", "text": ""}
{"id": "5844955", "revid": "1573940", "url": "https://it.wikipedia.org/wiki?curid=5844955", "title": "Manucodia chalybatus", "text": "La manucodia crespata (Manucodia chalybatus ()) \u00e8 un uccello passeriforme della famiglia dei paradiseidi.\nDescrizione.\nDimensioni.\nMisura fra i 33 e i 36\u00a0cm, per un peso di 160-255\u00a0g: a parit\u00e0 d'et\u00e0, i maschi sono pi\u00f9 grossi e robusti rispetto alle femmine.\nAspetto.\nSi tratta di uccelli superficialmente piuttosto rassomiglianti a un corvo, specialmente per il colore scuro, le forti zampe, la coda squadrata e il forte becco conico e allungato.\nIl piumaggio \u00e8 di colore nero su tutto il corpo, con sfumature metalliche verdi alla base del collo (dove le penne dal bordo metallizzato formano dei caratteristici motivi a zig zag) e blu o porpora (specialmente nei maschi, mentre nelle femmine il porpora \u00e8 quasi del tutto assente) su petto, ali e dorso: le penne del ventre mostrano tendenza a schiarirsi in punta, dando un aspetto opaco a questa zona, mentre sul vertice e ai lati del collo le penne tendono ad arricciarsi leggermente. Gli occhi sono rossi, zampe e becco sono di colore nero.\nBiologia.\nSi tratta di animali dalle abitudini diurne, che tendono a vivere da soli o in coppie fra i rami degli alberi: pur essendo piuttosto timidi e pronti a rifugiarsi nel folto della vegetazione al minimo segnale di pericolo, questi uccelli essendo molto comuni possono essere osservati abbastanza frequentemente nel proprio areale, e ancora pi\u00f9 facilmente pu\u00f2 capitare di sentirne il richiamo (una serie di otto note basse) o il caratteristico fruscio delle ali emesso dall'animale in volo, dovuto alla forma particolare delle penne alari. Si tratta di uccelli piuttosto aggressivi nei confronti di conspecifici ed altre specie frugivore quando si tratta di difendere i siti di approvvigionamento di cibo, tanto che a differenza delle altre manucodie \u00e8 difficile osservarli in gruppi interspecifici.\nAlimentazione.\nQueste manucodie sono essenzialmente frugivore, basando la propria dieta perlopi\u00f9 sui fichi: mangiano senza problemi ogni tipo di frutto maturo, e si cibano anche in misura minore di insetti e altri piccoli invertebrati, oltre che di nettare.\nRiproduzione.\nLa stagione riproduttiva va da giugno a settembre, sebbene siano osservabili coppie in nidificazione anche in gennaio o in aprile.\nIl maschio corteggia la femmina fra i rami degli alberi, seguendola e tenendo le ali e la coda ben spiegate, le penne arruffate ed emettendo un richiamo nasale, per poi montarla una volta che essa si mostri disponibile all'accoppiamento. Come tutte le manucodie, anche la manucodia crespata \u00e8 rigidamente monogama: i due sessi collaborano nella costruzione del nido a coppa, che viene costruito intrecciando con grande perizia rametti e fibre vegetali alla biforcazione di un ramo, oltre che nella cova delle 1-2 uova e nell'allevamento dei nidiacei fino all'involo e all'indipendenza.\nDistribuzione e habitat.\nCon un areale piuttosto frammentato, la manucodia crespata \u00e8 diffusa in buona parte della Nuova Guinea, fatta eccezione per la porzione pianeggiante sud-occidentale dell'isola: la si trova anche sull'isola di Misool.\nIl suo \"habitat\" \u00e8 rappresentato dalle aree collinari ricoperte da foresta pluviale e foresta montana, al di sopra dei 500-750 m di quota, dove sostituisce la manucodia di Jobi: su Misool la specie \u00e8 presente anche a quote pi\u00f9 basse.\nTassonomia.\nLa specie \u00e8 monotipica, ossia non presenta sottospecie. Alcuni autori proporrebbero il cambiamento di nome in \"M. chalybata\", ma tale soluzione non \u00e8 generalmente accettata.\nIl nome scientifico della specie, \"chalybatus\" deriva dal latino \"chalybeus\", col significato di \"del colore dell'acciaio\", in riferimento ai riflessi metallici del piumaggio di questi uccelli."}
{"id": "5844956", "revid": "610351", "url": "https://it.wikipedia.org/wiki?curid=5844956", "title": "La cuoca bendata", "text": "La cuoca bendata \u00e8 un programma televisivo culinario, trasmesso su Real Time dal 22 febbraio 2016 ideato e condotto da Benedetta Parodi.\nStruttura.\nIl programma si suddivide in due prove in cui tre concorrenti accomunati dall'appartenenza ad una data categoria, svelata ad inizio puntata dalla conduttrice, si cimentano in una medesima ricetta proposta.&lt;br&gt;Al termine della prima prova i concorrenti, bendati, assaggiano i risultati assegnando a ciascun piatto un punteggio dall'1 al 10. Al termine di questa manche il concorrente con il punteggio pi\u00f9 basso, dato dalla somma dei risultati, lascia la gara.&lt;br&gt;\nLa seconda prova, \"La ricetta veloce\" della durata di 10 minuti massimi, si svolger\u00e0 sulla base di una nuova ricetta proposta da Benedetta Parodi. Al termine della prova sar\u00e0 lei a bendarsi e a decretare il vincitore del premio (un robot da cucina). In entrambe le manche la conduttrice illustrare la ricetta passo dopo passo affiancando i concorrenti."}
{"id": "5844958", "revid": "1240990", "url": "https://it.wikipedia.org/wiki?curid=5844958", "title": "Bootlegs", "text": ""}
{"id": "5844959", "revid": "287204", "url": "https://it.wikipedia.org/wiki?curid=5844959", "title": "St. Petersburg Open 2015 - Qualificazioni singolare", "text": "Le qualificazioni del singolare dello St. Petersburg Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5844981", "revid": "486946", "url": "https://it.wikipedia.org/wiki?curid=5844981", "title": "Football Club femminile Rapid Lugano", "text": ""}
{"id": "5844987", "revid": "1793900", "url": "https://it.wikipedia.org/wiki?curid=5844987", "title": "Carlo No\u00e9", "text": "Biografia.\nNato a Mesero, in provincia di Milano, Carlo No\u00e9 crebbe in seno ad una famiglia contadina di salda fede religiosa che sin da piccolo lo avvi\u00f2 alla frequentazione dell'oratorio parrocchiale da lui particolarmente amato al punto da considerare per qualche tempo di intraprendere la carriera ecclesiastica, maturando la vocazione a missionario, volont\u00e0 che per\u00f2 gli venne impedita dalla sua salute cagionevole che l'avrebbe certamente messo in pericolo di vita all'estero.\nDopo aver compiuto gli studi, nel 1936 con tutta la sua famiglia si trasfer\u00ec a Gallarate, trovando impiego in loco come magazziniere.\nIl 10 giugno 1940 venne richiamato alle armi col grado di caporale di fanteria e venne inviato sul fronte francese di Monginevro dove divenne subito protagonista di un'azione eroica: il 20 giugno, dopo i primi attacchi degli italiani ai francesi, No\u00e9 con un drappello di altri tre suoi commilitoni si imbarc\u00f2 in un'operazione per impedire che una strategica postazione fissa con un mitragliatore abbandonato da un loro compagno caduto sul campo finisse nelle mani dei loro nemici.\nQuand'anche i suoi compagni di operazione rimasero uccisi, continu\u00f2 ad opporre resistenza al nemico fino al termine dei colpi quando venne colpito mortalmente. Il suo eroismo sul campo venne segnalato dai suoi stessi nemici che gli concessero l'onore delle armi e si impegnarono perch\u00e9 le fila italiane conoscessero il valore da lui dimostrato.\nPer questo gesto eroico, gli venne conferita la Medaglia d'oro al valor militare alla memoria ed il paese natio gli ha dedicato una via ed una scuola elementare ove ancora oggi campeggia un suo busto commemorativo. La salma, riportata in patria, riposa oggi nel camposanto di Gallarate."}
{"id": "5844989", "revid": "287204", "url": "https://it.wikipedia.org/wiki?curid=5844989", "title": "St. Petersburg Open 2015 - Singolare", "text": "Ernests Gulbis era il vincitore dell'ultima edizione del torneo tenutasi nel 2013 ma \u00e8 stato sconfitto al primo turno da Marcos Baghdatis.\nMilos Raonic ha sconfitto in finale Jo\u00e3o Sousa per 6\u20133, 3\u20136, 6\u20133.\nTeste di serie.\nLe prime quattro teste di serie ricevono un bye per il secondo turno."}
{"id": "5844991", "revid": "838137", "url": "https://it.wikipedia.org/wiki?curid=5844991", "title": "IPSSAR", "text": ""}
{"id": "5844992", "revid": "1793900", "url": "https://it.wikipedia.org/wiki?curid=5844992", "title": "Uovo con pavone", "text": "L'Uovo con pavone \u00e8 una delle uova imperiali Faberg\u00e9, un uovo di Pasqua gioiello che l'ultimo Zar di Russia, Nicola II don\u00f2 a sua madre, l'Imperatrice vedova Marija nel 1908. \nFu fabbricato a San Pietroburgo sotto la supervisione di Henrik Wigstr\u00f6m, per conto del gioielliere russo Peter Carl Faberg\u00e9, della Faberg\u00e8; il pavone meccanico fu realizzato da Semion Dorofeiev che, inclusi i prototipi, impieg\u00f2 tre anni.\nSulla fattura emessa da Faberg\u00e8, pagata il 3 maggio c.g. 1908, \u00e8 indicato:\nProprietari.\nDopo la caduta della dinastia Romanov causata dalla Rivoluzione russa l'uovo, come molti altri tesori imperiali, fu confiscato dal Governo Provvisorio Russo e nel 1917 inviato al Palazzo dell'Armeria; nel 1922 fu trasferito insieme ad altri preziosi al Sovnarkom per essere venduto.\nAttorno al 1927 fu una delle nove uova vendute dall\"'Antikvariat\" ad Emanuel Snowman della gioielleria Wartski, di Londra. \nAcquistato da un certo signor Hirst nel 1935, fu venduto a Maurice Sandoz nel 1949, alla morte di quest'ultimo, nel 1958, l'uovo entr\u00f2 a far parte della \"Collection of the late Dr. Maurice Sandoz\", nel 1977 pass\u00f2 alla \"Collection Edouard and Maurice Sandoz\", Svizzera e poi nel 1995 alla \"Fondation Edouard et Maurice Sandoz\" di Losanna.\nDescrizione.\nLe due met\u00e0 di cristallo dell'uovo sono inserite in una montatura d'argento dorato, cesellata in volute rococ\u00f2 che permette loro di chiudersi con un fermaglio sulla parte superiore, esse recano incise una il monogramma coronato di Marija F\u00ebdorovna, l'altra la data 1908, ed entrambe una fascia di volute vicino al bordo.\nTutto poggia su un supporto d'argento dorato formato da volute cesellate in stile rococ\u00f2.\nSorpresa.\nAll'interno dell'uovo vi \u00e8 un pavone meccanico d'oro smaltato, appollaiato tra i rami di un albero d'oro cesellato con fiori di smalto e pietre preziose.\nIl pavone pu\u00f2 essere tolto dall'albero e se caricato e posto su una superficie piana, cammina impettito, muove la testa e, a intervalli, apre e chiude la coda smaltata multicolore.\nIspirazione.\nL'Uovo con pavone \u00e8 ispirato all'Orologio del Pavone realizzato nel XVIII secolo da James Cox e tuttora visibile all'Ermitage di San Pietroburgo.\nAnche \"Le Paon Marchant\" realizzato alla fine del XIX secolo dalla ditta parigina Roullet et Decamps potrebbe essere stato preso a modello."}
{"id": "5844993", "revid": "767487", "url": "https://it.wikipedia.org/wiki?curid=5844993", "title": "Pico Naiguat\u00e1", "text": "Il Pico Naiguat\u00e0 \u00e8 la montagna pi\u00f9 elevata della cordigliera montuosa dell'Avila che separa Caracas dal mare, con un'altitudine di 2.765 mt s.l.m e con una prominenza di 2.455 mt s.l.m. Il rilievo \u00e8 ricoperto da una fitta vegetazione arborea tropicale ed \u00e8 disabitato, in forte contrasto con la distesa di cemento e l'antropizzazione della metropoli Caracas, capitale del Venezuela."}
{"id": "5845006", "revid": "963244", "url": "https://it.wikipedia.org/wiki?curid=5845006", "title": "Gu\u00e9nol\u00e9 di Land\u00e9vennec", "text": ""}
{"id": "5845007", "revid": "287204", "url": "https://it.wikipedia.org/wiki?curid=5845007", "title": "Good and Dusty", "text": "Good and Dusty \u00e8 il sesto album discografico dei The Youngbloods, pubblicato dall'etichetta discografica Raccoon Records (e della \"Warner Bros. Records\") nel novembre del 1971.\nL'album raggiunse la 160\u00ba posizione della classifica The Billboard 200.\nIl gruppo ritorna un quartetto con l'ingresso del bassista Michael Kane.\nFormazione.\nMusicista aggiunto\nNote aggiuntive"}
{"id": "5845008", "revid": "287204", "url": "https://it.wikipedia.org/wiki?curid=5845008", "title": "St. Petersburg Open 2015 - Doppio", "text": "David Marrero e Fernando Verdasco erano i vincitori dell'ultima edizione del torneo tenutasi nel 2013 ma hanno deciso di non prendere parte alla competizione.\nTreat Huey e Henri Kontinen hanno sconfitto in finale Julian Knowle e Alexander Peya per 7\u20135, 6\u20133."}
{"id": "5845011", "revid": "123623882", "url": "https://it.wikipedia.org/wiki?curid=5845011", "title": "Stele di Vercelli", "text": "La stele bilingue di Vercelli \u00e8 un'importante attestazione della convivenza tra la cultura celtica e la nascente cultura romana.\nStoria.\nVenne rinvenuta nel 1960 in un alveo della Sesia, nei pressi di Vercelli, a circa 350 metri a sud del ponte ferroviario che attraversa il fiume, in occasione di lavori di scavo. Fu conservata per anni in un cortile condominiale e nel 1967 trasferita nel Museo Leone di Vercelli, dove \u00e8 tuttora conservata. \nLa stele \u00e8 una lastra di serpentinite verde alta 1,42 m, larga 0,70 m e spessa 0,22 m, il lato superiore presenta un'inclinazione da sinistra a destra; questo tipo di pietra \u00e8 tipico delle zone moreniche della Serra di Ivrea. Sono presenti sulla sua superficie numeroso scheggiature, in particolare nella parte inferiore dove sono visibili i segni di abbattimento. \nSul lato anteriore della pietra sono incisi due testi: la parte superiore \u00e8 in lingua latina, quella inferiore in lingua celtica. In entrambi la dimensione delle lettere si riduce verso la fine del testo, passando da circa 9 a 4 cm e tra i 6 e i 4 cm. Il testo latino consta di 8 righe, quello celtico solo 4, l'ultima parola \u00e8 segnata da un tratto orizzontale come a chiudere lo spazio epigrafico. Le lettere sono tracciate rigidamente e hanno un ductus regolare, caratterizzate da incisione profonde. \nEntrambe le iscrizioni sono destroverse. Il termine \"finis\" \u00e8 inciso ad ampie lettere nella parte pi\u00f9 alta della stele; la forma delle lettere non presenta caratteri di arcaicit\u00e0, alcuni caratteri presentano legature e tutte le parole, ad eccezione della prima, sono intervallate da punti circolari. Il testo celtico invece \u00e8 redatto in alfabeto nord etrusco di Lugano e non presenta le stesse caratteristiche di quello latino: infatti sebbene anche qui le parole sono divise da punti, lo scalpellino non ha posto la stessa chiarezza nella suddivisione. Non \u00e8 chiaro se il testo celtico \u00e8 pi\u00f9 piccolo poich\u00e9 considerato un breve riassunto di quello latino per chi ancora non comprendeva la lingua dei Romani, oppure riportato per rispetto e scrupolo della tradizione religiosa indigena; ancora \u00e8 possibile leggere questa differenza alla luce del fatto che, essendo questi spazi molto diffusi nella cultura celtica, non fosse necessario un commento o una spiegazione, che interessava quindi solo le genti latine a cui questa pratica era sconosciuta. Sembrerebbe per\u00f2 pi\u00f9 probabile che il messaggio del monumento sia definito per l'ambito celtico, in un'ottica ostentativa dello status del romano \"Acisius\" che ha forse acquisito la cittadinanza romana, ed in generale al nuovo carattere della vita cittadina di stampo romano.\nIl testo.\nLatino: \n1 finis\n2 campo quem\n3 dedit Acisius\n4 Argantocomater =\n5 ecus com&lt;m&gt;unem\n6 deis et hominib =\n7 us ita uti lapide[s]\n8 IIII statuti sunt.\nCeltico:\n9 Akisios arkatoko&lt;k&gt;=\n10 materekos to\u0161o\n11 kote atom tevo\u03c7\n12 tom koneu\n13 \u2013\nCommento al testo.\nNella righa 3, il nome romano \"Acisio\" viene trascritto in \"Akisios\" nella riga 9, il che non \u00e8 pienamente celtico come pu\u00f2 sembrare: la radice aci-, presente in molti nomi, pu\u00f2 derivare dal teonimo \"Acionna\", una divinit\u00e0 celtica delle acque, ma anche da acito-, \u201cpianura, campo, radura\u201d, oppure da \"acisculus\", un termine che nella tarda antichit\u00e0 definisce un piccolo scalpello trasformato in nome proprio con un significato di \u201cacuto, tagliente\u201d; ancora, da acieris, una scure bronzea utilizzata nei sacrifici dai sacerdoti. Anche se appare probabile la comune parentela indoeuropea con la stessa base del latino acus, il nome Akisios potrebbe quindi significare \u201cacuto\u201d in senso metaforico oppure \u201carmato di ascia\u201d. \nIl suo \"cognomen\", presente nella riga 4 e 9, definisce la carica che ricopriva nell'organizzazione politica della cittadina celtica, prima dell'89 a.C.; Acisio quindi trasforma la sua precedente carica in cognomen mantenendo come gentilizio il nome celtico. \u00c8 possibile leggere questo termine come la fusione di arganto-, argento, denaro, e \"\u2013materecos\", controllare o misurare, quindi \u201cgiudice dell'argento\u201d: in area transalpina il termine \"argantodan(n)os\", cos\u00ec come il termine \"argorapandes\" messapico, designano la carica del questore dell'erario, ruolo che forse svolgeva anche Acisio. Il celtico \u2013arganto estende il suo significato a oro, tesoro monetario, quindi Acisio potrebbe ulteriormente essere collegato con le pratiche di lavaggi e ricerca aurifera della Bessa che, fino alla fondazione della colonia di Eporedia nel 100 a.C., era sotto la praefectura di Vercelli.\nLe quattro righe in celtico sono strutturate intorno a due verbi, costituite quindi su due frasi. \nDopo il nome di Akisios Arkantoko&lt;k&gt;materekos, segue nella riga 10 e 11 la parola \"to\u0161okote\": non ha un'equivalenza in latino, \u00e8 un aoristo indicativo alla terza persona singolare, contiene la particella -\u0161o- che \u00e8 un pronome infisso e rappresenta quindi il complemento oggetto della prima frase, significando cos\u00ec \u201cpose questa stessa stele\u201d. \nNella riga 11 \"a(n)tom\" \u00e8 il complemento oggetto della seconda frase, in accusativo singolare, corrisponde alla parte latina \u201c\"finis campo\"\u201d significando per\u00f2 solo confine, del campo non vi \u00e8 alcuna menzione. Segue il termine \"tevo\u03c7tom\", un aggettivo fondamentale per il significato del testo: infatti va a tradurre ci\u00f2 che nella parte latina \u00e8 reso con \u201ccomunem deis et hominibus\u201d; questo termine deriva dall'i.e. *deiwo-g\u02b0d-o-, passato al celtico come *d\u0113voydo-, che significano appunto \u201ccomune agli dei e agli uomini\u201d. \nL'ultima parola del testo, alla riga 12, \u00e8 quindi un verbo: koneu infatti corrisponde a dedit. Concorda con l'accusativo singolare maschile a(n)tom, \u00e8 composto dal preverbio *k'om, dalla radice i.e. *dheh, \u201cporre\u201d, e dalla desinenza \u2013u tipica della terza persona singolare dei perfetti con radice vocalica. Siamo quindi in presenza di k\u00f2n-d\u0113u derivato da *kondeu, in cui \u00e8 presente un'abbreviazione del dittongo eu, dal significato di \u201cha posto\u201d\nLa sintassi \u00e8 molto semplice, con due brevi proposizioni parallele ad un unico soggetto che spiegano l'azione materiale e l'azione simbolica compiuta da Akisios. Questo stile \u00e8 largamente diffuso nelle epigrafi galliche e lepontiche, come ad esempio nella stele bilingue di Todi. Lo schema sintattico di queste due iscrizioni \u00e8 il seguente:\nSO\u00b9V - O\u00b2 SV (Vercelli) - VO\u00b9S - VO\u00b2S (Todi)\nNelle parti in latino invece le due frasi sono state unite in una sola per quanto riguarda Todi, nella stele vercellese invece si fa uso di due spiegazioni aggiuntive.\nIl cognomen Argantocomatereus \u00e8 afferito quindi, come detto sopra, ad una carica preromana e consente la possibile datazione della stele nel periodo successivo alla costituzione della \u201ccolonia fittizia\u201d di Vercelli ad opera del console Gneo Pompeo Strabone nell'89 a.C., prima della concessione della piena cittadinanza romana da parte di Cesare nel 49 a.C. \nIl testo latino \u00e8 di semplice trascrizione, non si pu\u00f2 dire lo stesso della traduzione: \u00e8 possibile interpretare campo come dativo di relazione riferito a finis e quindi quem riferito a campo, cos\u00ec che il campo \u201ccomune agli dei ed agli uomini\u201d sia l'oggetto della donazione; oppure \u00e8 possibile interpretare quem riferito a finis, in una costruzione come, ad esempio, \u201c finis quem campo dedit\u201d, in cui il sarebbe il confine a essere comune agli dei ed agli uomini, ponendo cos\u00ec l'accento non sul dono del terreno ma bens\u00ec sulla consacrazione e definizione di questo. Nel testo celtico infatti \u00e8 chiaro che Acisius compie un'azione riferita al confine, che nel mondo celtico non \u00e8 costituito da un perimetro immateriale ma da una fascia comune, uno spazio ristretto in cui i due mondi distinti si incontrano, un'area quadrangolare consacrata, la cui stele era posizionata all'ingresso. \nSono noti parecchi casi di queste aree quadrangolari, tipiche dell'Et\u00e0 del Ferro e diffuse in tutta Europa, denominate \"Viereckschanzen\": sono aree sacre, alcune con sepolture, altre fattorie quadrate o rettangolari. \nIn Piemonte e in area Cisalpina non \u00e8 finora noto una tipica forma di \"Viereckshanze\", e il caso di Vercelli manca di molti elementi tipici che confermerebbero questa teoria, anche se l'uso di recinti quadrangolari sacri perdura per tutta l'et\u00e0 romana. A Pino Torinese, presso la Villa \u201cLa Commenda\u201d, \u00e8 stata rinvenuta un'epigrafe murata sulla superficie muraria di un edificio privato, in cui \u00e8 possibile leggere riguardo a un recinto quadrangolare di tipo celtico realizzato da Titus Sextius Basiliscus, in nomine suo e per conto di una serie di uomini e donne di famiglia ad una triade divina composta da Diana, Victoria e una dea dal nome mutilo, forse Forti, ovvero Fors, la Fortuna Primigenia italica. \u00c8 il primo caso attestato dello scioglimento dei nomi della triade italica delle Dee Madri Cisalpine. L'azione religiosa in questa iscrizione \u00e8 chiara: solo suo inter quattuor terminos / v (otum) s (olvit) l (aetus) l(ibens) m(erito), cio\u00e8 la dedica di un'area sacra a seguito di un voto esplicito da parte di un privato avviene attraverso la consacrazione rituale di un confine tra quattro termini che lo definiscono, distinti dalla stele. Questo caso pu\u00f2 essere messo in relazione a quello di Vercelli poich\u00e9 in entrambi, gli unici casi noti in Piemonte, compaiono quattro termini di delimitazione dello spazio sacro; inoltre \u00e8 possibile leggere in entrambi la connotazione di donazione privata: a Pino \u00e8 una famiglia, a Vercelli \u00e8 Acisius a esercitare il dono, membri entrambi forse della \u00e9lite locale in rapida ascesa alle prime fasi della romanizzazione politica del territorio. \nCi sono molte altre ipotesi su cosa potesse essere questo spazio: Lejeune vedrebbe un luogo di incontro tra mondo dei vivi e mondo dei morti nell'ottica della cosmognonia celtica e della festa di Samain. Ancora, Peyre cita un passo di Tito Livio relativo allo svolgimento dei Ludi Romani in cui \u00e8 descritta l'offerta di uno spazio sacro da parte del re degli Averni, tracciato con l'aratro secondo il rito romano ma materializzato in un fossato e una palizzata secondo l'uso gallico, vedendo nello stesso un luogo riservato a manifestazioni civiche di vario genere. \n\u00c8 possibile quindi che Acisius abbia fatto dono alla popolazione di un recinto per la celebrazione di giochi pubblici organizzati per venerare una divinit\u00e0 locale, come a rievocare un avvenimento della storia cittadina nel quale si era rivelato fondamentale l'intervento divino, uno spazio tipico del mondo romano ma usufruibile anche dalla popolazione celtica, favorendo l'incontro delle due culture.\nIl processo di romanizzazione implic\u00f2 la convivenza dei due popoli, di cui uno in prevalenza sull'altro, la condivisione dello stesso spazio, del sistema di organizzazione politica, amministrativa, che sfoci\u00f2 in un'interazione di due sistemi fino alla fusione completa di questi. \u00c8 nell'ottica di questa situazione che va a collocarsi il bilinguismo: \u00e8 l'indice della convivenza, attestazione del momento storico dell'interazione tra il mondo celtico e il nuovo mondo romano. La stele di Vercelli registra vari processi di questo momento: Acisius ha i piedi radicati nel suo terreno di origine, in cui ricopre la carica illustre di \u201cgiudice dell'argento\u201d, di cui latinizza il nome per adattarsi alla nuova societ\u00e0 mantenendo per\u00f2 invariato il suo status privilegiato.\nL'accento \u00e8 posto sull'azione di delimitazione dello spazio sacro, e non sullo spazio stesso. Assodando che \"quem\" si colleghi a \"finis\" e non a \"campo\", non \u00e8 casuale che il corrispettivo celtico sia l'accusativo atom, \u201cconfine\u201d. Inoltre, \u00e8 il finis ad essere comune agli dei, e non il campus, cos\u00ec come nel testo celtico, dove tevo\u03c7tom, accusativo singolare di un aggettivo concordato con atom, traduce il concetto di \u201cconfine stabilito secondo le norme degli dei e degli uomini\u201d . L'intervento di Acisius quindi \u00e8 il dono di uno spazio delimitato da quattro cippi, di cui uno \u00e8 la stele iscritta, consacrato secondo leggi umane e divine. \nNel mondo antico tracciare il confine era una pratica importantissima: si tratta di un tracciato che delimita un'area riferibile ad un certo gruppo umano, ad una certa amministrazione, ma anche di valenza religiosa enorme. Secondo le credenze ancestrali, lungo il tracciato si trovavano concentrate forze sovrannaturali a formare una barriera inviolabile a protezione della citt\u00e0. Successivamente saranno poi le mura a sancire lo spazio della citt\u00e0 e la sacralizzazione del territorio sar\u00e0 descritta con riti precisi dal cristianesimo."}
{"id": "5845019", "revid": "115939141", "url": "https://it.wikipedia.org/wiki?curid=5845019", "title": "Festival cinematografico internazionale di Mosca 2008", "text": "La 30\u00aa edizione del Festival cinematografico internazionale di Mosca si \u00e8 svolta a Mosca dal 19 al 28 giugno 2008.\nIl Giorgio d'Oro fu assegnato al film iraniano \"Cos\u00ec semplice\" diretto da Reza Mirkarimi."}
{"id": "5845024", "revid": "254059", "url": "https://it.wikipedia.org/wiki?curid=5845024", "title": "Ramberto Malatesta (disambigua)", "text": ""}
{"id": "5845037", "revid": "298229", "url": "https://it.wikipedia.org/wiki?curid=5845037", "title": "WrestleMania 32", "text": "WrestleMania 32 \u00e8 stata la trentaduesima edizione dell'omonimo pay-per-view prodotto dalla WWE. L'evento si \u00e8 svolto il 3 aprile 2016 presso l'AT&amp;T Stadium di Arlington in Texas. Questa \u00e8 stata la terza WrestleMania a tenersi nel Texas dopo l'edizione del 2001 e del 2009 ed \u00e8 la prima tenutasi nell'area metropolitana di Dallas. La canzone ufficiale dell'evento \u00e8 stata \"My House\" del rapper Flo Rida mentre lo sponsor \u00e8 stato l'azienda \"Snickers\".\nLa rivista \"Forbes\" ha ipotizzato che WrestleMania 32 possa battere il record di 93.173 spettatori raggiunto a WrestleMania III (tenutasi al Pontiac Silverdome in Michigan) superato solamente nel 2010 da parte della NBA, che raggiunse i 108.713 spettatori. La trentaduesima edizione \u00e8 riuscita a superare il record storico di spettatori di WrestleMania III ma non quello raggiunto dalla NBA nel 2010, come invece aveva previsto la rivista \"Forbes\".\nPer la seconda volta consecutiva, inoltre, i due commentatori Luca Franchini e Michele Posa sono stati a bordo ring per commentare lo show. WrestleMania 32 ha visto anche la partecipazione di The Rock, Stone Cold Steve Austin, Shawn Michaels, Mick Foley e John Cena.\nIl match tra The Rock e Erick Rowan, durato sei secondi, \u00e8 il pi\u00f9 corto nella storia di WrestleMania. Quest'edizione di WrestleMania ha avuto un record di spettatori: 101.763.\nProduzione.\nWrestleMania \u00e8 considerata come l'evento di bandiera della WWE ed \u00e8 stata descritta come il Super Bowl dello \"sport entertainment\".\nStoryline.\nDopo che Seth Rollins \u00e8 stato costretto a rendere vacante il WWE World Heavyweight Championship a causa di un legittimo infortunio, Triple H ha offerto a Roman Reigns (allora primo sfidante al titolo di Rollins) un posto nell'Authority per passare il torneo che avrebbe sancito il nuovo campione, ma Reigns ha rifiutato e ha lottato nel torneo. Reigns ha vinto il torneo e il titolo vacante alle Survivor Series, ma una distrazione causata da Triple H ha permesso a Sheamus di incassare il Money in the Bank e vincere il titolo. Dopo che Sheamus ha mantenuto il titolo contro Reigns in un Tables, Ladders, and Chairs match a con l'aiuto di Alberto Del Rio e Rusev, al termine del match Reigns ha attaccato e infortunato (\"kayfabe\") Triple H, che era intervenuto per calmarlo. Reigns ha sconfitto Sheamus in un title vs. career match la notte seguente a \"Raw\" per riconquistare il titolo. Dopo aver attaccato Triple H e la famiglia McMahon il \"chairman\" della WWE, Vince McMahon, ha cercato di far perdere il titolo a Reigns contro Sheamus nella puntata di \"Raw\" del 4 gennaio 2016 in cui era l'arbitro speciale del match, ma Reigns ha mantenuto il titolo. McMahon ha poi costretto Reigns a difendere il titolo nel 30-man Royal Rumble match alla Royal Rumble, dove Triple H ha fatto il suo ritorno come trentesimo partecipante e ha eliminato Reigns per vincere il titolo. A Fastlane Reigns ha sconfitto Dean Ambrose e Brock Lesnar in un Triple Threat match, ottenendo un'opportunit\u00e0 titolata contro Triple H a WrestleMania. Nella puntata di \"Raw\" del 22 febbraio Triple H ha attaccato Reigns durante il match di quest'ultimo contro Sheamus, riducendolo in una maschera di sangue prima di avergli eseguito un \"Pedigree\" sui gradoni d'acciaio.&lt;ref name=\"Raw 22/02/2016\"&gt;&lt;/ref&gt; Con Reigns assente a causa dell'infortunio, Triple H ha accettato la sfida titolata di Ambrose e lo ha sconfitto a Roadblock del 12 marzo.&lt;ref name=\"Raw 29/02/2016\"&gt;&lt;/ref&gt; la notte seguente a \"Raw\", dopo che Triple H ha battuto Dolph Ziggler, un rientrante Reigns ha assalito Triple H.&lt;ref name=\"Raw 14/03/2016\"&gt;&lt;/ref&gt; La settimana successiva a \"Raw\", Reigns ha perpetrato un altro attaccato mentre Triple H stava prendendo sua moglie dal lavoro.&lt;ref name=\"21/03/16\"&gt;&lt;/ref&gt; Nella puntata di \"Raw\" prima di WrestleMania, Triple H e Reigns hanno avuto una rissa, che \u00e8 terminata quando i due sono stati separati.\nSempre nell'episodio di \"Raw\" del 22 febbraio Mr. McMahon ha introdotto il \"Vincent J. McMahon Legacy of Excellence\" dedicato a suo padre e assegnato a sua figlia Stephanie; non appena questa era sul punto di prendere il premio, Shane McMahon ha fatto il suo ritorno nella WWE dopo quasi sette anni per confrontarsi con il padre e la sorella riguardo alla gestione della compagnia. Dopo che Stephanie ha lasciato il ring, Vince e Shane hanno avuto un confronto che ha visto quest'ultimo chiedere al padre il controllo di \"Raw\". Vince ha poi fatto un patto con Shane che avrebbe preso il controllo di \"Raw\" se fosse riuscito a vincere un match di sua scelta. Dopo che Shane ha accettato, Vince ha nominato The Undertaker come suo avversario in un Hell in a Cell match. The Undertaker \u00e8 tornato a \"Raw\" la settimana seguente per parlare del match, dicendo che il sangue di Shane sarebbe stato sulle mani di Vince, non sulle sue. Nella puntata di \"Raw\" del 14 marzo, Shane ha avuto un confronto con The Undertaker e ha chiesto la sua fedelt\u00e0 a Vince. The Undertaker ha affermato che nessuno, nemmeno Vince lo avrebbero controllato. Dopo che Shane ha insultato The Undertaker definendolo di essere la \"cagna\" di Vince, Undertaker e Shane hanno avuto una rissa, che si \u00e8 conclusa quando Undertaker ha eseguito una chokeslam su Shane dopo che Vince aveva spinto quest'ultimo attraverso Undertaker. La settimana successiva a \"Raw\", Vince ha annunciato che se The Undertaker non avesse vinto, sarebbe stata la sua ultima WrestleMania. Undertaker e Shane hanno poi avuto un confronto nella puntata di \"Raw\" prima di WrestleMania che si \u00e8 trasformata in una rissa, la quale si \u00e8 conclusa quando Shane ha colpito The Undertaker con un Leap of Faith sul tavolo dei commentatori.\nNella puntata di \"Raw\" del 14 marzo Ryback ha sconfitto Sin Cara e preteso un match per lo United States Championship contro Kalisto (compagno di Sin Cara), sfida che viene accettata in seguito in un'intervista di Michael Cole.\nA Fastlane nel Triple Threat match, Brock Lesnar ha chiuso Roman Reigns nella \"kimura lock\" fino a quando Dean Ambrose ha attaccato Lesnar con una sedia d'acciaio; Reigns ha poi eseguito una \"spear\" su Ambrose per vincere il match. La notte successiva prima che \"Raw\" potesse andare in onda, Lesnar ha attaccato Ambrose mandandolo all'ospedale. Nella stessa serata, Paul Heyman ha indetto una sfida a tutto il roster per affrontare Lesnar a WrestleMania. Ambrose \u00e8 tornato in un'ambulanza per sfidare Lesnar in un No Holds Barred Street Fight, il quale Lesnar ha accettato. Nella puntata di \"Raw\" del 14 marzo, la leggenda hardcore Mick Foley ha dato ad Ambrose la sua mazza da baseball col filo spinato. La settimana seguente a \"Raw\", un'altra leggenda hardcore Terry Funk ha dato ad Ambrose una motosega.\nDopo aver sconfitto Becky Lynch in maniera controversa alla Royal Rumble per mantenere il Divas Championship, Charlotte \u00e8 stata attaccata dalla rientrante Sasha Banks. A Fastlane, Charlotte ha difeso con successo il Divas Championship contro Brie Bella, mentre Becky Lynch e Sasha Banks hanno sconfitto il Team B.A.D. (Naomi e Tamina) in un tag team match. Nella puntata di \"Raw\" del 29 febbraio, Lynch e Banks si sono affrontate in un match per determinare chi avrebbe affrontato Charlotte per il titolo a WrestleMania, ma l'incontro si \u00e8 concluso con un doppio schienamento, terminando di fatto con un pareggio. La rivincita tra le due, che si \u00e8 svolta nella puntata successiva di \"SmackDown\", \u00e8 terminata nuovamente senza alcun vincitore (no contest) quando Charlotte le ha attaccate entrambe: \u00e8 stato quindi annunciato che Charlotte avrebbe difeso il titolo contro entrambe in un Triple Threat match a WrestleMania 32, che in seguito si \u00e8 rivelato essere valevole per il nuovo WWE Women's Championship (con il conseguente ritiro del Divas Championship).&lt;ref name=\"SmackDown 03/03/2016\"&gt;&lt;/ref&gt;\nLa terza edizione della Andr\u00e9 the Giant Memorial Battle Royal \u00e8 stata annunciata per WrestleMania. Nella puntata di \"SmackDown\" del 17 febbraio i Social Outcasts (Adam Rose, Bo Dallas, Curtis Axel e Heath Slater) hanno annunciato la loro partecipazione. A \"Raw\" del 21 marzo Big Show e Kane dopo il loro controverso finale, quando quest'ultimo ha attaccato il primo, hanno ufficialmente annunciato la presenza nella Battle Royal.\nIl 12 marzo, a Roadblock, Big E e Kofi Kingston del New Day ha difeso con successo il WWE Tag Team Championship contro la League of Nations (King Barrett e Sheamus). Nella successiva puntata di \"Raw\" il New Day, rappresentato da Big E e Xavier Woods, ha mantenuto ancora i titoli sconfiggendo gli altri due membri della League of Nations, ovvero Alberto Del Rio e Rusev. In seguito \u00e8 stato annunciato un Six-man Tag Team match tra il New Day e la League of Nations per WrestleMania 32; senza per\u00f2 i titoli di coppia in palio.\nIl 21 febbraio, a Fastlane, AJ Styles ha sconfitto Chris Jericho. Successivamente i due hanno formato un'alleanza sconfiggendo per due volte consecutive i WWE Tag Team Champions del New Day in match non titolati. Nella puntata di \"Raw\" del 7 marzo Styles e Jericho hanno affrontato il New Day per il WWE Tag Team Championship ma sono stati sconfitti; al termine del match Jericho ha effettuato un \"turn heel\" attaccando brutalmente Styles. In seguito Styles ha sfidato Jericho ad un match per WrestleMania 32; sfida che \u00e8 stata poi accettata da \"Y2J\".\nNella puntata di \"Raw\" del 21 marzo The Miz, Dolph Ziggler e Sami Zayn hanno sfidato l'Intercontinental Champion Kevin Owens ad un match per il titolo. In seguito Stephanie McMahon ha annunciato che Owens dovr\u00e0 difendere il titolo contro The Miz, Ziggler, Zayn, Zack Ryder, Sin Cara e Stardust in un Ladder match a WrestleMania 32."}
{"id": "5845042", "revid": "6923", "url": "https://it.wikipedia.org/wiki?curid=5845042", "title": "Klubi Sportiv Iliria Fush-Kruje", "text": ""}
{"id": "5845065", "revid": "1442080", "url": "https://it.wikipedia.org/wiki?curid=5845065", "title": "Shanghai Rolex Masters 2015 - Singolare", "text": "Il detentore del titolo da due anni era Roger Federer ma \u00e8 stato sconfitto al secondo turno da Albert Ramos.\nNovak \u0110okovi\u0107 ha poi vinto il torneo superando in finale Jo-Wilfried Tsonga per 6-2, 6-4.\nTeste di serie.\nLe prime otto teste di serie ricevono un bye per il secondo turno. "}
{"id": "5845068", "revid": "63756", "url": "https://it.wikipedia.org/wiki?curid=5845068", "title": "Salmo 59", "text": "Il salmo 59 (58 secondo la numerazione greca) costituisce il cinquantanovesimo capitolo del Libro dei salmi."}
{"id": "5845069", "revid": "63756", "url": "https://it.wikipedia.org/wiki?curid=5845069", "title": "Salmo 60", "text": "Il salmo 60 (59 secondo la numerazione greca) costituisce il sessantesimo capitolo del Libro dei salmi."}
{"id": "5845071", "revid": "63756", "url": "https://it.wikipedia.org/wiki?curid=5845071", "title": "Salmo 61", "text": "Il salmo 61 (60 secondo la numerazione greca) costituisce il sessantunesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5845073", "revid": "63756", "url": "https://it.wikipedia.org/wiki?curid=5845073", "title": "Salmo 62", "text": "Il salmo 62 (61 secondo la numerazione greca) costituisce il sessantaduesimo capitolo del Libro dei salmi."}
{"id": "5845074", "revid": "63756", "url": "https://it.wikipedia.org/wiki?curid=5845074", "title": "Salmo 63", "text": "Il salmo 63 (62 secondo la numerazione greca) costituisce il sessantatreesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5845088", "revid": "991694", "url": "https://it.wikipedia.org/wiki?curid=5845088", "title": "Il Certaldese", "text": ""}
{"id": "5845089", "revid": "991694", "url": "https://it.wikipedia.org/wiki?curid=5845089", "title": "Certaldese", "text": ""}
{"id": "5845091", "revid": "991694", "url": "https://it.wikipedia.org/wiki?curid=5845091", "title": "Diciassettesimo congresso del Partito Socialista Italiano", "text": ""}
{"id": "5845092", "revid": "991694", "url": "https://it.wikipedia.org/wiki?curid=5845092", "title": "XVII Congresso del P.S.I.", "text": ""}
{"id": "5845093", "revid": "991694", "url": "https://it.wikipedia.org/wiki?curid=5845093", "title": "XVII Congresso del PSI", "text": ""}
{"id": "5845094", "revid": "1442080", "url": "https://it.wikipedia.org/wiki?curid=5845094", "title": "Shanghai Rolex Masters 2015 - Qualificazioni singolare", "text": "Le qualificazioni del singolare dello Shanghai Rolex Masters 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5845095", "revid": "991694", "url": "https://it.wikipedia.org/wiki?curid=5845095", "title": "17\u00b0 Congresso del Partito Socialista Italiano", "text": ""}
{"id": "5845096", "revid": "1320609", "url": "https://it.wikipedia.org/wiki?curid=5845096", "title": "Mario Trabucco (violinista)", "text": "Biografia.\nMario Trabucco dal 1972 \u00e8 il violinista curatore del violino storico il \"Cannone\" di Guarneri del Ges\u00f9 appartenuto a Niccol\u00f2 Paganini, e la sua copia il \"Sivori\" di Jean-Baptiste Vuillaume. Con il \"Cannone\" ha tenuto numerosi concerti all'estero: Hanoi, Santiago di Compostela, Tokyo, San Pietroburgo e al Parlamento Europeo a Strasburgo.\nMario Trabucco si \u00e8 diplomato al Conservatorio Paganini di Genova nella classe del Maestro Mario Ruminelli. Ha ottenuto il diploma di merito ai Corsi di perfezionamento di musica all'Accademia Chigiana, tenuti da Salvatore Accardo e Riccardo Brengola (Siena, 1970).\nHa eseguito tanti concerti come solista a Roma, Firenze, Genova etc.\n\u00c8 stato Primo Violino al Teatro dell\u2019Opera di Roma, Teatro Comunale di Firenze, Teatro Carlo Felice di Genova, all'Orchestra della Svizzera Italiana e all'Orchestra di S. Cecilia a Roma.\nFino al 2015 \u00e8 stato docente di violino presso il Conservatorio Niccol\u00f2 Paganini di Genova.\nPremi e riconoscimenti.\nHa vinto il Concorso del Violino \"Vittorio Veneto\" nel 1970.\nTra i suoi allievi:"}
{"id": "5845104", "revid": "256896", "url": "https://it.wikipedia.org/wiki?curid=5845104", "title": "Contea Autonoma Tagica di Tashkurgan", "text": ""}
{"id": "5845113", "revid": "729019", "url": "https://it.wikipedia.org/wiki?curid=5845113", "title": "Shanghai Rolex Masters 2015 - Doppio", "text": "Bob e Mike Bryan erano i detentori del titolo ma sono stati sconfitti al secondo turno da Juan Sebasti\u00e1n Cabal e Robert Farah.\nRaven Klaasen e Marcelo Melo hanno sconfitto in finale Simone Bolelli e Fabio Fognini per 6\u20133, 6\u20133.\nTeste di serie.\nTutte le teste di serie ricevono un bye per il secondo turno"}
{"id": "5845115", "revid": "93556", "url": "https://it.wikipedia.org/wiki?curid=5845115", "title": "Jos\u00e9 Luis Escobar Alas", "text": "Biografia.\nJos\u00e9 Luis Escobar y Alas \u00e8 nato il 10 marzo 1959 a Suchitoto, dipartimento di Cuscatl\u00e1n ed arcidiocesi di San Salvador, nella parte centrale della Repubblica di El Salvador.\nHa ricevuto l'ordinazione sacerdotale il 15 agosto 1982 per imposizione delle mani di Pedro Arnoldo Aparicio y Quintanilla, S.D.B., vescovo di San Vicente; si \u00e8 incardinato, ventitreenne, come presbitero della medesima diocesi.\nMinistero episcopale.\nMinistero a San Vicente.\nIl 19 gennaio 2002 papa Giovanni Paolo II lo ha nominato, quarantaduenne, vescovo ausiliare di San Vicente, assegnandogli contestualmente la sede titolare di Tibica. Ha ricevuto la consacrazione episcopale il 23 marzo seguente, presso la Cattedrale di San Vincenzo a San Vicente, per imposizione delle mani di Jos\u00e9 Oscar Barahona Castillo, vescovo di San Vicente, assistito dai co-consacranti Giacinto Berloco, arcivescovo titolare di Fidene e nunzio apostolico in El Salvador e Belize, ed Eduardo Alas Alfaro, vescovo di Chalatenango. Come suo motto episcopale il neo vescovo Escobar y Alas ha scelto \"Tomad y comed todos de el\", che tradotto vuol dire \"Prendetene e mangiatene tutti\".\nIl 4 giugno 2005 papa Benedetto XVI lo ha nominato, quarantaseienne, 3\u00ba vescovo di San Vicente; \u00e8 succeduto al sessantaseienne Jos\u00e9 Oscar Barahona Castillo, dimissionario per motivi di salute. Ha preso possesso della diocesi durante una cerimonia svoltasi presso la Cattedrale di San Vincenzo a San Vicente il 9 luglio successivo.\nIl 28 febbraio 2008 si \u00e8 recato in Vaticano, assieme agli altri membri dell'episcopato salvadoregno, per la visita visita \"ad limina apostolorum\", discutendo con il Pontefice della situazione e dei problemi relativi alla sua zona pastorale.\nArcivescovo di San Salvador.\nIl 27 dicembre 2008 papa Benedetto XVI lo ha promosso, quarantanovenne, arcivescovo metropolita di San Salvador; \u00e8 succeduto al settantaseienne Fernando S\u00e1enz Lacalle, dimissionario per raggiunti limiti d'et\u00e0. Ha preso possesso dell'arcidiocesi durante una cerimonia svoltasi presso la Cattedrale del Divino Salvatore del Mondo a San Salvador il 14 febbraio 2009. Il 29 giugno successivo, giorno della solennit\u00e0 dei Santi Pietro e Paolo, si \u00e8 recato presso la Basilica di San Pietro in Vaticano, dove il Pontefice gli ha imposto il pallio, simbolo di comunione tra la Santa Sede e il metropolita.\nNel marzo 2009 \u00e8 stato eletto presidente della Conferenza Episcopale di El Salvador, subentrando anche in questo caso a monsignor S\u00e1enz Lacalle.\nIl 26 novembre 2016 \u00e8 stato eletto anche presidente del Segretariato Episcopale di America Centrale e Panam\u00e1, succedendo a Jos\u00e9 Domingo Ulloa Mendieta, O.S.A., arcivescovo metropolita di Panam\u00e1.\nIl 20 marzo 2017 ha compiuto una seconda visita \"ad limina\" insieme ai membri dell'episcopato salvadoregno.\nGenealogia episcopale.\nLa genealogia episcopale \u00e8:"}
{"id": "5845117", "revid": "1494169", "url": "https://it.wikipedia.org/wiki?curid=5845117", "title": "Cool Kids", "text": ""}
{"id": "5845122", "revid": "73843", "url": "https://it.wikipedia.org/wiki?curid=5845122", "title": "Paolo Solvay", "text": ""}
{"id": "5845126", "revid": "1543377", "url": "https://it.wikipedia.org/wiki?curid=5845126", "title": "Fabio Garriba", "text": "Biografia.\nGemello di Mario Garriba. Ha recitato in diversi film soprattutto negli anni '70. In precedenza aveva ricoperto l'incarico di aiuto regista lavorando anche al fianco di Pier Paolo Pasolini e Bernardo Bertolucci."}
{"id": "5845138", "revid": "256896", "url": "https://it.wikipedia.org/wiki?curid=5845138", "title": "Corpo della Gendarmeria dello Stato della Citt\u00e0 del Vaticano", "text": ""}
{"id": "5845140", "revid": "2221056", "url": "https://it.wikipedia.org/wiki?curid=5845140", "title": "Jonathan Joseph", "text": "Biografia.\nPromettente tennista da bambino, Joseph decise successivamente di dedicarsi al rugby entrando a far parte dell'accademia del , squadra con la quale inizi\u00f2 a giocare in Premiership nel 2009.\nDopo essersi messo in evidenza con la nazionale under-20, fece il suo debutto con la nazionale maggiore il 9 giugno 2012, affrontando i padroni di casa degli \"Springbok\" in occasione del tour in Sudafrica. Fu quindi selezionato per disputare il Sei Nazioni 2013, ma dovette rinunciare al torneo a causa di un infortunio.\nNel 2013, dopo avere militato per quattro stagioni nel London Irish, Jonathan Joseph si trasfer\u00ec al con il quale raggiunse la finale di Challenge Cup 2013-14. Torn\u00f2 sulla scena internazionale con l'Inghilterra durante il Sei Nazioni 2015, diventando, con le quattro mete messe a segno complessivamente, il maggiore realizzatore di quella edizione. Reduce dalla finale di Premiership 2014-15 persa 28-16 contro i , dove mise a segno l'unica meta realizzata dal Bath, fu in seguito convocato per la .\nWarren Gatland lo convoc\u00f2 nei per il loro \"tour\" in Nuova Zelanda del 2017, nel corso del quale scese in campo in tre incontri infrasettimanali senza valenza di \"test match\"."}
{"id": "5845141", "revid": "108324707", "url": "https://it.wikipedia.org/wiki?curid=5845141", "title": "Albisrieden", "text": "Albisrieden (toponimo tedesco) \u00e8 un quartiere di Zurigo di 19\u00a0199 abitanti, nel distretto 9.\nStoria.\nGi\u00e0 comune autonomo, nel 1934 \u00e8 stato accorpato al comune di Zurigo assieme agli altri comuni soppressi di Affoltern, Altstetten, H\u00f6ngg, Oerlikon, Schwamendingen, Seebach e Witikon. Dopo l'incorporazione form\u00f2, assieme ad Altstetten, il distretto 9.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "5845148", "revid": "124123", "url": "https://it.wikipedia.org/wiki?curid=5845148", "title": "Carmine Mancinelli", "text": ""}
{"id": "5845149", "revid": "256896", "url": "https://it.wikipedia.org/wiki?curid=5845149", "title": "Universit\u00e0 di Medicina di Vienna", "text": ""}
{"id": "5845153", "revid": "287204", "url": "https://it.wikipedia.org/wiki?curid=5845153", "title": "Fahuabu", "text": ""}
{"id": "5845160", "revid": "731511", "url": "https://it.wikipedia.org/wiki?curid=5845160", "title": "Sh\u014dhei \u014ctani", "text": "Carriera.\nNippon Professional Baseball.\nDopo le scuole superiori, \u014ctani espresse il desiderio di trasferirsi direttamente nella Major League Baseball, ricevendo interesse da numerose squadre, inclusi i Texas Rangers, i Boston Red Sox, i New York Yankees e i Los Angeles Dodgers. Il 21 ottobre 2012 annunci\u00f2 che avrebbe perseguito una carriera nella MLB, piuttosto che diventare professionista in Giappone. Gli Hokkaido Nippon-Ham Fighters decisero di sceglierlo comunque come primo assoluto nel draft 2012, pur essendo al corrente che vi fossero concrete possibilit\u00e0 che non avrebbe giocato per loro. Dopo un mese di trattative per\u00f2, \u014ctani annunci\u00f2 che avrebbe firmato con i Fighters, trascorrendo qualche anno nella NPB prima di un eventuale passaggio nella MLB. Gli fu assegnata la maglia numero 11, precedentemente indossata da Y\u016b Darvish.\nDebutt\u00f2 nella NPB il 29 marzo 2013 nel ruolo di esterno destro, facendo registrare il record per la maggiore velocit\u00e0 di un lancio da parte di un giocatore giapponese della NPB con 165\u00a0km/h. Con i Fighters ha vinto il campionato nel 2016, anno in cui \u00e8 stato premiato come miglior giocatore della Pacific League ed \u00e8 stato convocato per quattro All-Star Game consecutivi dal 2013 al 2016. Oltre a giocare come lanciatore, \u014ctani ha giocato come battitore designato e nel 2016 \u00e8 diventato il primo giocatore della storia a vincere il Best Nine Award sia nel ruolo di lanciatore che in quello di battitore.\nMajor League Baseball.\nIl 9 dicembre 2017, i Los Angeles Angels annunciarono la firma di \u014ctani. Debutt\u00f2 nella MLB come battitore designato il 29 marzo 2018 nella giornata di apertura, al Coliseum di Oakland contro gli Oakland Athletics; battendo un singolo al primo turno in battuta. Il 1\u00ba aprile 2018 debutt\u00f2 sul monte di lancio, facendo registrare 6 strikeout ma subendo tre punti su un fuoricampo di Matt Chapman. Ohtani guadagn\u00f2 cos\u00ec la sua prima vittoria nel 7\u20134 degli Angels. Due giorni dopo batt\u00e9 il suo primo home run nella MLB su lancio di Josh Tomlin. La sua prima stagione si concluse con una media battuta di ,285 e ,361 di percentuale di arrivo in base. Fece registrare 22 fuoricampo, 10 basi rubate e 61 punti battuti a casa (RBI). In 10 gare come partente sul monte di lancio ebbe un record di 4-2, una media PGL di 3,31 e 63 strikeout. La sua media bombardieri di ,564 fu la settima migliore della MLB tra i giocatori con 350 turni in battuta. Divenne il secondo pi\u00f9 veloce rookie degli Angels a battere 20 home run e si un\u00ec a Babe Ruth quale unico altro giocatore della storia con 10 apparizioni come lanciatore e 20 fuoricampo. A fine anno fu premiato come rookie dell'anno dell'American League.\nIl 13 giugno 2019, contro i Tampa Bay Rays, \u014ctani divenne il primo giocatore giapponese a battere un ciclo nella storia della MLB. Durante la stagione 2019, \u014ctani venne schierato esclusivamente nel ruolo di battitore designato.\nNel 2021 \u014ctani divenne il primo giocatore della storia a venire selezionato per lo stesso All-Star Game sia come battitore che come lanciatore."}
{"id": "5845161", "revid": "110157", "url": "https://it.wikipedia.org/wiki?curid=5845161", "title": "Rathaus (Zurigo)", "text": "Rathaus (letteralmente: \"Municipio\") \u00e8 un quartiere della citt\u00e0 svizzera di Zurigo. \u00c8 compreso nel circolo 1."}
{"id": "5845163", "revid": "729019", "url": "https://it.wikipedia.org/wiki?curid=5845163", "title": "Anne-Marie Imbrecq", "text": "Biografia.\nEra figlia dell'avvocato parigino Joseph Imbrecq specializzato in diritto del trasporto.\nDiplomata infermiera entr\u00f2 nella Croce Rossa nel 1932 e, in seguito, nell'Arm\u00e9e de l'air. Fu pilota militare e civile, detentrice del brevetto di volo turistico (1932) del brevetto di paracadutista (1936) e del brevetto come pilota da trasporto (1937).\nPilota della Croce Rossa e dell'Arm\u00e9e de l'air (1939-1946).\nSi arruol\u00f2 tra le prime volontarie nel 1939; fu inizialmente adibita ai servizi sanitari a M\u00e9rignac, quindi fu incaricata di costituire i servizi sociali dell'aviazione a Bordeaux. Nel 1940 fu inviata in Scandinavia. Fu quindi assegnata all'AFN (Arm\u00e9e de l'air in Africa del Nord) ad Algeri, dove avrebbe dovuto contribuire a fondare un servizio di trasporto aereo. Quando la Tunisia fu occupata, entr\u00f2 a far parte del Corpo francese d'Africa come infermiera e soccorritrice. Partecip\u00f2 alla Campagna di Corsica , sempre come soccorritrice. Torn\u00f2 in Francia dopo la Liberazione e \u2013 come le altre aviatrici coinvolte nell'iniziativa di Charles Tillon durante il governo De Gaulle per formare una squadra dI donne \u2013 fu inviata per l'addestramento alla base di Ch\u00e2teauroux dove ottenne il brevetto di pilota da trasporto e quello di pilota di caccia (brevetto D).\nLe fu assegnata la Medaglia della Resistenza per il servizio svolto dal 1939 fino al 1945 come pilota sia militare che della Croce Rossa.\nDopo la fine dell'incarico di Charles Tillon come ministro dell'aria (\"ministre de l'air\") le aviatrici della squadra da lui voluta furono riassegnate ad altri incarichi. La Imbrecq fu utilizzata come addetto stampa del ministero della Difesa francese."}
{"id": "5845164", "revid": "2008906", "url": "https://it.wikipedia.org/wiki?curid=5845164", "title": "La bottega del caff\u00e8/Pizza break", "text": "La bottega del caff\u00e8/Pizza break \u00e8 un singolo di Alberto Camerini, pubblicato su vinile a 45 giri il 7 febbraio 1984.\nCon \"La bottega del caff\u00e8\" Camerini partecip\u00f2 al Festival di Sanremo 1984.\nProdotto dallo stesso Alberto Camerini insieme a Piero Bravin, il disco e la partecipazione a Sanremo furono simultanei alla rottura contrattuale con la CBS, per cui questo singolo non verr\u00e0 inserito in alcun LP. Soltanto nel 1995 \"La bottega del caff\u00e8\" sar\u00e0 incluso (in una nuova versione) nell'album \"Dove l'arcobaleno arriva\" (etichetta Hi-Lite), e da l\u00ec in poi in varie compilation come \"Arlecchino elettronico\" della Duck Record (1996) e \"ALBERTO CAMERINI (Flashback - I grandi successi originali)\" della BMG Ricordi (2009)."}
{"id": "5845167", "revid": "287204", "url": "https://it.wikipedia.org/wiki?curid=5845167", "title": "Referendum abrogativo in Italia del 2016", "text": "Il referendum abrogativo in Italia del 2016 si tenne il 17 aprile ed ebbe ad oggetto l'abrogazione della disposizione con cui la durata delle concessioni per l'estrazione di idrocarburi in zone di mare (entro 12 miglia nautiche dalla costa) era stata estesa sino all'esaurimento della vita utile dei rispettivi giacimenti.\nMalgrado la netta preponderanza dei suffragi favorevoli all'abrogazione della norma (pari all'85,85% dei voti validi), il referendum non produsse effetti poich\u00e9 vot\u00f2 soltanto il 31,19% degli elettori residenti in Italia e all'estero: per l'efficacia della consultazione era infatti richiesta la partecipazione al voto della maggioranza degli aventi diritto (\"quorum\").\n\u00c8 stato il quarto referendum abrogativo chiesto da almeno cinque Consigli regionali nella storia della Repubblica Italiana, dopo quelli del 1993 e 1997.\nContesto.\nLa ricerca di idrocarburi liquidi e/o gassosi nel mare italiano pu\u00f2 avvenire\u00a0\u2013 con determinate limitazioni poste ai fini della salvaguardia delle coste e della tutela ambientale\u00a0\u2013 solo in determinate \u00abzone marine\u00bb individuate dal Parlamento o dal Ministero dello sviluppo economico. Dal 2013 sono vietate le nuove perforazioni nel mar Tirreno, nelle aree marine protette e nelle acque comprese entro le 12 miglia nautiche dalla costa; tuttavia, le concessioni autorizzate prima del 2013 possono continuare fino all'esaurimento delle risorse da estrarre.\nIn Italia sono presenti e autorizzate complessivamente 79 piattaforme marine, di cui 31 eroganti situate oltre le 12 miglia dalla costa e dalle aree protette e 48 eroganti entro le 12 miglia.\nProduzione di idrocarburi.\nEntro le 12 miglia sono autorizzate 9 concessioni (con 39 piattaforme) la cui autorizzazione \u00e8 scaduta e ne \u00e8 stata chiesta la proroga entro le 12 miglia (nel caso avessero vinto i \u00abs\u00ec\u00bb al referendum, non sarebbero state prorogate): tali impianti hanno prodotto nel 2015 circa 622 milioni di metri cubi di gas (pari al 9% della produzione nazionale e al 1,1% dei consumi complessivi del 2014).\nSempre entro le 12 miglia, sono presenti altre 17 concessioni in scadenza dal 2017 e che termineranno nel 2027, che nel 2015 hanno estratto 1,21 miliardi di metri cubi di gas (pari al 17,6% della produzione nazionale e al 2,1% dei consumi 2014) e tonnellate di petrolio (circa il 9,1% della produzione nazionale e lo 0,8% dei consumi 2014). Queste concessioni, nel caso di vittoria del \u00abs\u00ec\u00bb al referendum, non sarebbero state prorogate dopo il 2027.\nLe piattaforme petrolifere vicino alla costa di Crotone (concessione di coltivazione D.C 1.AG in scadenza nel 2018) hanno prodotto nel 2015 circa 557 milioni di metri cubi di gas (pari all'8% della produzione nazionale, in calo costante a partire dal 2003 e meno di un quarto di quanto produceva nel 1994): la mancata proroga dell'autorizzazione potrebbe causare una perdita a livello nazionale pari allo 0,8% del consumo annuo di gas e allo 0,4% dei consumi totali.\nDibattito sulla presenza di inquinanti legati alle attivit\u00e0 estrattive in mare.\nL'inquinamento prodotto in normali condizioni d'utilizzo su pesca e vita marina\u00a0\u2013 insieme ai rischi di disastro ambientale in un mare chiuso in caso di malfunzionamento\u00a0\u2013 sono due dei principali argomenti portati a sostegno del referendum.\nPer quanto riguarda il primo punto, sono stati diffusi pochi dati sull'inquinamento nelle aree di estrazione. L'organizzazione Greenpeace ha pubblicato un report, basato su dati dell'Istituto superiore per la protezione e la ricerca ambientale (ISPRA), che afferma come i fondali marini al di sotto delle piattaforme stiano superando i limiti di inquinamento nel 79% dei casi (i dati si riferiscono al 2014), con tassi di inquinanti nelle cozze pi\u00f9 alti del 30% rispetto ad altre aree marine. L'ISPRA e il Ministero dell'ambiente e della tutela del territorio e del mare, interpellati con un'istanza di accesso agli atti, hanno fornito dati relativi a 34 impianti sulla costa emiliano-romagnola, non dando informazioni sui rimanenti 100.\nL'iniziativa referendaria.\nIl 6 luglio 2015 due organizzazioni ambientaliste, il Coordinamento nazionale No Triv, l'Associazione A Sud Ecologia e Cooperazione ONLUS, hanno sottoposto alle regioni una proposta di referendum popolare sulle trivellazioni in mare, da indire senza ricorrere alla raccolta di firme ma avvalendosi del potere d'iniziativa che la Costituzione attribuisce alle regioni medesime. L'istanza, sottoscritta da 130 organizzazioni e da alcune personalit\u00e0 pubbliche, \u00e8 stata ufficialmente inoltrata alle assemblee regionali il 3 settembre. L'11 settembre 2015 la Conferenza dei Presidenti dei Consigli regionali ha approvato all'unanimit\u00e0 la predisposizione di proposta referendaria.\nEntro il termine del 30 settembre, come prescritto dalla legge, la richiesta d'indizione del referendum \u00e8 stata formalmente approvata\u00a0\u2013 con distinte delibere conformi\u00a0\u2013 dai Consigli regionali di Abruzzo, Basilicata, Calabria, Campania, Liguria, Marche, Molise, Puglia, Sardegna e Veneto, otto dei quali erano accomunati da una maggioranza politica di centro-sinistra.\nLa regione Abruzzo si \u00e8 successivamente ritirata dall'iniziativa nel gennaio del 2016.\nLa proposta referendaria comprendeva inizialmente sei diversi quesiti, inerenti rispettivamente alle proposte di:\nIl controllo della Cassazione.\nIl 27 novembre 2015, l'Ufficio centrale per il referendum presso la Corte suprema di cassazione ha giudicato legittimi tutti i sei quesiti presentati dai Consigli regionali, riformulandone il testo in alcuni passaggi e attribuendo una denominazione a ciascuna delle richieste referendarie.\nNel dicembre del 2015, l'organizzazione ambientalista Greenpeace ONLUS ha commissionato un sondaggio d'opinione dal quale \u00e8 emerso come la met\u00e0 degli interpellati fosse a conoscenza dell'iniziativa referendaria; i pareri degli intervistati hanno mostrato inoltre una preponderanza della contrariet\u00e0 alle trivellazioni in mare.\nI provvedimenti del Governo e il vaglio della Consulta.\nIn un secondo momento, l'8 gennaio 2016, l'Ufficio centrale per il referendum \u00e8 stato chiamato a riesaminare i quesiti, respingendo i primi cinque a causa delle modifiche promosse dal Governo Renzi e introdotte nel frattempo dal Parlamento con la legge di stabilit\u00e0 finanziaria.\nL'unico quesito rimasto, volto a cancellare la facolt\u00e0 di prorogare le estrazioni fino all'esaurimento dei giacimenti, \u00e8 stato infine dichiarato ammissibile dalla Corte costituzionale il 19 gennaio 2016.\nIl ricorso delle Regioni per la riammissione dei quesiti esclusi.\nAlcuni fra i Consigli regionali promotori della consultazione hanno sollevato un conflitto di attribuzione fra poteri dello Stato allo scopo di far riammettere due dei cinque quesiti non accolti dall'Ufficio centrale per il referendum. In particolare le Regioni lamentavano il fatto che il Parlamento, modificando parte della normativa sulle trivellazioni per iniziativa del Governo, avrebbe \u00ablegiferato su materie di competenza regionale\u00bb.\nIl ricorso \u00e8 stato rigettato dalla Corte costituzionale il 9 marzo 2016 per un mero vizio di forma. I rappresentanti di cinque Consigli regionali (Basilicata, Campania, Liguria, Puglia e Sardegna), infatti, sono stati ritenuti \u00abnon legittimati\u00bb a sollevare il conflitto di attribuzione, in quanto carenti delle delibere consiliari che li autorizzavano a stare in giudizio (solo l'assemblea del Veneto aveva approvato tale delibera). Dal momento che il referendum deve essere richiesto da almeno cinque regioni, il ricorso \u00e8 stato dunque respinto senza entrare nel merito.\nLa calendarizzazione.\nConvocazione dei comizi.\nIl referendum abrogativo \u00e8 stato fissato per il 17 aprile 2016.\nIn un primo momento, era stato proposto l'accorpamento alle elezioni amministrative. Tuttavia il Governo ha optato per la divisione delle due consultazioni. A favore dell'accorpamento si sono dichiarati i promotori e l'opposizione parlamentare, denunciando un'evitabile spesa aggiuntiva tra i 350 e i 400 milioni di euro(in realt\u00e0 il risparmio sarebbe stato circa tra i 75 e i 100 milioni dato che le successive elezioni amministrative si svolgevano solo in un quarto del territorio nazionale). Il Presidente del Consiglio Matteo Renzi ha inoltre dichiarato che il Governo non avrebbe potuto accorpare le consultazioni neanche se avesse voluto perch\u00e9 una legge lo impediva.\nIl Presidente Sergio Mattarella ha firmato il decreto che indice il referendum anche in base all'articolo 7 del decreto-legge 98 del 2011 (\u00abDisposizioni urgenti per la stabilizzazione finanziaria\u00bb), che prescrive l'obbligatoriet\u00e0 di abbinare elezioni di diverso grado tra loro in un'unica data nell'anno solare, senza prevedere il medesimo obbligo per i referendum. Vi \u00e8 un unico precedente di accorpamento di un referendum abrogativo con un'altra consultazione: nel 2009, le operazioni di voto per tre referendum abrogativi si svolsero contestualmente al turno di ballottaggio delle elezioni amministrative.\nIl ricorso amministrativo contro il mancato \u00ab\"election day\"\u00bb.\nAll'inizio di aprile, i Radicali Italiani e il Codacons hanno depositato due distinti ricorsi al Tribunale amministrativo regionale del Lazio, al fine di prevenire il danno economico derivante dalla decisione del Governo di non prevedere un'unica data per lo svolgimento del referendum e delle elezioni amministrative. La Regione Puglia ha dichiarato di voler sostenere il ricorso per l'accorpamento nell'\u00ab\"election day\"\u00bb, unitamente al Comune di Napoli e alla Regione del Veneto.\nNel ricorso presentato dai Radicali Italiani viene contestata, oltre al danno economico del mancato \u00ab\"election day\"\u00bb, anche la ravvicinata calendarizzazione del referendum alla prima domenica utile nel periodo consentito dal 15 aprile al 15 giugno, cio\u00e8 appena 62 giorni dopo del decreto di indizione e senza la consultazione preventiva dei promotori referendari, dell'AGCOM, nonch\u00e9 della Commissione parlamentare per l'indirizzo generale e la vigilanza dei servizi radiotelevisivi.\nIl 13 aprile il TAR ha respinto il ricorso, sostenendo che non fosse pi\u00f9 possibile rimediare al danno economico denunciato (infatti, mancando appena 4 giorni al voto, le maggiori spese erano gi\u00e0 state compiute), e affermando: \u00abnon appaiono ravvisabili elementi sufficienti a rivelare l'irragionevolezza e/o illogicit\u00e0 della scelta della data del 17 aprile 2016\u00bb.\nSubito dopo la sentenza, il Codacons ha preannunciato il ricorso urgente in appello al Consiglio di Stato. Il 15 aprile il Consiglio di Stato ha respinto tale ultima istanza, confermando\u00a0\u2013 in via definitiva\u00a0\u2013 la data del referendum.\nIl quesito.\nIl quesito propone l'abrogazione della norma che ha consentito di prorogare le concessioni per l'estrazione degli idrocarburi sino all'esaurimento dei rispettivi giacimenti. La disposizione riguarda esclusivamente le trivellazioni in mare gi\u00e0 in attivit\u00e0 che operano a una distanza non superiore a 12 miglia nautiche dalla costa (12 miglia nautiche equivalgono a metri).\nGli effetti sulla legge.\nIl comma 17 dell'articolo 6 del decreto legislativo 3 aprile 2006, n\u00ba 152 sarebbe stato cos\u00ec modificato nel caso in cui il referendum avesse registrato la maggioranza di voti per il s\u00ec, previo raggiungimento del quorum:\nDibattito sulle conseguenze giuridiche del referendum.\nGli effetti pratici dell'abrogazione della norma erano controversi e oggetto di opinioni contrastanti, non solo tra favorevoli e contrari al referendum ma anche all'interno dello stesso comitato promotore. Il presidente della Regione Puglia Michele Emiliano sosteneva che l'abrogazione avrebbe determinato il ritorno in vigore della legge n. 9 del 1991 che avrebbe permesso la proroga della concessione dei pozzi di cinque anni in cinque anni nella fase finale ma con i controlli delle Regioni.\nIl costituzionalista Enzo Di Salvatore, tra i promotori del referendum, sosteneva al contrario che tale legge non sarebbe tornata in vigore e pertanto non sarebbe stato possibile ottenere alcuna proroga ulteriore dopo la scadenza delle concessioni gi\u00e0 rilasciate. Questa seconda interpretazione \u00e8 stata sostenuta anche dalla maggior parte dei contrari al quesito tra cui il sottosegretario Claudio De Vincenti \u2013 secondo cui la vecchia norma non sarebbe potuta tornare in vigore in quanto abrogata \u2013 e il comitato \u00abOttimisti e razionali\u00bb, secondo il quale la reviviscenza della norma sarebbe stata esclusa dalla Corte costituzionale.\nAltri ancora infine sostenevano che l'abrogazione non avrebbe prodotto alcun effetto pratico e consideravano quindi la consultazione un mero \u00abreferendum di stimolo\u00bb. Pietro Ichino (PD), ad esempio, sosteneva che \u00abse si legge il quesito referendario sulla prosecuzione dell'estrazione di idrocarburi dal fondo marino, ci si convince subito che il suo contenuto pratico \u00e8 nullo. Certo, il voto pu\u00f2 assumere un meta-significato politico; ma allora [\u2026] di questo si deve discutere e non di \"trivelle\"\u00bb.\nPosizioni.\nPartiti rappresentati nel Parlamento italiano e/o europeo.\nLe posizioni di alcuni partiti sono contenute in un documento dell'AGCOM, che regoler\u00e0 la \"par condicio\" durante la campagna elettorale: si tratta di quei \u00absoggetti politici intenzionati a chiedere spazi informativi o nelle tribune politiche elettorali sulle televisioni private, in vista del referendum\u00bb.\nNella tabella seguente sono elencate tutte le posizioni prese dai partiti politici\u00a0\u2013 anche non elencati nel documento\u00a0\u2013 presenti nel Parlamento italiano ed europeo.\nAltri soggetti.\nNel documento dell'AGCOM risultano inserite anche alcune associazioni che intendono fare campagna elettorale.\nDi seguito si elencano, in aggiunta alle associazioni di cui sopra, anche altri soggetti di rilevanza nazionale che hanno espresso il loro parere sul referendum.\nControversie.\nLe denunce penali per gli inviti all'astensione da parte dei membri del Governo.\nPrima del voto sono state presentate denunce penali nei confronti di alcuni membri del Governo e alte cariche dello Stato per presunte violazioni alla normativa elettorale, precisamente per l'invito all'astensione. In particolare, il Presidente del Consiglio e segretario del PD Matteo Renzi rivendic\u00f2 la legittimit\u00e0 dell'astensione, giungendo a definire il referendum \"\"una bufala\"; analoghi toni sminuenti adott\u00f2 il Presidente emerito della Repubblica e senatore a vita Giorgio Napolitano, difendendo il diritto all'astensione e definendo l'iniziativa referendaria \"inconsistente e pretestuosa\"\".\nDi conseguenza, Maurizio Buccarella, senatore del Movimento 5 Stelle, e Riccardo Magi, segretario dei Radicali Italiani, hanno consegnato le denunce alla Procura di Roma contro il Presidente del Consiglio Renzi e il viceministro allo Sviluppo Economico Teresa Bellanova per la violazione di alcune disposizioni contenute nel testo unico delle leggi recanti norme per l'elezione della Camera dei deputati (applicabile anche alle consultazioni referendarie), tra cui l'articolo 98 che afferma:\nDue giorni prima del voto anche l'allora segretario nazionale del Partito della Rifondazione Comunista Paolo Ferrero ha denunciato Matteo Renzi per induzione all'astensione.\nPresunta violazione del silenzio elettorale.\nIl giorno del referendum, mentre la votazione era ancora in corso, esponenti di varie forze politiche avrebbero violato il silenzio elettorale rilasciando dichiarazioni a telegiornali, agenzie di stampa e altri mezzi di comunicazione di massa, a sostegno ora del \u00abs\u00ec\u00bb, ora del \u00abno\u00bb, ora dell'astensione. Tra questi, si \u00e8 distinto il deputato del PD Ernesto Carbone, che di fronte all'evidente mancato raggiungimento del quorum ha beffeggiato scrivendo \"ciaone\" sul suo account Twitter i sostenitori del referendum.\nEsito.\nGli elettori chiamati al voto in Italia erano , suddivisi nelle sezioni elettorali presenti in comuni; a essi si sono aggiunti i italiani residenti all'estero, per un totale di cittadini aventi diritto al voto.\nI seggi elettorali sono rimasti aperti dalle ore 7:00 alle 23:00 nella sola giornata di domenica 17 aprile 2016.\nEsito nelle regioni.\nLa Basilicata \u00e8 stata l'unica regione in cui si \u00e8 raggiunto il \"quorum\" (oltre alla pi\u00f9 alta percentuale di voti per il \u00abs\u00ec\u00bb), mentre la pi\u00f9 bassa affluenza e la maggiore frazione di suffragi per il \u00abno\u00bb sono state registrate nella Circoscrizione Estero.\nLa provincia con la minor percentuale di votanti \u00e8 stata quella di Bolzano con il 17,61% dei votanti, mentre quella con la maggiore affluenza \u00e8 stata la provincia di Matera con il 52,35%."}
{"id": "5845169", "revid": "256896", "url": "https://it.wikipedia.org/wiki?curid=5845169", "title": "Dipartimento degli affari dei veterani degli Stati Uniti d'America", "text": ""}
{"id": "5845170", "revid": "256896", "url": "https://it.wikipedia.org/wiki?curid=5845170", "title": "Azienda Ospedaliera Universitaria Integrata di Verona", "text": ""}
{"id": "5845171", "revid": "767487", "url": "https://it.wikipedia.org/wiki?curid=5845171", "title": "Stefano Lenoci", "text": ""}
{"id": "5845177", "revid": "256896", "url": "https://it.wikipedia.org/wiki?curid=5845177", "title": "Policlinico Universitario Giambattista Rossi", "text": ""}
{"id": "5845185", "revid": "125281081", "url": "https://it.wikipedia.org/wiki?curid=5845185", "title": "Episodi di House of Cards - Gli intrighi del potere (quarta stagione)", "text": "La quarta stagione della serie televisiva House of Cards - Gli intrighi del potere \u00e8 stata resa interamente disponibile sul servizio di streaming on demand Netflix il 4 marzo 2016.\nIn Italia i primi due episodi sono stati trasmessi in lingua originale e in versione sottotitolata sul canale satellitare Sky Atlantic alla mezzanotte del 5 marzo 2016. Gli episodi doppiati in lingua italiana sono stati trasmessi dal 9 marzo al 20 aprile 2016.\nCapitolo 40.\nTrama.\nFrank \u00e8 impegnato nella campagna per le primarie in New Hampshire, dove per\u00f2 i sondaggi lo danno in ritardo di dieci punti rispetto a Dunbar. Il presidente riesce a mascherare in pubblico la preoccupazione per la fuga di Claire, temendo che la notizia di una crisi coniugale alla Casa Bianca possa risultargli fatale per ottenere la nomination contro una rivale sempre pi\u00f9 agguerrita. La first lady ha fatto rientro in Texas, stabilendosi nella sua vecchia casa, evidenziando per\u00f2 rapporti tutt'altro che idilliaci con la madre: questa non ha mai accettato il suo matrimonio con Frank, avendo tentato di dissuaderla dallo sposare una persona che considera meschina. Intanto, Frank e Dunbar devono cominciare a guardarsi da un nuovo rivale: il governatore Conway, giovane esponente del Partito Repubblicano, accreditato come superfavorito per la nomination del suo partito.\nClaire non \u00e8 tornata nella sua terra d'origine per una semplice visita di cortesia: \u00e8 sua intenzione candidarsi al Congresso per il trentesimo distretto, costruendosi una carriera politica che la porti in breve tempo a competere per il massimo traguardo della presidenza. Claire ha gi\u00e0 individuato la persona giusta a cui affidare la sua campagna: Leann Harvey, una donna molto competente che attualmente sta svolgendo lo stesso lavoro per la storica deputata del distretto Doris Jones. L'ormai anziana Doris ha abdicato in favore della figlia Celia, la quale ha lungamente aspettato il suo momento e non intende farsi da parte. Inoltre, i democratici bianchi sono malvisti in Texas per via del passato schiavista, mentre i Jones hanno sempre potuto contare sull'essere neri e incarnare i valori della comunit\u00e0.\nDunbar intuisce i problemi tra gli Underwood e manda la sua collaboratrice Cynthia a trattare con Seth il suo passaggio dalla loro parte: in caso di vittoria, Seth diventerebbe capo di gabinetto dell'amministrazione Dunbar, ereditando l'incarico da Cynthia dopo i primi due anni di presidenza. Seth rifiuta, nonostante sia in difficolt\u00e0 nel gestire i rapporti con una stampa incuriosita dalla sparizione di Claire: ufficialmente la first lady \u00e8 in Texas per anticipare la campagna del marito, ma la sua copertura vacilla non avendo presenziato a eventi pubblici. Venuto a sapere delle intenzioni di Claire di candidarsi al Congresso, Frank manda Doug in Texas per tentare di convincere la moglie a ravvedersi. Doug incontra a tarda ora Leann nel suo ufficio, ma nemmeno la telefonata di Frank la fa arretrare di un millimetro.\nClaire incontra Doris Jones per trattare la candidatura al Congresso. La deputata \u00e8 contraria per due ragioni: tocca alla figlia correre al suo posto e Claire rappresenta la donna bianca privilegiata che \u00e8 fuggita per fare carriera, bench\u00e9 Claire minacci di far revocare i fondi federali per il locale centro di cura contro il cancro al seno. All'incontro \u00e8 presente anche Doug, che cerca di mediare tra le due posizioni: usciti dalla sede del comitato Jones, Claire lo invita a starne fuori e a riferire a Frank che non accetter\u00e0 alcuna intromissione da parte sua. Nel frattempo, i giornali escono con lo scoop della presunta discordia tra i coniugi Underwood e tocca a Seth smentire in conferenza stampa ogni illazione al riguardo. Frank si precipita in Texas per vedere faccia a faccia Claire, rivelandole di aver scoperto un segreto riguardante la sua famiglia: sua madre Elizabeth \u00e8 malata di cancro e da tre anni si sta sottoponendo alla chemioterapia. Il suo piano prevede di annunciare pubblicamente che si \u00e8 ritirata per stare vicina alla madre ammalata, cos\u00ec da trovare una spiegazione ragionevole ai loro reali problemi: Claire, disgustata per il colpo basso del marito e al tempo stesso turbata per questa scoperta, accetta di comparire al suo fianco e recitare questo copione davanti alla stampa. \nLucas Goodwin esce di prigione per aver collaborato con i federali allo smascheramento del caso di omicidio del suo compagno di cella. In cambio, l'ex giornalista entra nel programma protezione testimoni, assumendo la nuova identit\u00e0 di John Carlyle. Gli viene spiegato che d'ora in avanti lavorer\u00e0 come lavavetri a domicilio, non potr\u00e0 pi\u00f9 guidare e dovr\u00e0 cercare di essere il pi\u00f9 riservato possibile con gli altri. Dunbar vince in New Hampshire, confermando i sondaggi della vigilia: Frank deve digerire la sconfitta e contemporaneamente preoccuparsi per la crescita del possibile avversario repubblicano Conway. Claire piange nel vedere sua madre senza capelli: Elizabeth la abbraccia e le chiede di non avere piet\u00e0 nei confronti di Frank.\nCapitolo 41.\nTrama.\nRisentita verso Frank per la rivelazione pubblica della sua malattia, Elizabeth riunisce le amiche della buona societ\u00e0 per chiedere loro di finanziare la campagna elettorale di Heather Dunbar e assestare un duro colpo all'odiato genero. L'unico desiderio di Elizabeth \u00e8 far decollare la carriera di Claire, auspicando che Doris Jones scelga lei anzich\u00e9 la figlia come candidata per il trentesimo distretto. A Washington, Celia Jones propone un generoso finanziamento a Jackie Sharp, in corsa per la rielezione nel suo distretto in California: in cambio dovr\u00e0 prodigarsi per sbloccare l'emendamento a favore della clinica per le donne ammalate di tumore al seno, il lascito che Doris vorrebbe dare alla sua gente prima di ritirarsi dalla politica. Dopodich\u00e9 Doris e Celia incontrano nuovamente Claire per avanzarle la medesima proposta: aiutare Jackie a raggiungere l'obiettivo, cosicch\u00e9 Celia lasci poi alla signora Underwood il seggio di deputata.\nAlla vigilia del discorso sullo stato dell'Unione, Frank si trova alle prese con nuove tensioni all'orizzonte nei rapporti con la Russia: il presidente Petrov sta perseguitando diversi oppositori politici, accusati di preparare un golpe che lo destituisca. Uno di essi, il magnate dell'editoria Igor Milkin, ha chiesto asilo politico negli Stati Uniti ed \u00e8 sotto la tutela dei militari americani: i vertici del Pentagono suggeriscono a Frank di trattenerlo, sfruttando l'attuale debolezza dell'economia russa, ma il presidente \u00e8 orientato a farlo tornare in Russia perch\u00e9 non intende compromettere i passi avanti diplomatici compiuti con Petrov l'anno precedente. Claire telefona alla madre per chiederle consiglio sul vestito da indossare al discorso di Frank: Elizabeth, che si sta sottoponendo alla chemio, le suggerisce per il futuro di usare il cognome da nubile Hale, tagliando definitivamente i ponti con gli Underwood. Intanto, Leann informa Claire degli incontri segreti tra Jackie e Remy, dicendole che ha provveduto a farli seguire da un investigatore. Frank e Claire si incontrano per concordare il cerimoniale della serata: il presidente \u00e8 stranamente conciliante verso le richieste della moglie, ricordandole la promessa di apparire insieme a lui in cambio della possibilit\u00e0 di tentare una carriera indipendente rispetto al ruolo di first lady.\nAllo Stato dell'Unione Frank afferma che gli Stati Uniti sono usciti dalla recessione, grazie a decisioni politiche importanti e ad alcune persone significative nella sua esperienza di presidente: i ringraziamenti vanno a Claire, ma inaspettatamente anche a Doris Jones. Frank elogia Doris come esempio di politico capace di ascoltare la propria gente e, per questo suo impegno al Congresso durato ben 34 anni, far\u00e0 quanto \u00e8 in suo potere per ottenere l'apertura del centro di prevenzione a lei tanto caro. Inoltre, Frank annuncia il suo appoggio a Celia per proseguire la carriera politica della madre come deputata del trentesimo congresso. Quel che \u00e8 peggio \u00e8 che Frank dichiara il sostegno decisivo di Claire a quest'iniziativa, come se la first lady non fosse contraria a rinunciare al seggio in favore di Celia Jones. Intanto, Leann sta seguendo il discorso da una televisione in un bar, quando \u00e8 raggiunta da Remy, che Jackie ha mandato per convincerla a mettere una buona parola con Claire per il progetto della clinica, senza sapere ovviamente ancora delle intenzioni di Frank a proposito. In passato Leann rifiut\u00f2 un incarico presso la Glandom Hill, la lobby dove lavorava Remy: entrambi sono consapevoli dei rispettivi sotterfugi, Leann con Claire e Remy con Jackie, anche se nessuno dei due lo ammette esplicitamente. Jackie telefona a Remy, disperata per l'annuncio dato da Frank che la priva di un consistente finanziamento, ma l'uomo finge di non aver visto Leann e che lo far\u00e0 con calma nei giorni successivi.\nTornati alla Casa Bianca, Frank si dice dispiaciuto per aver sacrificato il suo desiderio di correre per il trentesimo distretto, promettendole un seggio tutto per lei una volta che sar\u00e0 rieletto presidente. Claire finge interesse per questa soluzione, dicendo al marito che ci rifletter\u00e0: salita a bordo dell'aereo per il Texas, la first lady rivela a Leann di volersi muovere subito verso un obiettivo ancora pi\u00f9 ambizioso, non essendo certa che Frank possa venire rieletto. Leann d\u00e0 la propria disponibilit\u00e0 a seguirla, ma chiede un corposo aumento di stipendio. Frank telefona a Petrov per discutere della faccenda di Milkin: il presidente russo lo accusa di dare rifugio ai complottisti, affermando di non fidarsi di lui per quanto accaduto con Michael Corrigan alla valle del Giordano. La comunicazione si interrompe bruscamente e Frank decide di tornare sui suoi passi, concedendo l'asilo a Milkin.\nArrivata a casa, Claire vuole che la madre le dia il denaro necessario a pagare Leann: Elizabeth replica che non intende foraggiarla e Claire, essendo intestataria del terreno dell'abitazione, minaccia di mettere in vendita la propriet\u00e0.\nCapitolo 42.\nTrama.\nFrank si trova a Gaffney per le primarie del South Carolina. Il presidente pu\u00f2 contare sul sostegno di Doris e Celia Jones nel garantirsi l'appoggio della comunit\u00e0 afroamericana, la maggioranza della popolazione dello Stato. Frank deve affrontare il caro benzina, in parte causato dalle manovre ritorsive del presidente russo Petrov per la vicenda Milkin. Nel frattempo, Claire e sua madre sono sempre pi\u00f9 ai ferri corti: Elizabeth le intima di non farsi vedere pi\u00f9, ma Claire intende continuare ad andare e venire da casa come meglio crede. La first lady vuole assestare un duro colpo a Frank, facendolo perdere nel suo Stato natale: Leann accede alla sua cassetta di sicurezza, dove rinviene una fotografia che pu\u00f2 cagionargli imbarazzo, e intercede presso Oren Chase, lo storico nemico di Frank, per ricavarne un poster da esporre sul Peachoid il giorno delle primarie. Claire accetta di comparire al fianco di Frank nel suo intervento al college della contea, cos\u00ec da fugare i dubbi sul suo doppiogiochismo, ma ordina a Leann di lasciare i suoi orecchini dentro la cassetta per lanciare al marito un messaggio chiaro delle sue intenzioni.\nLa fotografia in questione ritrae Calvin Underwood, il padre di Frank, con addosso il vestito bianco del Ku Klux Klan. Frank \u00e8 furente e ordina a Doug di avviare un giro di vite all'interno della Casa Bianca, convinto che la foto sia spuntata da un dipendente a lui vicino. Heather Dunbar difende pubblicamente Frank, sostenendo che le colpe dei padri non devono ricadere sui figli e definendo la foto \"un colpo basso\". Tuttavia, Frank perde credibilit\u00e0 agli occhi degli afroamericani: le Jones vogliono troncare ogni relazione con lui, anche a costo di rinunciare alla clinica. Frank riesce a sapere che una donna ha avuto accesso alla cassetta di sicurezza e intuisce che potrebbe esserci dietro Oren Chase, cos\u00ec manda Meechum a prelevarlo per affrontarlo faccia a faccia: il presidente esige che Oren confessi pubblicamente di essere stato pagato per infangare la sua reputazione. Frank parla nuovamente davanti agli afroamericani, spiegando come si sono svolti i fatti: suo padre si era dovuto fingere membro del Ku Klux Klan per ottenere un finanziamento di cinquemila dollari dal proprietario della banca, membro della setta, e salvare la fattoria di famiglia.\nLukas legge delle primarie in South Carolina da un giornale e chiede a un collega di prestargli una macchina per andare al quartier generale di Heather Dunbar. Distraendo la ragazza degli accrediti, Lukas chiede a Cynthia di vedere la Dunbar e rivelarle i crimini di Frank: tuttavia viene preso come uno squilibrato e la Dunbar si rifiuta di ascoltarlo. Proprio quando Frank sembra uscito indenne, un nuovo scandalo colpisce il presidente: questa volta \u00e8 una fotografia scattata tempo prima che lo ritrae con un uomo con l'uniforme degli Stati Confederati d'America durante la Guerra di Secessione Americana, che praticavano la schiavit\u00f9, quindi un simbolo dello schiavismo e del razzismo. In realt\u00e0 la foto era stata scattata in occasione di una rievocazione storica di una battaglia della guerra, e l'uomo ritratto in compagnia di Frank era Eric Rawlings, che interpretava Augustus Underwood, un antenato del presidente che prese parte a quella battaglia morendo da eroe. Frank era rimasto colpito dalla passione con cui il giovane ricordava ogni dettaglio di Augustus e aveva voluto fare una foto con lui. Temendo che possa essere accusato il suo staff, la Dunbar sente il bisogno di smentire ogni responsabilit\u00e0 e rivaluta la posizione di Lukas, resasi conto che pu\u00f2 tornargli utile. La talpa \u00e8 in realt\u00e0 Seth, il quale ha scattato la fotografia dal suo ufficio e l'ha spedita ai media: l'uomo svia i sospetti di Doug accusando Meechum, ma Frank non vuole credere che sia lui il responsabile, non avendo mai dubitato della sua fedelt\u00e0. Sul fronte russo, Frank prende una decisione drastica: aiutare Milkin e gli altri dissidenti a prendere il potere nel Paese, succedendo a Petrov.\nFrank incassa il duro colpo della sconfitta nel suo Stato e, ispezionando la cassetta di sicurezza, trova gli orecchini di Claire. Proprio in quel momento la first lady entra nella stanza e confessa il suo piano: farlo perdere affinch\u00e9 si renda conto che ha bisogno di lei, dato che insieme non hanno mai perso. Claire vuole essere la sua vicepresidente, ma Frank \u00e8 contrario perch\u00e9 non ha mai ricoperto cariche elettive.\nCapitolo 43.\nTrama.\nFrank prova a dissuadere Claire dal correre come sua vice, mostrandole i risultati di alcuni sondaggi secondo cui la maggior parte degli americani non la vorrebbe ricoprire quella carica. Anche Leann inizia a dubitare sulle sue intenzioni, ma Claire non vuole fare marcia indietro. Intanto, Frank e i vertici militari mettono a punto il piano per il salvacondotto a Milkin: il miliardario russo sar\u00e0 trasferito in Estonia, da dove far\u00e0 partire l'offensiva contro Petrov, e il governo americano sbloccher\u00e0 il suo conto svizzero. Il segretario di Stato Catherine Durant rimane molto scettica a proposito, preoccupata della possibile escalation con la Russia.\nDoug mette alle strette Seth, accusandolo di essere la talpa da cui \u00e8 partita la campagna denigratoria contro Frank. Il capo dell'ufficio stampa dissimula disgusto, sottolineando che dai controlli sulle sue mail non risulta alcun complotto, e minaccia Doug di lasciare l'incarico se continuer\u00e0 a sentirsi sotto indagine. Tuttavia, Seth continua a incontrarsi segretamente con Cynthia per organizzare il suo passaggio dalla Dunbar: dall'assistente della rivale di Underwood viene a scoprire della libert\u00e0 di Lukas, uscito dal carcere per entrare nel programma protezione testimoni. Dalla sua casa in Texas, Claire scrive un messaggio e vuole che Leann lo consegni personalmente a Frank: nel testo \u00e8 scritto chiaramente che \u00e8 pronta ad annunciare il divorzio per iniziare una propria carriera politica. Frank rispedisce Leann da Claire, auspicando che la rimostranza rientri.\nFrank si trova in un college per la campagna elettorale. Uscito dall'edificio per incontrare i suoi contestatori, il presidente \u00e8 vittima di un conflitto a fuoco con Lukas che gli spara con una pistola: i colpi raggiungono anche Meechum, che prima di morire risponde al fuoco da terra, uccidendo l'ex giornalista. Frank \u00e8 ricoverato in ospedale in gravi condizioni ed \u00e8 sottoposto a un difficile intervento chirurgico, dopo il quale \u00e8 dichiarato fuori pericolo ma in condizioni critiche. Claire si reca in ospedale per vegliare sul marito, mentre Donald Blythe \u00e8 nominato presidente a interim a norma del venticinquesimo emendamento. Prima di partire per andare in ospedale, Claire \u00e8 scossa dalle parole di sua madre Elizabeth che si augura la morte di Frank.\nBlythe \u00e8 in piena difficolt\u00e0: non solo si trova a dover rassicurare la Nazione, ma \u00e8 assillato dai collaboratori per le decisioni che deve prendere sull'operazione Milkin: Catherine Durant rimane contraria, mentre Doug rammenta al nuovo presidente che Frank si era detto favorevole. Confuso, Blythe chiede qualche ora di tempo per pensarci e convoca Claire alla Casa Bianca, volendosi avvalere del suo giudizio. I due trovano una soluzione di compromesso: far atterrare l'aereo in Cina, cos\u00ec da tranquillizzare la Russia, anche se Frank non voleva coinvolgere il Paese asiatico nella crisi. Accompagnato da Claire, Blythe si presenta in conferenza stampa per parlare agli americani.\nCapitolo 44.\nTrama.\nLe condizioni di Frank sono peggiorate: il suo fegato non si \u00e8 ricostruito, quindi ha necessit\u00e0 di un trapianto entro pochi giorni, altrimenti potrebbe morire. Ancora in stato di coma nel letto d'ospedale, Frank vive una serie di allucinazioni con i personaggi del suo passato che continuano a tormentarlo, facendogli presagire la sua tragica fine. Nel frattempo, la crisi petrolifera si \u00e8 aggravata e molti benzinai hanno scorte di carburante limitate. Blythe si conferma del tutto inadatto alla carica di presidente ed \u00e8 praticamente manovrato da Claire, la quale gli suggerisce perfino le parole da dire al presidente russo Petrov nella telefonata che dovrebbe risolvere la crisi del carburante. Petrov non intende negoziare con Blythe, asupicando in una guarigione di Frank, ma Claire vuole che Blythe gli riferisca che il marito ha poche speranze di salvezza e che quindi dovr\u00e0 trattare con lui. Doug discute con la first lady, avendo precedentemente concordato di mettere a tacere ogni voce sull'aggravamento delle condizioni del presidente: Claire vuole invece che gli americani sappiano la verit\u00e0 e sar\u00e0 lei a dirla in una conferenza stampa. Doug ottiene comunque la possibilit\u00e0 di accedere alla stanza di Frank, cos\u00ec da poterle dare il cambio nel vegliarlo.\nIl defunto Lukas ha lasciato una lettera di confessione in cui ha ricostruito l'intera trama oscura di Frank: i delitti di Peter Russo e Zoe Barnes, oltre alla prostituta Rachel e agli affari torbidi con Raymond Tusk per mettere fuori gioco l'ex presidente Walker. Doug si premura che lo scritto non venga reso noto, ma i detective incaricati dell'indagine sostengono che \u00e8 una prova verbalizzata e quindi c'\u00e8 il rischio che diventi di dominio pubblico. Gli stessi inquirenti fanno visita a Tom Hammerschmidt, l'ex direttore dell'Herald, per avere gli appunti dell'intervista concessa da Frank a Tom e venire a capo della faccenda. Anche Kate fa visita ad Hammerschmidt: vuole sapere cosa lui pensasse di Lukas e Tom sostiene la tesi che fosse impazzito, non convincendo del tutto l'ex collega. La mattina in cui la polizia restituisce ad Hammerschmidt l'intero incartamento, in quanto non ha trovato nulla degno di nota, Tom sembra sollevato, ma dura poco: sulla prima pagina dell'Herald, beffardamente consegnato proprio dagli agenti, campeggia un articolo di Kate in cui la giornalista sembra appoggiare ancora la battaglia di Lukas.\nDoug scopre quello che ha sempre sospettato: \u00e8 Seth il responsabile della fuga di notizie in merito alla fotografia di Frank con lo schiavista, ragion per cui pretende che il capo dell'ufficio stampa lasci immediatamente l'incarico, altrimenti le conseguenze per lui saranno molto serie. Claire riceve la visita di Donald Blythe: i due iniziano a conversare dei rispettivi fardelli, con la first lady che ammette di non provare niente per le condizioni del marito. Intanto, la Dunbar informa il suo staff che la loro campagna deve proseguire regolarmente, nonostante il principale rivale sia in coma in ospedale, anche perch\u00e9 Underwood \u00e8 dato in vantaggio in altri sei Stati. Claire e Doug hanno un piano per assestarle un duro colpo: far sapere del suo incontro con Lukas, un incontro illecito anche se non voluto, seguito da una telefonata illecita di Dunbar alla Procuratrice Generale. La first lady appare commossa davanti alle telecamere per informare dell'aggravamento di Frank e ammette l'esistenza della lettera di Lukas, mettendolo per\u00f2 in cattiva luce e sostenendo che le parole scritte rappresentano le farneticazioni di uno squilibrato.\nL'unico modo per risolvere la crisi petrolifera \u00e8 stringere un accordo con i cinesi: l'unica persona in grado di farlo \u00e8 Raymond Tusk. Claire manda Leann a parlare con Remy Denton, chiedendo nuovamente i suoi servigi per portare l'imprenditore alla Casa Bianca. Remy si \u00e8 ritirato dagli affari ed \u00e8 tornato a vivere nella sua citt\u00e0 natale: Leann lo costringe a tornare in pista mostrandogli le immagini che lo ritraggono in compagnia di Jackie Sharp, minacciando di renderle pubbliche e incrinare la campagna per la nomination della sua amante. Remy incontra Tusk e finge di voler avviare una nuova attivit\u00e0, della quale lui dovr\u00e0 essere il suo primo cliente: il magnate per\u00f2 afferma di aver perso il feeling con i cinesi e di non voler pi\u00f9 essere coinvolto negli affari della Casa Bianca. Davanti per\u00f2 al rischio di essere incriminato per falsa testimonianza nell'ambito dello scandalo Walker, Tusk accetta di vedere Claire e insieme concordano una via d'uscita: stringere una collaborazione tra compagnie energetiche americane e cinesi.\nDoug fa venire Seth a casa sua perch\u00e9 ha cambiato idea: vuole che resti con loro, ma vuole anche tutta la sua obbedienza e si impone psicologicamente soffocandolo a lungo con un bicchiere, senza ucciderlo. Doug si sta informando sulla donazione del fegato, temendo che le lungaggini procedurali possano essere fatali a Frank, e si propone come donatore: il medico per\u00f2 \u00e8 contrario, essendo lui un ex alcolista e gli spiega che sarebbe comunque uno sforzo inutile, necessitando il presidente di un fegato intero.\nCapitolo 45.\nTrama.\nClaire e Tusk hanno elaborato una proposta di accordo da sottoporre alla Russia, invitata al G7 che si terr\u00e0 a Brandeburgo. Il documento, a cui \u00e8 favorevole la Cina, prevede una ripartizione dei costi del carburante: il 40% alla Cina, il 40% al Fondo Monetario Internazionale e il restante 20% a un consorzio di imprese statunitensi e cinesi. In cambio viene concessa alla Russia la possibilit\u00e0 di perforare. Claire teme che il Congresso possa respingere il piano, soprattutto perch\u00e9 Jackie sta convincendo i democratici a votare contro: ragion per cui la first lady chiede a Remy di spingerla verso s\u00ec, con il risultato per\u00f2 di incupire i rapporti tra loro. Remy incontra Jackie e le rivela che Claire sa di loro.\nDoug incontra Meredith Lee, segretario del dipartimento alla Salute, per esercitare pressioni sul trapianto di Frank. Dalla lista risulta che il presidente \u00e8 salito in seconda posizione, ma davanti a lui resta un certo Anthony Moretti. Doug ordina alla Lee di lasciarlo morire, cos\u00ec da poter procedere immediatamente con il trapianto per Frank. Un fegato \u00e8 finalmente disponibile. Claire vuole accompagnare Catherine Durant al G7, convinta che lei possa avere un ascendente migliore sul presidente russo Petrov: ne nasce una discussione che Blythe risolve appoggiando la first lady, nonostante formalmente dovrebbe essere il Segretario di Stato a rappresentare il Paese in assenza del presidente. Durante il volo verso la Germania giunge la notizia dell'intervento di trapianto a Frank: a Claire viene proposto di tornare indietro, ma la donna si rifiuta perch\u00e9 \u00e8 pi\u00f9 utile al G7 piuttosto che nella corsia d'ospedale.\nMentre viene sottoposto al trapianto, Frank sogna di essere ad un incontro nello Studio Ovale con Zoe Barnes e Peter Russo, rivangando il passato nella sua testa. L'intervento riesce perfettamente e Seth pu\u00f2 annunciare in conferenza stampa il buon esito dell'operazione, riportando un virgolettato che Claire gli ha dettato al telefono dall'Air Force One. Intanto, Heather Dunbar deve comparire davanti al procuratore generale per riferire del presunto incontro con Lukas: la candidata alla nomination democratica vorrebbe essere onesta, rispettando le aspirazioni di trasparenza da sempre rivendicate, mentre Cynthia vorrebbe che nascondesse l'incontro per non compromettere la campagna. Alla fine Heather sceglie di dire la verit\u00e0, ammettendo di aver incontrato senza conoscerlo Lukas per pochi minuti e di averlo liquidato come un pazzo.\nAl G7 la situazione non si sblocca. Claire incontra Petrov in privato, chiedendo a Catherine di uscire per restare a tu per tu con la first lady: il presidente russo non le ha ancora perdonato lo sgarbo di Michael Corrigan e rimane sorpreso del fatto che sia a Brandeburgo e non vicina a suo marito, gettando l'ombra di possibili guai matrimoniali. Claire si dimostra risoluta nel voler giungere all'accordo, con Tusk preoccupato perch\u00e9 i cinesi toglieranno il loro appoggio alla risoluzione in caso di ulteriore stallo. Frank si risveglia dal coma in compagnia da Doug, ma Claire rifiuta di sentirlo al telefono perch\u00e9 altrimenti non riuscirebbe a chiudere con Petrov. Il presidente russo sembra irremovibile, ma Claire lo colpisce nel vivo, avvertendolo che un mancato accordo nuocerebbe prima di tutto a lui perch\u00e9 le condizioni di vita in Russia sono molto peggiorate, quindi corre il rischio di proteste popolari. Petrov accetta un controllo congiunto sulle zone di trivellazione 61 e 67. Catherine Durant pu\u00f2 annunciare il raggiungimento dell'accordo, molto importante per l'economia globale.\nMeredith Lee invia una mail a Doug con allegata una fotografia della famiglia Moretti, cos\u00ec da farlo rendere conto della tragedia che ha cagionato per salvare il presidente. La deposizione ha danneggiato pesantemente Heather Dunbar, in calo nei sondaggi: Cynthia tenta di mettersi in contatto con Seth, ma l'uomo le risponde che la loro collaborazione \u00e8 finita e che vuole restare al servizio degli Underwood. Frank rientra alla Casa Bianca e, aiutato da Claire nella riabilitazione, torna a ricoprire il suo posto da presidente sostenendo di volere di nuovo lei al suo fianco, nonostante tutti i dissidi.\nCapitolo 46.\nTrama.\nHeather Dunbar si ritira dalle primarie, spianando a Frank la strada verso la nomination democratica. Ora il presidente deve preparare il futuro scontro con il governatore di New York Will Conway, ormai certo di prevalere in campo repubblicano e rivale molto temibile per via dei consensi in forte crescita. Frank deve fronteggiare una nuova minaccia internazionale: Ico, l'organizzazione del califfato islamico, che ha conquistato i pozzi petroliferi nella Valle del Giordano. Frank \u00e8 indeciso se attaccare o meno: rammenta la grande fatica dei negoziati per ottenere il controllo della valle, ma colpire Ico significherebbe incrementare il tasso di radicalizzazione da parte del gruppo terroristico. Intanto, Claire \u00e8 impegnata in un'altra battaglia: una stretta sulle armi da fuoco. La first lady si \u00e8 impegnata nell'ottenere un maggiore controllo sulle transazioni delle armi, riprendendo direttamente l'attentato in cui \u00e8 stato coinvolto Frank e che ha visto la morte di Meechum.\nTra le incombenze di Frank c'\u00e8 anche quella di trovare un candidato vicepresidente per la campagna elettorale. Frank propone l'ingresso nel ticket a Donald Blythe, colpito da come ha saputo gestire la Casa Bianca nelle due settimane in cui era fuori gioco: l'intenzione di Frank \u00e8 quella di puntare su una figura autorevole per ottenere i consensi degli elettori della Dunbar. Lo stato maggiore del partito non \u00e8 per\u00f2 d'accordo, preferendo invece una personalit\u00e0 pi\u00f9 giovane che possa fare breccia nell'elettorato indeciso. La partita della vicepresidenza si intreccia a quella della nomina di un nuovo giudice della Corte Suprema. Claire ha incontrato Julia Melman, rappresentante della lobby delle armi, per convincerla ad appoggiare la sua proposta di legge: nonostante entrambi gli schieramenti siano d'accordo, le viene prospettato l'ostruzionismo parlamentare e a nulla valgono le minacce di Claire di bloccare il Congresso fino a quando la legge non sar\u00e0 approvata. Frank contratta un accordo con l'establishment democratico: nominare un giudice anti-armi alla Corte Suprema, cos\u00ec da scongiurare una futura bocciatura giudiziaria della legge, e in cambio accetter\u00e0 un vicepresidente favorevole alle armi.\nWill Conway intende servirsi in campagna elettorale di Pollyhop, una societ\u00e0 che manipola i sondaggi d'opinione per assicurarsi il consenso della maggioranza degli americani. Leann \u00e8 venuta a saperlo da un suo contatto all'interno dell'azienda e organizza un incontro insieme a Doug. Frank medita di affrontare Conway con un'arma ancora pi\u00f9 potente: la richiesta di sorveglianza speciale alla Nsa, utilizzando la scusa della minaccia terroristica per spiare gli americani e sapere in che modo contrastare il rivale. Durante un comizio a New York, mentre Conway sta stringendo le mani ai simpatizzanti, un giornalista gli chiede di Pollyhop e il candidato repubblicano non risponde: tanto basta a Frank per farlo mettere in croce dalla stampa. Conway capisce che dietro alla manovra c'\u00e8 il presidente, dato che il giornalista in questione non era accreditato, cos\u00ec telefona a Frank e lo avverte di non usare la sorveglianza speciale contro di lui perch\u00e9 altrimenti se ne potrebbe pentire. \nHammerschmidt incontra Janine Skorsky per convincerla a dargli una mano nello smascherare Frank Underwood, poich\u00e9 ha collaborato con Lukas e non \u00e8 stata citata nella sua lettera d'addio. Janine per\u00f2 non pu\u00f2 collaborare, avendo firmato la deposizione dell'FBI contro Lukas e non volendo tornare in una storia per lei dolorosa che ha causato molte vittime.\nFrank autorizza l'attacco nella Valle del Giordano, anche perch\u00e9 il generale Brockhart ha minacciato le dimissioni. In realt\u00e0 Il militare \u00e8 in contatto segreto con Conway, nonostante la legge lo vieti, per esercitare pressioni sul presidente. Intanto, il governatore di New York annuncia la pubblicazione in rete di tutti i messaggi e i video suoi e della moglie Hannah, in modo da fugare tutte le ombre e mostrarsi agli elettori come una normale famiglia americana. Inoltre, Conway ammette di utilizzare Pollyhop nell'ambito di una normale partnership con il direttore e amico Benjamin Grant, ma di farlo in maniera assolutamente legale per conoscere i reali bisogni dei cittadini. Claire informa Frank che tra i video del candidato repubblicano ce n'\u00e8 uno risalente alla notte di Capodanno del 2013, quella delle festa in onore del neoeletto presidente Garret Walker, in cui Frank aveva convinto il giovane governatore di New York ad aspirare alla carica di presidente perch\u00e9 ne aveva le capacit\u00e0. Frank si precipita nella Situation Room per bloccare l'attacco nella Valle del Giordano: il presidente respinge con veemenza il nuovo tentativo di dimissioni da parte di Brockhart, intimandogli di restare al suo posto.\nFrank teme molto Conway per l'immagine che si contrappone nettamente alla sua: \u00e8 giovane, ha una famiglia con figli e si \u00e8 arruolato in guerra dopo l'11 settembre per servire il Paese. Al contrario, Frank vive un matrimonio puramente affaristico con Claire e non \u00e8 mai stato in guerra, quindi Conway pu\u00f2 accusarlo di non essere sufficientemente patriottico. Nonostante le apparenti difficolt\u00e0, Frank e Claire si sono promessi di tornare a fare fronte comune per riprendere la battaglia che hanno iniziato insieme proprio dopo quella notte di Capodanno.\nCapitolo 47.\nTrama.\nI Conway appariranno sulla copertina del prossimo numero di Vanity Fair, grazie all'amicizia di lunga data tra Hannah e la direttrice della rivista Dana Treister, e vogliono approfittare dell'occasione per attaccare Frank. Per questa ragione si incontrano con Tom Yates: lo scrittore ha ultimato il romanzo sugli Underwood e Will vorrebbe aiutare a pubblicarlo prima delle elezioni, cos\u00ec da far conoscere gli oscuri intrighi della coppia presidenziale. Negli ultimi dieci anni le vendite dei libri di Tom sono calate, quindi lo scrittore pu\u00f2 risollevarsi e al tempo stesso aiutare Will a vincere la battaglia per la presidenza. Sentendosi in debito verso gli Underwood, Tom informa Doug della proposta dei Conway e chiede di avere un incontro con Frank per valutare se gli pu\u00f2 offrire condizioni migliori.\nLo stato maggiore del Partito Democratico ha scelto il senatore Dean Austin come vicepresidente da candidare in ticket con Frank. Austin rappresenta l'Ohio, uno Stato in cui i democratici hanno vinto solo grazie al sostegno della lobby delle armi per la campagna di Austin. Frank precisa per\u00f2 che le due cose, vicepresidenza e legge contro le armi, vanno di pari passo e che, se proprio non vuole esporsi pubblicamente contro la lobby che ne ha favorito l'elezione, dovr\u00e0 aiutare la legge dietro le quinte. Frank ha individuato il vicepresidente per lui ideale, qualora Austin non si attenga ai patti: Catherine Durant. Claire si rivede con Julia Melman, mettendola al corrente di questo piano e che non hanno intenzione di fare passi indietro. Durante la commemorazione di Edward Meechum nel college dove hanno sparato a Frank, Dean Austin annuncia il suo endorsement alla legge di Claire. Julia va su tutte le furie, rammentando al senatore i 20 milioni di dollari spesi per la sua campagna e i finanziamenti per lo studio legale della moglie, minacciando di farli andare in rovina. Inevitabilmente Austin si tira indietro e Frank pu\u00f2 annunciare all'establishment del partito la scelta di Catherine Durant come vicepresidente, la cui nomina verr\u00e0 ufficializzata ad una convention \"aperta\" che tuttavia sar\u00e0 un evento di facciata, poich\u00e9 far\u00e0 proselitismo per assicurare la nomina alla Durant.\nClaire incontra Tom Yates. Lo scrittore dice di non essersi bevuto la storia della sua fuga per stare vicina alla madre, avendo largamente previsto le crepe nel loro matrimonio. Claire non pu\u00f2 permettersi che Tom passi dai Conway, cos\u00ec gli espone la proposta che lei e Frank hanno ideato per tenerlo con loro: assoldarlo stavolta per scrivere i loro discorsi, una copertura qualora la stampa gli chieda il perch\u00e9 della ripresa della loro collaborazione. I Conway hanno per\u00f2 in serbo una mossa alternativa: Kate Baldwin, avendo saputo della sua relazione con Tom quando entrambi seguivano il presidente Underwood. Kate viene fatta incontrare con Dana Treister, direttrice di Vanity Fair, per offrirle un'esclusiva che la far\u00e0 passare dalla loro parte: il nome del candidato vicepresidente di Conway, comunicato a lei in anticipo sulla concorrenza. Si tratta del generale Brockhart, che Will ha convinto a rassegnare le dimissioni per diventare suo candidato vicepresidente: in questo modo potr\u00e0 essere intervistato da Kate, dato che la legge proibisce ai militari di parlare con la stampa. Doug accusa Leann di essere la responsabile di questa grana, essendo stata lei a insistere perch\u00e9 Frank non attaccasse la Valle del Giordano, il che ha indotto Brockhart a dimettersi. Frank per\u00f2 non condivide la posizione del suo collaboratore, fidandosi del giudizio di Claire sulla ragazza: Doug per\u00f2 la vuole fuori e chiede a Seth di indagare su di lei per toglierla di mezzo.\nHammerschmidt \u00e8 in contatto con Ted Barnes, il padre di Zoe, perch\u00e9 vuole saperne di pi\u00f9 sulla relazione con Frank Underwood. L'uomo racconta che i rapporti con la figlia si erano deteriorati quando lei ha scoperto la sua relazione extraconiugale e lo ha costretto a dire la verit\u00e0 alla madre, facendo naufragare il loro matrimonio: da quel momento non si erano pi\u00f9 parlati. Hammerschmidt si reca sulla strada del vecchio appartamento di Zoe per chiedere alla gente se qualcuno ha mai visto Underwood nelle vicinanze: un pizzaiolo che gestisce un locale accanto all'appartamento dice di non averlo incontrato, ma in compenso afferma di aver visto la guardia del corpo Meechum che passava da lui a bere il caff\u00e8. Hammerschmidt inizia un lungo lavoro per ricostruire gli spostamenti di Meechum e dipanare la spirale degli eventi che hanno portato Zoe nelle grinfie di Frank.\nCapitolo 48.\nTrama.\nAd Atlanta si apre la convention nazionale del Partito Democratico. Come previsto Catherine Durant \u00e8 in vantaggio per la vicepresidenza, ma a sorpresa il senatore del Kentucky Sheer annuncia il proprio voto per Claire. I consensi per la first lady sono in crescita dopo che la Camera dei Rappresentanti ha approvato la sua legge contro le armi.\nConway \u00e8 preoccupato per la grande visibilit\u00e0 di cui sta godendo Frank, mentre l'attenzione sulla sua campagna sta progressivamente scemando dopo il picco per i video familiari. Al candidato repubblicano serve qualcosa che possa farlo tornare al centro della scena: una risorsa in questo senso \u00e8 rappresentata dai fanatici dell'Ico, vicini alla conquista della Siria. Conway accusa il presidente di pensare alla sua campagna elettorale anzich\u00e9 alla minaccia terroristica, attaccandolo per aver banalizzato le preoccupazioni avanzate dal suo vicepresidente Brockhart, che in quanto ex generale ne sa certamente pi\u00f9 di lui. Per riparare Frank telefona in diretta al rivale, invitando a un colloquio privato per discutere dell'argomento.\nGli equilibri della nomination alla vicepresidenza democratica stanno lentamente cambiando: Claire inizia a guadagnare consensi, soprattutto dopo che il suo Stato natale del Texas le ha attribuito ben 237 delegati. La first lady si rende conto che pu\u00f2 battere la Durant e incontra il senatore Becker, al secondo posto, per ottenere il suo appoggio e vincere la nomination: in cambio \u00e8 pronta a offrirgli la carica di Segretario di Stato. Nel frattempo, Frank assicura a Catherine il suo appoggio e le promette la riconferma come Segretario di Stato nella prossima presidenza. La Durant \u00e8 preoccupata per le voci di stampa che attribuiscono a Claire il merito del successo al G7 di Brandeburgo, svilendo il suo ruolo di Segretario di Stato e contribuendo ad aumentare la credibilit\u00e0 della first lady come candidato vicepresidente.\nDurante il loro colloquio Frank e Conway fanno di tutto fuorch\u00e9 discutere dell'Ico. I due uomini si intrattengono con battute e scherzi reciproci, dimenticando la ragione fondamentale del loro incontro. Conway si chiude in bagno per rispondere a una telefonata: Frank tenta di origliare la conversazione, inutilmente. Quando Conway termina la chiamata, Frank gli propone di seguire insieme la votazione alla convention democratica. Convinto che tutto si risolver\u00e0 per il meglio, Frank accusa invece un duro colpo: la Louisiana, Stato di Catherine Durant, mette in discussione il meccanismo di selezione e annuncia di voler votare la Durant come presidente. Conway sorride compiaciuto e saluta un Frank che, davanti alla stampa, nasconde lo sbigottimento per un evento del tutto inatteso. Il presidente sospetta che dietro alla protesta della Louisiana ci sia proprio Conway e che in precedenza stesse telefonando proprio a Catherine per farla passare dalla sua parte.\nSeth decide di mettere Leann al corrente della ritorsione di Doug nei suoi confronti, dicendosi pronto a lasciare l'incarico perch\u00e9 non \u00e8 riuscito a trovare nulla da usare contro di lei. Leann invita il collega a restare al suo posto, convinta che quella di Doug sia semplice gelosia per il fatto che lei ha accesso diretto allo Studio Ovale senza dover passare dal primo assistente di Frank. Doug \u00e8 tentato di fare una donazione per la fondazione di Anthony Moretti, la persona morta affinch\u00e9 Frank potesse ottenere il trapianto del fegato. Claire vola in Texas assieme a Tom per un discorso molto importante: quello della sua discesa in campo, dopo ventinove anni di matrimonio con Frank, come sua vicepresidente.\nCapitolo 49.\nTrama.\nFrank \u00e8 lontano dal quorum per ottenere la nomination, mancandogli il voto dei superdelegati: il rischio \u00e8 di rimettere in corsa Heather Dunbar, con il pericolo tutt'altro che remoto di un endorsement decisivo da parte di Catherine Durant. Avendo bisogno di tempo per ricomporre la frattura con il Segretario di Stato, Frank chiede alla presidente della convention Patty Whittaker di rinviare il voto fino a quando lui non sar\u00e0 presente e, con la scusa dell'Ico, fa ritorno a Washington.\nClaire e Tom si trasferiscono nella casa di Elizabeth, le cui condizioni di salute si sono aggravate. Alla donna restano poche settimane di vita e Claire inizia a sentire dei rimorsi per tutti gli anni in cui lei e sua madre si sono detestate, ma fortunatamente c'\u00e8 Tom a tenere in allegria la signora Hale. Elizabeth esprime il desiderio di andarsene in fretta, cos\u00ec da non far perdere a Claire la corsa alla vicepresidenza e darle quell'approvazione che non le ha mai voluto riconoscere. Claire trova il coraggio di adempiere alle ultime volont\u00e0 di sua madre grazie a Tom e, deceduta la signora Hale, i due trascorrono la notte insieme. Le frizioni tra Frank e Catherine emergono chiaramente nella Situation Room, quando c'\u00e8 da stabilire il modo in cui fermare l'avanzata dell'Ico: il presidente vuole distruggere le raffinerie in Siria, ma il Segretario di Stato \u00e8 contrario. Frank prende Catherine da parte per provare a risolvere la questione una volta per tutte: la Durant \u00e8 irremovibile nel voler essere la sua vicepresidente, pretendendo i delegati di Claire e dicendosi disposta in caso contrario a sostenere Dunbar.\nLeann attacca Doug per il dossieraggio che ha ordito contro di lei, ironizzando sul fatto che non pu\u00f2 attaccarla su niente e che dovrebbero invece remare insieme per vincere la campagna. Doug redarguisce Seth per averle parlato, ma l'uomo lo affronta sottolineando come sia in realt\u00e0 lui ad aver bisogno d'aiuto: la strategia della terra bruciata non sta funzionando, quindi \u00e8 necessario collaborare con tutti per raggiungere l'obiettivo comune. Lasciato solo nella stanza d'albergo, Doug \u00e8 tentato di servirsi con gli alcolici dentro il frigobar: decide invece di effettuare una donazione di 5.000 $ alla fondazione di Anthony Moretti.\nWill e Hannah Conway esprimono le condoglianze per la scomparsa della madre di Claire, preoccupati perch\u00e9 ora l'attenzione dei media sar\u00e0 tutta concentrata sulla first lady. Hammerschmidt ha completato le ricerche ed \u00e8 pronto a screditare pubblicamente Frank, ragione per cui si mette in contatto con la Dunbar perch\u00e9 \u00e8 l'unica persona che pu\u00f2 portare avanti le accuse contro il presidente. Heather si dice ammirata per il lavoro che ha condotto, ma Hammerschmidt le suggerisce di pazientare perch\u00e9 non \u00e8 ancora arrivato il momento di agire. Alla domanda se Underwood ha un punto debole, Dunbar risponde di s\u00ec e che si tratta di Remy Denton. \nFrank e Catherine hanno lo scontro decisivo nello Studio Ovale. Frank le mostra la prima pagina di un quotidiano che riporta le dichiarazioni del presidente russo Petrov, il quale ammette che \u00e8 stata Claire a ottenere l'accordo nel G7 di Brandeburgo. Frank formula a Catherine per l'ultima volta la sua offerta: essere ancora suo Segretario di Stato, cos\u00ec da riscattare la sua immagine, oppure correre da sola e autodistruggersi. Per convincerla Frank si spinge addirittura a confessare gli omicidi di Peter Russo e Zoe Barnes, salvo poi ironizzare sulla possibilit\u00e0, fingendo di minacciarla con un tagliacarte dimostrando di essere pronto a uccidere anche lei se fosse necessario. Spaventata, Catherine Durant accetta la proposta e alla convention annuncia il proprio sostegno a Claire.\nLa first lady tiene il discorso in cui si candida per la vicepresidenza, dopodich\u00e9 la convention attribuisce la nomination a Frank e Claire Underwood per acclamazione.\nCapitolo 50.\nTrama.\nGli Underwood stanno battendo tutti gli Stati, nel tentativo di rispondere colpo su colpo all'agguerrito Conway. Lo stress dei molti eventi aumenta il rischio di rigetto per Frank, invitato da dottore a ridurre i viaggi in aereo. Il presidente si concentra sull'Ico, lasciando che sia Claire a farsi carico della campagna elettorale. Frank vuole colpire il gruppo terroristico in Siria, senza coinvolgere i russi, e togliere a Conway l'argomento del non interventismo della sua amministrazione. Questo tema crea attrito tra Conway e Brockhart, con il governatore che intende bloccare l'attacco all'Ico per potersene assumere poi il merito quando sar\u00e0 alla Casa Bianca, mentre il generale concorda con Underwood e reputa pi\u00f9 giusto agire subito.\nFreddy informa Frank che vuole lasciare il lavoro di giardiniere alla Casa Bianca per tornare a una mansione pi\u00f9 tranquilla. Underwood combina un pasticcio, chiedendogli di cucinare le costolette un'ultima volta, come faceva ai tempi in cui aveva il locale. Questo fa infuriare Freddy, il quale aggredisce verbalmente Frank e trova il coraggio di dirgli quello che ha sempre pensato di lui: \u00e8 un arrogante che tratta tutti, compresa la moglie Claire, come schiavi al suo servizio. Hammerschmidt incontra Remy Denton, ma l'ex lobbista non si vuole esporre. Allora il reporter si mette in contatto con Freddy, chiedendogli conto del suo rapporto con Underwood. L'uomo lo aggredisce, tirandogli calci e pugni, rimarcando che vuole restare fuori da quella storia. A questo punto Hammerschmidt rivede Remy, riuscendo a fargli ammettere le nefandezze commesse da Frank. Hammerschmidt chiede a Margaret Tilden, proprietaria del Washington Herald, di avere a disposizione un team di giornalisti e la protezione della testata per scrivere un articolo sconvolgente.\nOrmai tra Claire e Tom c'\u00e8 una vera e propria relazione amorosa. Temendo di essere andati troppo oltre, Tom abbandona gli Underwood per non creare problemi in un momento per loro decisivo. Tom comunica la sua decisione a Frank, promettendogli comunque che non pubblicher\u00e0 il libro, cos\u00ec da non arrecare danni a Claire. Dopo aver discusso della faccenda con la moglie, Frank capisce che Claire ha bisogno di qualcuno che le stia vicino e implora Tom di tornare a bordo. Lo scrittore e Claire possono stare ancora insieme, senza pi\u00f9 alcuna remora, al punto che si ritrova a fare colazione con gli Underwood dopo aver passato la notte con Claire. Doug viene contattato dalla vedova Moretti per ringraziarlo della generosa donazione. Dopo qualche esitazione, Doug incontra Laura in una tavola calda.\nCapitolo 51.\nTrama.\nFrank, Claire, Conway e Brockhart si confrontano nel primo dibattito televisivo. Tema della discussione \u00e8 l'Ico, un'emergenza secondo Conway gestita male dalla Casa Bianca, mentre Frank e Claire difendono il proprio operato e accusano i repubblicani di essersi opposti alla collaborazione con i russi. La trasmissione \u00e8 interrotta da un generale che chiede la presenza degli Underwood per un'emergenza. Tre componenti della famiglia Miller sono stati rapiti da alcuni membri dell'Ico, i quali hanno diffuso un video in cui minacciano di ucciderli se non verr\u00e0 liberato il loro leader Yusuf Al Ahmadi. L'uomo incappucciato non vuole negoziare con Frank, ma soltanto con il suo successore Conway. Frank propone al rivale di trasferirsi provvisoriamente alla Casa Bianca per gestire insieme l'emergenza.\nDalle indagini risulta che i sequestratori sono Joshua Masterson, uno studente avvicinatosi all'Islam radicale, e il suo amico Zachary Hawthorne. Frank lascia che sia Conway a trattare, ma il dialogo \u00e8 molto incerto perch\u00e9 al governatore \u00e8 suggerito di non fare i nomi dei sequestratori. Costoro per\u00f2 sono ben consapevoli di essere riconosciuti e accusano gli Stati Uniti di aver causato vittime innocenti con i loro attacchi. Conway racconta che anche lui ha dovuto uccidere dei civili in Medioriente, ma lo ha fatto perch\u00e9 era una causa nella quale credeva, e ancora oggi soffre gli incubi del suo passato in guerra. Il governatore ottiene il risultato sperato, inducendo i sequestratori a posticipare i termini del riscatto alle nove del giorno successivo. La telefonata viene resa pubblica ed \u00e8 convinto che lo aiuter\u00e0 a vincere le elezioni, vaneggiando che sar\u00e0 un grande presidente, ma Frank smorza i suoi entusiasmi e lo avverte che un bravo capo di Stato agisce pi\u00f9 dietro le quinte che in pubblico.\nClaire entra in sintonia con Hannah Conway. La moglie del suo rivale dice di stimarla molto per tutte le sue battaglie, in particolare quella sulle armi, ammettendo che non le dispiacerebbe essere una donna impegnata come lei. Intanto, Doug lavora per far passare il capogruppo repubblicano George Walleck dalla loro parte, cos\u00ec da far mancare a Conway il sostegno di una parte importante del suo schieramento. Frank confessa a Walleck che quando era capogruppo lo ha sempre trovato un degno avversario, quindi non ha mai voluto attaccarlo in alcun modo.\nRemy avverte Jackie che il cerchio intorno a loro si sta stringendo, dato che Hammerschmidt sta per scoperchiare il vaso sugli scandali legati a Underwood. Jackie dice di non avere molta paura per le conseguenze del suo coinvolgimento nell'impeachment a Walker, poich\u00e9 \u00e8 convinta che Frank perder\u00e0 le elezioni e non vuole ritrovarsi a fare la deputata in un Congresso a maggioranza repubblicana. Hammerschmidt riesce a intervistare Garrett Walker, incontrandolo nelle sua residenza. Walker resta di stucco nell'apprendere le rivelazioni del giornalista, ammettendo di essersi fatto ingannare da Frank e da Raymond Tusk. L'articolo di Hammerschmidt \u00e8 pronto e Margaret Tilden propone di farlo uscire subito, colpendo il presidente nel momento in cui ha abbassato la guardia per l'Ico.\nCapitolo 52.\nTrama.\nAl Ahmadi viene liberato da Guant\u00e1namo e tradotto in una residenza in Virginia, dove Claire lo attende per trattare direttamente con lui. La first lady afferma di aver scoperto la sua vera identit\u00e0: non \u00e8 un siriano, bens\u00ec un iracheno che ricopriva una posizione importante nel Partito Ba'th abbattuto dagli Stati Uniti con la Guerra d'Iraq. Claire gli offre la possibilit\u00e0 di riportare la sua fazione al potere, ripristinando la situazione antecedente la guerra, a condizione che tutti i Miller siano liberati. Al Ahmadi non vuole collaborare, consapevole che il suo destino \u00e8 ugualmente a Guant\u00e1namo, ma sembra accettare le condizioni di Claire e di impartire ai rapitori l'ordine di rilasciare gli ostaggi.\nConway interrompe la collaborazione con Frank per tornare a casa sua. Ad attenderlo all'uscita della Casa Bianca c'\u00e8 l'articolo, fresco di pubblicazione, in cui il capogruppo del suo partito Walleck lo accusa di interferire con l'intelligence, acuendo cos\u00ec il malcontento del generale Brockhart. Hammerschmidt contatta Seth per mostrargli l'anteprima del suo articolo e chiedere un'intervista a tu per tu con Frank. Il presidente, arrabbiato con Doug e Seth per la fuga di notizie, fa convocare immediatamente il giornalista perch\u00e9 la storia non deve trapelare. Hammerschmidt \u00e8 risoluto nel voler pubblicare la storia, convinto che Frank ha mentito sin dall'inizio e complottato con ogni mezzo per far cadere Walker e prendere il potere. Frank sostiene che le persone con cui ha parlato hanno dei rancori verso di lui e che l'articolo ha lo scopo di alzare la tiratura dell'Herald. Underwood ammette di aver agito contro Michael Kern, soltanto per aiutare Walker a liberarsi di un peso morto, e confessa la relazione con Zoe Barnes, cui ha passato la riforma dell'istruzione perch\u00e9 la legge a cui stava lavorando Donald Blythe avrebbe spaccato il partito. Queste spiegazioni non bastano a rabbonire Hammerschmidt, il quale invita il presidente a preparare un comunicato in vista dell'imminente uscita dell'articolo, non avendo creduto a una sola parola di quello che ha detto.\nFrank e Masterson concordano la liberazione di Caroline e Melissa Miller, ritrovate in un campo vicino al presunto luogo del sequestro, mentre James Miller resta in mano ai sequestratori. Catherine Durant dice a Frank di essere stata contattata da Hammerschmidt, pronto a intervistare tutti i pezzi grossi coinvolti nello scandalo Underwood. Intanto, Al Ahmadi appare davanti alla webcam ed esorta in arabo i suoi adepti a continuare la guerra, diffondendo il video e ordinando di uccidere Miller se verranno catturati. Le forze di sicurezza sono convinte di aver identificato con precisione la catapecchia del sequestro, ma al momento dell'irruzione la trovano vuota.\nL'articolo di Hammerschmidt viene pubblicato e Conway gongola, convinto che a Frank sia stato assestato il colpo fatale, dicendo a Hannah di prepararsi a diventare la nuova first lady. La donna per\u00f2 inizia a essere infastidita dal comportamento del marito, disposto a tutto pur di ottenere la Casa Bianca, finanche a sacrificare la sua famiglia. Remy e Jackie sono in procinto di fuggire, con l'ormai ex whip pronta a seguirlo ovunque la vorr\u00e0 portare.\nPer la prima volta Frank si arrende, convinto di perdere le elezioni e che il suo impero si stia sgretolando. Claire per\u00f2 scova un ultimo asso nella manica: la guerra all'Ico, diffondendo la paura nell'opinione pubblica e mostrandosi disposti a tutto pur di annientare il califfato islamico. Frank e Claire assistono impassibili nella Situation Room al video dello sgozzamento di James Miller."}
{"id": "5845188", "revid": "1833487", "url": "https://it.wikipedia.org/wiki?curid=5845188", "title": "Calignano", "text": "Calignano \u00e8 una frazione del comune di Cura Carpignano posta ad est del centro abitato, verso Vistarino.\nStoria.\nCalignano (CC B412) apparteneva alla \"Campagna Sottana\" e nel XVIII secolo era feudo dei \"Giorgi\", conti del vicino Vistarino. Nel 1872 il comune viene soppresso e unito a Cura Carpignano."}
{"id": "5845190", "revid": "125641917", "url": "https://it.wikipedia.org/wiki?curid=5845190", "title": "Adriano Russo", "text": "Caratteristiche tecniche.\nDifensore centrale di piede destro, dal fisico longilineo, bravo sulle palle inattive.\nCarriera.\nIl 5 agosto 2013 passa al Frosinone. Mette a segno il primo gol in Serie A il 17 aprile 2016 in Verona-Frosinone 1-2. Il 14 agosto 2018 rescinde ufficialmente il contratto con il club ciociaro.\nIl 14 gennaio 2019 firma per il club romeno del FC Voluntari.IL 3 agosto 2021 rescidende con il club rumeno e rimane svincolato\nStatistiche.\nPresenze e reti nei club.\n\"Statistiche aggiornate al 17 marzo 2018.\""}
{"id": "5845193", "revid": "256896", "url": "https://it.wikipedia.org/wiki?curid=5845193", "title": "Posta Prioritaria", "text": ""}
{"id": "5845199", "revid": "287204", "url": "https://it.wikipedia.org/wiki?curid=5845199", "title": "Uttendorf (disambigua)", "text": ""}
{"id": "5845201", "revid": "1305772", "url": "https://it.wikipedia.org/wiki?curid=5845201", "title": "Feud (videogioco)", "text": "Feud \u00e8 un videogioco di avventura dinamica pubblicato nel 1987 per molti home computer da Bulldog Software, un'etichetta al suo primo titolo dopo l'acquisizione da parte dell'editore a basso costo Mastertronic. Rappresenta un duello magico tra i due fratelli maghi Learic e Leanoric (\"feud\" significa \"faida\" in inglese). In un'edizione per Commodore 64 su disco \u00e8 sottotitolato Feud: Battle of the Wizards (battaglia dei maghi).\nModalit\u00e0 di gioco.\nIl giocatore controlla Learic e il computer controlla Leanoric, entrambi personaggi calvi vestiti con una specie di saio. La sfida si svolge in un grande ambiente bidimensionale, formato da numerose schermate con visuale isometrica, collegate orizzontalmente o verticalmente. Il luogo \u00e8 un paesaggio rurale medievale dove non ci sono pericoli oltre a Leanoric, solo ostacoli come capanne, recinti, vegetazione e fiumi, e innocui paesani che camminano per la loro strada.\nEntrambi i maghi devono esplorare il territorio in cerca di erbe utilizzabili come ingredienti per le pozioni magiche. Gli ingredienti vanno portati al proprio calderone, che si trova accanto al punto di partenza, e fatti bollire nella combinazione giusta per ottenere la capacit\u00e0 di lanciare un nuovo incantesimo. Esistono 12 differenti pozioni, ciascuna composta da due ingredienti, descritti in un libro in possesso del mago; il libro \u00e8 visibile nella parte bassa dello schermo e pu\u00f2 essere sfogliato, con un cursore a forma di bacchetta magica, per conoscere le ricette, vedere quali erbe si possiedono e usare le pozioni.\nGli effetti degli incantesimi sono di vario tipo, ad esempio diventare invisibile, trasformare i passanti in zombi, lanciare palle di fuoco, teletrasportarsi. Alcuni sono monouso mentre altri sono utilizzabili pi\u00f9 volte; i pi\u00f9 potenti richiedono anche un certo controllo da parte del giocatore per essere efficaci.\nNel frattempo Leanoric si aggira facendo le stesse cose; una bussola indica in che direzione si trova al momento, e quando ci si incontra \u00e8 il momento buono per lanciarsi incantesimi. Due sagome dei due maghi in fondo allo schermo indicano la loro energia, affossandosi man mano che subiscono gli incantesimi avversari; chi per primo fa sparire la sagoma avversaria vince la sfida."}
{"id": "5845203", "revid": "1924342", "url": "https://it.wikipedia.org/wiki?curid=5845203", "title": "Colors (Halsey)", "text": "Colors \u00e8 un singolo della cantante statunitense Halsey, pubblicato il 9 febbraio 2016 come secondo estratto dal primo album in studio \"Badlands\".\nVideo musicale.\nIl video musicale \u00e8 stato diretto da Tim Mattia e pubblicato il 25 febbraio 2016 sul canale Vevo della cantante.\nPrima della sua uscita Halsey ha pubblicato due teasers del video sui suoi account Twitter e Facebook, annunciandone anche la data di uscita (il 25 febbraio 2016, appunto) e la partecipazione dell'attore Tyler Posey.\nIl video ha ricevuto un'accoglienza positiva, con i critici principalmente interessati all'intreccio della trama. \"Nylon Magazine\" ha notato un contrasto tra la \"natura sognante\" della canzone con la storia turbinosa raccontata nel video, che invece Ella Ceron di Teen Vogue ha definito \"etereo\"."}
{"id": "5845204", "revid": "584834", "url": "https://it.wikipedia.org/wiki?curid=5845204", "title": "Auerbach/Vogtl.", "text": ""}
{"id": "5845209", "revid": "880084", "url": "https://it.wikipedia.org/wiki?curid=5845209", "title": "Mengzi", "text": ""}
{"id": "5845210", "revid": "880084", "url": "https://it.wikipedia.org/wiki?curid=5845210", "title": "Kongfuzi", "text": ""}
{"id": "5845211", "revid": "44876", "url": "https://it.wikipedia.org/wiki?curid=5845211", "title": "Giovanni Gardini", "text": "Biografia.\nNato a Londra, dove la famiglia si era trasferita per motivi di lavoro, cresce a Padova. Laureato in giurisprudenza a Bologna, ha fatto un master a Londra e ha svolto la professione di giornalista. Proprio nella citt\u00e0 veneta, muove i primi passi come dirigente sportivo, iniziando come segretario generale (1989-1993) e poi direttore generale (1993-1999) del Padova.\nDal 1999 al 2003 \u00e8 stato direttore generale del , in seguito \u00e8 stato prima segretario generale (2003-2004) e poi direttore organizzativo (2004-2006) della Lazio. Dal 2006 al 2008 \u00e8 nuovamente al Treviso, sempre con il ruolo di direttore generale.\nQuindi \u00e8 passato a ricoprire il medesimo ruolo al Livorno dal 2010 al 2012. Dopo l'esperienza toscana, diventa direttore generale dell'Hellas Verona dal 2012 al 2016.\nDal 1\u00ba marzo 2016 passa all'Inter per rivestire il ruolo di \"chief football administrator\", occupandosi principalmente delle relazioni istituzionali sportive, dell'amministrazione dei trasferimenti dei giocatori e della supervisione della segreteria sportiva. Il 24 luglio 2017 diventa \"chief football operations officer\". Nell'estate 2019 esce dall'organigramma societario nerazzurro."}
{"id": "5845214", "revid": "256896", "url": "https://it.wikipedia.org/wiki?curid=5845214", "title": "Societ\u00e0 di Paleontologia dei Vertebrati", "text": ""}
{"id": "5845216", "revid": "486946", "url": "https://it.wikipedia.org/wiki?curid=5845216", "title": "Stazione Centrale di Aarhus", "text": ""}
{"id": "5845218", "revid": "256896", "url": "https://it.wikipedia.org/wiki?curid=5845218", "title": "Universit\u00e0 Nazionale Autonoma del Messico", "text": ""}
{"id": "5845219", "revid": "256896", "url": "https://it.wikipedia.org/wiki?curid=5845219", "title": "Reale e Pontificia Universit\u00e0 del Messico", "text": ""}
{"id": "5845225", "revid": "588403", "url": "https://it.wikipedia.org/wiki?curid=5845225", "title": "Obolon' Arena", "text": "LObolon' Arena (uc. \"\u041e\u0431\u043e\u043b\u043e\u043d\u044c \u0410\u0440\u0435\u043d\u0430\") \u00e8 un impianto sportivo situato nella citt\u00e0 di Kiev. Lo stadio \u00e8 stato usato, fino al 2013, per i match casalinghi dell'Obolon' Kiev. Dopo il fallimento di quest'ultima, il campo ospita le gare interne dell'Obolon'-Brovar, societ\u00e0 nata dalle ceneri dell'Obolon'. L'impianto \u00e8 stato completato nel 2002 ed \u00e8 stato ampliato nel 2004. L'impianto ha inoltre ospitato alcune partite dell'Arsenal Kiev e dello durante il periodo della guerra dell'Ucraina orientale.\n\u00c8 stato inoltre utilizzato, durante Euro 2012, come campo di allenamento."}
{"id": "5845226", "revid": "588403", "url": "https://it.wikipedia.org/wiki?curid=5845226", "title": "Obolon Arena", "text": ""}
{"id": "5845230", "revid": "287204", "url": "https://it.wikipedia.org/wiki?curid=5845230", "title": "Roxana Diaz", "text": ""}
{"id": "5845231", "revid": "339392", "url": "https://it.wikipedia.org/wiki?curid=5845231", "title": "Illumi Zaoldyeck", "text": ""}
{"id": "5845234", "revid": "729019", "url": "https://it.wikipedia.org/wiki?curid=5845234", "title": "Strada statale 106 dir Jonica", "text": "La strada statale 106 dir Jonica (SS 106 dir), \u00e8 una strada statale italiana di raccordo tra la strada statale 106 Jonica e l'Autostrada A14, che collega Palagiano alla sua frazione marittima Chiatona, in Puglia. Tutto il tratto \u00e8 a due corsie per ogni senso di marcia, classificato come strada extraurbana principale, e la maggior parte del tracciato \u00e8 corredata da viabilit\u00e0 complanare.\nStoria.\nLa strada statale 106 dir venne istituita nel 1953 con il seguente percorso: \"Dal bivio presso la stazione di Chiatona all'innesto con la S.S. n. 7 (Palagiano).\"\nLa variante di Palagiano, sormontata da quattro cavalcavia, ha fatto s\u00ec che parte del tracciato originario, che attraversava il centro urbano e terminava in un'intersezione oggi rotatoria (il \"viale Chiatona\"), per un tracciato di 6,5\u00a0km, trasferisse le competenze sul vecchio tratto al comune di Palagiano."}
{"id": "5845235", "revid": "1725771", "url": "https://it.wikipedia.org/wiki?curid=5845235", "title": "SS 106 dir", "text": ""}
{"id": "5845236", "revid": "1725771", "url": "https://it.wikipedia.org/wiki?curid=5845236", "title": "SS 106 radd", "text": ""}
{"id": "5845237", "revid": "729019", "url": "https://it.wikipedia.org/wiki?curid=5845237", "title": "Strada statale 106 radd Jonica", "text": "La strada statale 106 radd Jonica (SS 106 radd) \u00e8 una strada statale italiana, variante della strada statale 106 Jonica.\nStoria.\nLa strada \u00e8 stata classificata nel 1960.\nDescrizione.\nLa strada statale 106 radd costituisce una variante del percorso originario della strada statale 106 Jonica nella Calabria settentrionale, che evita l'attraversamento degli abitati di Rossano Stazione, Corigliano Calabro e Corigliano Scalo. Il tracciato originario, che affrontava le prime propaggini collinari settentrionali della Sila, non \u00e8 pi\u00f9 gestito dall'ANAS.\nIl percorso della strada statale 106 radd si svolge per quasi 30 chilometri, tra le localit\u00e0 di Amica, nei comuni di Corigliano Calabro, Rossano e nella frazione di Sibari, nel comune di Cassano allo Ionio."}
{"id": "5845238", "revid": "79073021", "url": "https://it.wikipedia.org/wiki?curid=5845238", "title": "SS 106 var", "text": ""}
{"id": "5845239", "revid": "79073023", "url": "https://it.wikipedia.org/wiki?curid=5845239", "title": "Strada statale 106 var Variante di Monte Giordano", "text": ""}
{"id": "5845244", "revid": "79073167", "url": "https://it.wikipedia.org/wiki?curid=5845244", "title": "Strada statale 106 var/A di Catanzaro Lido", "text": ""}
{"id": "5845245", "revid": "79073168", "url": "https://it.wikipedia.org/wiki?curid=5845245", "title": "SS 106 var/A", "text": ""}
{"id": "5845246", "revid": "79073173", "url": "https://it.wikipedia.org/wiki?curid=5845246", "title": "SS 106 var/B", "text": ""}
{"id": "5845247", "revid": "729019", "url": "https://it.wikipedia.org/wiki?curid=5845247", "title": "Strada statale 106 var/B Jonica", "text": "La strada statale 106 var/B Jonica (SS 106 var/B) \u00e8 una strada statale italiana, variante della strada statale 106 Jonica nell'ambito del progetto di realizzazione di una strada extraurbana principale lungo la costa ionica della Calabria.\nDescrizione.\nLa strada statale 106 var/B ha inizio in localit\u00e0 Canneti, nel territorio comunale di Locri, e termina sulla SS 106 presso Roccella Jonica, all'altezza del chilometro 118+850. \u00c8 classificata come strada extraurbana principale.\nLa strada, che ha la funzione di evitare l'attraversamento dei centri abitati di Locri, Siderno, Marina di Gioiosa Jonica e Roccella Jonica, ha una lunghezza di 23,150 chilometri ed \u00e8 gestita dal Compartimento di Catanzaro. Lungo il suo percorso si trovano due svincoli, uno dei quali di connessione con lo scorrimento veloce Jonio-Tirreno."}
{"id": "5845248", "revid": "110157", "url": "https://it.wikipedia.org/wiki?curid=5845248", "title": "Distretto di Pacar\u00e1n", "text": "Il distretto di Pacar\u00e1n \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 258,72 chilometri quadrati.\nHa per capitale la citt\u00e0 di Pacar\u00e1n."}
{"id": "5845249", "revid": "110157", "url": "https://it.wikipedia.org/wiki?curid=5845249", "title": "Distretto di Quilman\u00e1", "text": "Il distretto di Quilman\u00e1 \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 437,4 chilometri quadrati.\nIstituito il 15 settembre 1944, ha per capitale la citt\u00e0 di Quilman\u00e1."}
{"id": "5845250", "revid": "1005847", "url": "https://it.wikipedia.org/wiki?curid=5845250", "title": "Distretto di San Antonio (Lima)", "text": "Il distretto di San Antonio \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 37,31 chilometri quadrati.\nIstituito il 27 dicembre 1922, ha per capitale la citt\u00e0 di San Antonio."}
{"id": "5845255", "revid": "110157", "url": "https://it.wikipedia.org/wiki?curid=5845255", "title": "Distretto di San Luis (Ca\u00f1ete)", "text": "Il distretto di San Luis \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 38,53 chilometri quadrati.\nIstituito il 12 gennaio 1871, ha per capitale la citt\u00e0 di San Luis."}
{"id": "5845256", "revid": "767487", "url": "https://it.wikipedia.org/wiki?curid=5845256", "title": "Distretto di San Vicente de Ca\u00f1ete", "text": "Il distretto di San Vicente de Ca\u00f1ete \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 513,15 chilometri quadrati.\nHa per capitale la citt\u00e0 di San Vicente de Ca\u00f1ete."}
{"id": "5845257", "revid": "110157", "url": "https://it.wikipedia.org/wiki?curid=5845257", "title": "Distretto di Santa Cruz de Flores", "text": "Il distretto di Santa Cruz de Flores \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 100,06 chilometri quadrati.\nIstituito il 27 dicembre 1922, ha per capitale la citt\u00e0 di Santa Cruz de Flores."}
{"id": "5845258", "revid": "767487", "url": "https://it.wikipedia.org/wiki?curid=5845258", "title": "Distretto di Z\u00fa\u00f1iga", "text": "Il distretto di Z\u00fa\u00f1iga \u00e8 uno dei sedici distretti della provincia di Ca\u00f1ete, in Per\u00f9. Si trova nella regione di Lima e si estende su una superficie di 198,01 chilometri quadrati.\nIstituito il 13 dicembre 1942, ha per capitale la citt\u00e0 di Z\u00fa\u00f1iga."}
{"id": "5845259", "revid": "767487", "url": "https://it.wikipedia.org/wiki?curid=5845259", "title": "Distretto di Canta", "text": "Il distretto di Canta \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 123,09 chilometri quadrati.\nHa per capitale la citt\u00e0 di Canta."}
{"id": "5845260", "revid": "110157", "url": "https://it.wikipedia.org/wiki?curid=5845260", "title": "Distretto di Arahuay", "text": "Il distretto di Arahuay \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 134,29 chilometri quadrati.\nHa per capitale la citt\u00e0 di Arahuay."}
{"id": "5845261", "revid": "84184", "url": "https://it.wikipedia.org/wiki?curid=5845261", "title": "Enge", "text": ""}
{"id": "5845262", "revid": "767487", "url": "https://it.wikipedia.org/wiki?curid=5845262", "title": "Distretto di Huamantanga", "text": "Il distretto di Huamantanga \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 487,93 chilometri quadrati.\nHa per capitale la citt\u00e0 di Huamantanga."}
{"id": "5845263", "revid": "767487", "url": "https://it.wikipedia.org/wiki?curid=5845263", "title": "Distretto di Huaros", "text": "Il distretto di Huaros \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 333,45 chilometri quadrati.\nIstituito il 30 dicembre 1944, ha per capitale la citt\u00e0 di Huaros."}
{"id": "5845264", "revid": "767487", "url": "https://it.wikipedia.org/wiki?curid=5845264", "title": "Distretto di Lachaqui", "text": "Il distretto di Lachaqui \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 137,87 chilometri quadrati.\nIstituito il 16 gennaio 1952, ha per capitale la citt\u00e0 di Lachaqui."}
{"id": "5845265", "revid": "1776051", "url": "https://it.wikipedia.org/wiki?curid=5845265", "title": "Enge (Zurigo)", "text": "Enge (toponimo tedesco) \u00e8 un quartiere di Zurigo di 9\u00a0489 abitanti, nel distretto 2.\nGeografia fisica.\nEnge si affaccia sul Lago di Zurigo.\nStoria.\nGi\u00e0 comune autonomo, nel 1893 \u00e8 stato accorpato al comune di Zurigo assieme agli altri comuni soppressi di Aussersihl, Fluntern, Hirslanden, Hottingen, Leimbach, Oberstrass, Riesbach, Unterstrass, Wiedikon, Wipkingen e Wollishofen. Dopo l'incorporazione form\u00f2, assieme a Leimbach e Wollishofen, il II distretto, che nel 1913 divenne il distretto 2.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nEnge \u00e8 servito dalla stazione di Zurigo Enge sulla Linksufrige Z\u00fcrichseebahn (linee S2, S8, S22 e S24 della rete celere di Zurigo).\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini del comune."}
{"id": "5845266", "revid": "1005847", "url": "https://it.wikipedia.org/wiki?curid=5845266", "title": "Distretto di San Buenaventura (Lima)", "text": "Il distretto di San Buenaventura \u00e8 uno dei sette distretti della provincia di Canta, in Per\u00f9. Si trova nella regione di Lima e si estende su una superficie di 106,26 chilometri quadrati.\nHa per capitale la citt\u00e0 di San Buenaventura."}
{"id": "5845267", "revid": "767487", "url": "https://it.wikipedia.org/wiki?curid=5845267", "title": "Distretto di Matucana", "text": "Il distretto di Matucana \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 179,44 chilometri quadrati.\nHa per capitale la citt\u00e0 di Matucana."}
{"id": "5845268", "revid": "287204", "url": "https://it.wikipedia.org/wiki?curid=5845268", "title": "Distretto di Antioqu\u00eda", "text": "Il distretto di Antioquia \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 387,98 chilometri quadrati.\nIstituito il 5 aprile 1935, ha per capitale la citt\u00e0 di Antioquia."}
{"id": "5845269", "revid": "767487", "url": "https://it.wikipedia.org/wiki?curid=5845269", "title": "Distretto di Callahuanca", "text": "Il distretto di Callahuanca \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 57,47 chilometri quadrati.\nIstituito il 12 aprile 1957, ha per capitale la citt\u00e0 di Callahuanca."}
{"id": "5845271", "revid": "110157", "url": "https://it.wikipedia.org/wiki?curid=5845271", "title": "Distretto di Carampoma", "text": "Il distretto di Carampoma \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 234,21 chilometri quadrati.\nHa per capitale la citt\u00e0 di Carampoma."}
{"id": "5845272", "revid": "767487", "url": "https://it.wikipedia.org/wiki?curid=5845272", "title": "Distretto di Chicla", "text": "Il distretto di Chicla \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 244,1 chilometri quadrati.\nIstituito il 4 marzo 1953, ha per capitale la citt\u00e0 di Chicla."}
{"id": "5845273", "revid": "1005847", "url": "https://it.wikipedia.org/wiki?curid=5845273", "title": "Distretto di Cuenca (Lima)", "text": "Il distretto di Cuenca \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 60,02 chilometri quadrati.\nIstituito il 5 aprile 1935, ha per capitale la citt\u00e0 di San Jos\u00e9 de los Chorillos."}
{"id": "5845274", "revid": "110157", "url": "https://it.wikipedia.org/wiki?curid=5845274", "title": "Distretto di Huachupampa", "text": "Il distretto di Huachupampa \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 76,02 chilometri quadrati.\nIstituito il 24 luglio 1964, ha per capitale la citt\u00e0 di San Lorenzo de Huachupampa."}
{"id": "5845275", "revid": "110157", "url": "https://it.wikipedia.org/wiki?curid=5845275", "title": "Distretto di Huanza", "text": "Il distretto di Huanza \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 227,01 chilometri quadrati.\nIstituito il 8 giugno 1959, ha per capitale la citt\u00e0 di Huanza."}
{"id": "5845277", "revid": "110157", "url": "https://it.wikipedia.org/wiki?curid=5845277", "title": "Distretto di Huarochir\u00ed", "text": "Il distretto di Huarochir\u00ed \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 249,09 chilometri quadrati.\nHa per capitale la citt\u00e0 di Huarochir\u00ed."}
{"id": "5845278", "revid": "110157", "url": "https://it.wikipedia.org/wiki?curid=5845278", "title": "Distretto di Lahuaytambo", "text": "Il distretto di Lahuaytambo \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 81,88 chilometri quadrati.\nIstituito il 31 dicembre 1943, ha per capitale la citt\u00e0 di Lahuaytambo."}
{"id": "5845279", "revid": "767487", "url": "https://it.wikipedia.org/wiki?curid=5845279", "title": "Distretto di Langa", "text": "Il distretto di Langa \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 80,99 chilometri quadrati.\nIstituito il 17 novembre 1912, ha per capitale la citt\u00e0 di Langa."}
{"id": "5845280", "revid": "1005847", "url": "https://it.wikipedia.org/wiki?curid=5845280", "title": "Distretto di Laraos (Huarochir\u00ed)", "text": "Il distretto di Laraos \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 104,51 chilometri quadrati.\nIstituito il 4 dicembre 1964, ha per capitale la citt\u00e0 di Laraos."}
{"id": "5845281", "revid": "110157", "url": "https://it.wikipedia.org/wiki?curid=5845281", "title": "Distretto di Mariatana", "text": "Il distretto di Mariatana \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 168,63 chilometri quadrati.\nIstituito il 11 ottobre 1954, ha per capitale la citt\u00e0 di Mariatana."}
{"id": "5845282", "revid": "110157", "url": "https://it.wikipedia.org/wiki?curid=5845282", "title": "Distretto di Ricardo Palma", "text": "Il distretto di Ricardo Palma \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 34,59 chilometri quadrati.\nIstituito il 15 settembre 1944, ha per capitale la citt\u00e0 di Ricardo Palma."}
{"id": "5845283", "revid": "767487", "url": "https://it.wikipedia.org/wiki?curid=5845283", "title": "Distretto di San Antonio de Chaclla", "text": "Il distretto di San Antonio de Chaclla \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 563,59 chilometri quadrati.\nIstituito il 5 gennaio 1945, ha per capitale la citt\u00e0 di Chaclla."}
{"id": "5845284", "revid": "12521", "url": "https://it.wikipedia.org/wiki?curid=5845284", "title": "La Scuola d'Italia Guglielmo Marconi", "text": ""}
{"id": "5845285", "revid": "110157", "url": "https://it.wikipedia.org/wiki?curid=5845285", "title": "Distretto di San Andr\u00e9s de Tupicocha", "text": "Il distretto di San Andr\u00e9s de Tupicocha \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 83,35 chilometri quadrati.\nIstituito il 31 dicembre 1943, ha per capitale la citt\u00e0 di San Andr\u00e9s de Tupicocha."}
{"id": "5845287", "revid": "110157", "url": "https://it.wikipedia.org/wiki?curid=5845287", "title": "Distretto di San Bartolom\u00e9", "text": "Il distretto di San Bartolome \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 43,91 chilometri quadrati.\nIstituito il 9 novembre 1953, ha per capitale la citt\u00e0 di San Bartolome."}
{"id": "5845288", "revid": "110157", "url": "https://it.wikipedia.org/wiki?curid=5845288", "title": "Distretto di San Dami\u00e1n", "text": "Il distretto di San Damian \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 343,22 chilometri quadrati.\nHa per capitale la citt\u00e0 di San Damian."}
{"id": "5845291", "revid": "767487", "url": "https://it.wikipedia.org/wiki?curid=5845291", "title": "In cucina niente regole", "text": "In cucina niente regole (\"Love's Kitchen\") \u00e8 un film del 2011 diretto da James Hacking, primo film per lo chef pluristellato Gordon Ramsay, che interpreta se stesso in un cameo.\nTrama.\nDopo che la moglie muore in un incidente d'auto, Rob Haley grandissimo Chef inizia a non amare pi\u00f9 la cucina e lentamente scivola su di una cucina dozzinale. Il colpo di grazie arriva da una recensione negativa che lo mette di fronte alla realt\u00e0 di quanto stia accadendo. Il suo amico Gordon Ramsay, lo va a trovare e lo sprona a ritornare ad essere quello di una volta. Haley allora si trasferisce in campagna con la figlia e alcuni membri leali del suo staff per acquistare un locale visto da sua moglie prima di morire e trasforma il locale in un gastropub tra lo scetticismo degli abitanti del paese. Nel giorno di apertura del ristorante, arriva il critico gastronomico americano Kate Templeton che aveva scritto la recensione negativa. Tra i due scatta una divertente discussione e senza dire nulla Kate sponsorizza il locale che rinasce. Piano piano tra i due nasce l'amore con la benedizione della piccola Michelle. Dopo varie vicissitudini, un suo vecchio amico, critico televisivo decide di fare una trasmissione proprio nel locale di Rob esaltando la qualit\u00e0 della sua cucina e da l\u00ec ci sar\u00e0 un continuo successo per il ristorante sotto la gestione di Haley e Kate felicemente innamorati. A.I.\nProduzione.\nIl film \u00e8 basato sulla storia vera di un proprietario di un pub, John Hailey, su cui \u00e8 stato basato il personaggio di Rob Haley. Il personaggio di Kate Templeton \u00e8 basato su un gioco di parole, in quanto il pub era un locale per Kate Middleton, in seguito duchessa di Cambridge. La sceneggiatura \u00e8 stata scritta da James Hacking, che ha poi diretto il film nonch\u00e9 suo primo lungometraggio. Ha inoltre fornito i finanziamenti per lo stesso film. Dougray Scott e Claire Forlani sono stati messi nel film uno di fronte all'altro, anche se nella vita reale sono marito e moglie. Ha scritto una lettera direttamente allo chef Gordon Ramsay, senza passare attraverso i suoi agenti, chiedendogli di essere nel film, spingendo il celebre chef ad accettare il ruolo .Il film \u00e8 stato il debutto in qualit\u00e0 di Ramsay, e ha accettato di comparire a proprie spese.Il nome di Gordon Ramsay \u00e8 stato trascritto erroneamente nei titoli di coda come \"Ramsey\".\nLe scene del film sono state girate in loco nell'Elstree Studios. In una scena, dove Michelle Ryan guida un'Alfa Romeo, durante un'accelerata la macchina ha perso aderenza nelle ruote posteriori ma grazie alla sua esperienza di guida di auto sportive e a delle giornate in pista \u00e8 riuscita a tenere la macchina sotto controllo. Le riprese del film sono state completate nel marzo del 2009"}
{"id": "5845296", "revid": "287204", "url": "https://it.wikipedia.org/wiki?curid=5845296", "title": "Ribellione di Hogen", "text": ""}
{"id": "5845298", "revid": "76963", "url": "https://it.wikipedia.org/wiki?curid=5845298", "title": "Alberto Morais", "text": "Il suo film \"Las olas\" nel 2011 ha vinto il \"Giorgio d'Oro\" al Festival cinematografico internazionale di Mosca."}
{"id": "5845300", "revid": "124123", "url": "https://it.wikipedia.org/wiki?curid=5845300", "title": "Othman Karim", "text": "Il suo film \"Om Sara\" nel 2006 ha vinto il \"Giorgio d'Oro\" al Festival cinematografico internazionale di Mosca."}
{"id": "5845302", "revid": "124123", "url": "https://it.wikipedia.org/wiki?curid=5845302", "title": "Jurij Illjenko", "text": "Il suo film \"Belaja ptica s \u010d\u00ebrnoj otmetinoj\" nel 1971 ha vinto il \"Gran Premio\" al Festival cinematografico internazionale di Mosca."}
{"id": "5845303", "revid": "124123", "url": "https://it.wikipedia.org/wiki?curid=5845303", "title": "Vytautas \u017dalakevi\u010dius", "text": "Il suo film \"\" nel 1973 ha vinto il \"Gran Premio\" al Festival cinematografico internazionale di Mosca. "}
{"id": "5845305", "revid": "124123", "url": "https://it.wikipedia.org/wiki?curid=5845305", "title": "Ljudmil Stajkov", "text": "Il suo film \"Obi\u010d\" nel 1973 ha vinto il \"Gran Premio\" al Festival cinematografico internazionale di Mosca."}
{"id": "5845306", "revid": "287204", "url": "https://it.wikipedia.org/wiki?curid=5845306", "title": "Jo\u00e3o Batista de Andrade", "text": "Il suo film \"O homem que virou suco\" nel 1981 ha vinto il \"Gran Premio\" al Festival cinematografico internazionale di Mosca."}
{"id": "5845307", "revid": "124123", "url": "https://it.wikipedia.org/wiki?curid=5845307", "title": "Christos Siopahas", "text": "Il suo film \"La discesa dei nove\" nel 1985 ha vinto il \"Gran Premio\" al Festival cinematografico internazionale di Mosca."}
{"id": "5845311", "revid": "300067", "url": "https://it.wikipedia.org/wiki?curid=5845311", "title": "Festival cinematografico internazionale di Mosca 2011", "text": "La 33\u00aa edizione del Festival cinematografico internazionale di Mosca si \u00e8 svolta a Mosca dal 23 giugno al 2 luglio 2011.\nIl Giorgio d'Oro fu assegnato al film spagnolo \"Las olas\" diretto da Alberto Morais."}
{"id": "5845314", "revid": "287204", "url": "https://it.wikipedia.org/wiki?curid=5845314", "title": "Sayana", "text": ""}
{"id": "5845316", "revid": "262457", "url": "https://it.wikipedia.org/wiki?curid=5845316", "title": "S\u0101ya\u1e47a \u0100c\u0101rya", "text": ""}
{"id": "5845317", "revid": "287204", "url": "https://it.wikipedia.org/wiki?curid=5845317", "title": "Varuna", "text": ""}
{"id": "5845323", "revid": "287204", "url": "https://it.wikipedia.org/wiki?curid=5845323", "title": "Teatro Simon Bolivar", "text": ""}
{"id": "5845324", "revid": "125945074", "url": "https://it.wikipedia.org/wiki?curid=5845324", "title": "Platinum End", "text": " \u00e8 un manga scritto da Tsugumi \u014cba e disegnato da Takeshi Obata. Per la coppia si tratta della terza collaborazione dopo i fortunati \"Death Note\" e \"Bakuman\". Il manga \u00e8 edito dalla Sh\u016beisha sulla rivista mensile \"Jump SQ\". In Italia \u00e8 stato distribuito da Planet Manga.\nTrama.\nMirai Kakehashi \u00e8 un ragazzo orfano di entrambi i genitori che vive con due zii che lo sottopongono a crudeli abusi. Subito dopo aver preso il diploma delle scuole medie decide di suicidarsi: stanco della sua vita irrimediabilmente triste e priva di alcuno scopo, si getta dalla cima di un grattacielo. Appena pronunciate quelle che crede essere le sue ultime parole, per le quali unico suo rimpianto era di non essere riuscito ad essere felice, Mirai viene salvato dall'angelo Nasse, che gli fa dono di speciali poteri cos\u00ec da poter ritrovare uno scopo nella vita. \nQuesti poteri consistono nelle ali angeliche, per volare ovunque si voglia, e delle frecce rosse e bianche, le prime per rendere una persona innamorata per 33 giorni, le seconde per causarne la morte. Mirai, ricordando le parole della madre, vuole usare i suoi poteri per la felicit\u00e0 delle persone, ma Nasse lo informa che essi gli sono stati donati in quanto \u00e8 in corso una gara per il ruolo di nuovo Dio: 13 persone sono state scelte come candidati da angeli custodi come Nasse, ed essi devono contendersi il ruolo divino attraverso l'uso di questi poteri, senza possibilit\u00e0 di ritirarsi. \nIn particolare, Nasse \u00e8 un angelo di livello speciale, il che significa che Mirai, insieme a pochi altri, dispone di tutti i poteri, altri candidati invece disporranno solo delle frecce o solo delle ali. Mirai, ancora sconvolto dagli avvenimenti, viene informato da Nasse che gli artefici della morte dei suoi amati genitori sono in realt\u00e0 i suoi stessi zii e inizia perci\u00f2 ad usare i suoi poteri in modi che mai avrebbe sognato o temuto. Mirai si precipita a casa degli zii e colpisce la zia con una freccia rossa, facendo s\u00ec che si innamori perdutamente di lui ed ubbidisca ad ogni sua richiesta; le chiede di dirgli la verit\u00e0 sulla morte dei genitori e lei ammette di aver collaborato con il marito per uccidere i genitori di Mirai in modo da mettere le mani sull'eredit\u00e0 che sarebbe dovuta essere del ragazzo. Mirai le grida furioso che avrebbero dovuto essere loro a morire e la zia, obbligata dalla magia della freccia, afferra un coltello e si uccide davanti a lui. Mirai \u00e8 scioccato e fugge.\nPochi giorni dopo, nel nuovo appartamento ottenuto grazie all'uso di una freccia rossa, Mirai pensa a come usare i suoi nuovi poteri nel modo pi\u00f9 giusto. Ignorando le proposte ingenue di Nasse di uccidere lo zio e i cugini per ottenere i suoi soldi, il tutto eventualmente reso facile dalla freccia angelica bianca, Mirai decide di colpire lo zio con la freccia rossa per obbligarlo a costituirsi e dice a Nasse di non voler usare la freccia bianca per alcun motivo.\nMentre discutono della gara per scegliere il nuovo Dio, Mirai e Nasse vedono in TV un uomo attorniato da cinque ragazze che si vanta del suo successo con le donne; alle sue spalle c'\u00e8 un angelo simile a Nasse (visibile esclusivamente a chi \u00e8 stato scelto da altri angeli) e concludono che ha usato la freccia rossa per far s\u00ec che le ragazze si innamorassero perdutamente di lui. Cogliendo l'occasione, Nasse spiega a Mirai che il potere della freccia rossa non pu\u00f2 essere usato pi\u00f9 di una volta sulla stessa persona e che l'unico modo per evitare di essere colpito \u00e8 volare via con le ali, che sono pi\u00f9 veloci di qualsiasi freccia.\nQuello stesso giorno, l'uomo in TV viene colpito dalla freccia bianca di un individuo in armatura di metallo e muore durante una festa con 15 ragazze che subito smettono di essere sotto l'effetto della freccia rossa e corrono via disgustate e spaventate.\nI notiziari dicono che l'uomo \u00e8 morto a causa di un attacco di cuore, ma Nasse dice a Mirai che molto probabilmente \u00e8 stato l'effetto di una freccia bianca e che la morte di uno dei prescelti dagli angeli significa che anche gli altri prescelti devono temere per la propria incolumit\u00e0, Mirai compreso.\nMedia.\nManga.\nTre anni dopo la conclusione di \"Bakuman.\" la coppia \u014cba-Obata ha annunciato la realizzazione di un nuovo lavoro. La pubblicazione \u00e8 iniziata il 4 novembre 2015 con il primo capitolo ma gi\u00e0 in precedenza era stato pubblicato il prologo. Prima ancora dell'inizio della serie, nel mese di ottobre, la statunitense Viz Media ne ha annunciato una versione inglese. Anche in Francia i diritti per l'opera sono gi\u00e0 stati acquistati da Kaz\u00e9. Il 4 febbraio 2016 \u00e8 stato pubblicato il primo \"tank\u014dbon\" contenente i primi tre capitoli.\nIn Italia \u00e8 stato pubblicato da Panini Comics sotto l'etichetta Planet Manga nella collana \"Manga Fight\" dal 2 novembre 2017 all'8 luglio 2021.\nAnime.\nUn adattamento anime \u00e8 stato annunciato al Jump Festa '21, il quale \u00e8 stato prodotto dallo studio Signal.MD e viene trasmesso in Giappone dall'8 ottobre 2021 su TBS. La serie viene diretta da Hideya Takahashi mentre la sceneggiatura \u00e8 stata affidata a Shinichi Inotsume. La serie presenta ventiquattro episodi e adatta tutta la storia del manga.\nLa serie viene distribuita a livello internazionale al di fuori dall'Asia da Crunchyroll, che la pubblica in versione sottotitolata in vari Paesi del mondo, tra cui l'Italia.\nAccoglienza.\nIl primo volume di \"Platinum End\" ha debuttato al secondo posto nella lista settimanale di Oricon dei manga pi\u00f9 venduti, con copie vendute. A dicembre 2020, il manga ha venduto 4,5 milioni di copie. Nel recensire il primo capitolo, Ian Wolf di Anime UK News ha paragonato \"Platinum End\" a \u014cba e la precedente serie di Obata, \"Death Note\", affermando: \"il protagonista \u00e8 un adolescente stufo della vita, che \u00e8 guidato da una forza soprannaturale e entrambi i protagonisti sembrano trovarsi sulla strada per diventare una divinit\u00e0. Tuttavia, mentre Light Yagami usa i suoi poteri per fini diabolici, uccidendo chiunque sospetti di fare qualcosa di sbagliato mentre viene osservato da uno shinigami, Mirai Kakehashi \u00e8 guidato da una forza apparentemente pi\u00f9 benevola\". Inoltre ha anche scritto che la serie \u00e8 un esempio di un gioco della morte, citando la morte di uno dei candidati a Dio nel secondo capitolo.\nJarius Taylor di The Fandom Post ha dato alla serie come punteggio una B+ paragonando \"Platinum End\" a \"Mirai Nikki\" scrivendo: \"Anche se non ho troppi dubbi che sar\u00e0 pi\u00f9 forte nel complesso, il nervosismo evidente qui non \u00e8 qualcosa che ero abbastanza mi aspettavo da \u014cba. Tuttavia \u00e8 una lettura piuttosto interessante dall'inizio alla fine, e c'\u00e8 molto potenziale in termini sia di aspetti da thriller che del tema generale. Si spera che sar\u00e0 in grado di differenziarsi da \"Mirai Nikki\" pi\u00f9 avanti, ma per ora l'idea che \u014cba e Obata provino la loro versione mi sembra piuttosto buona\"."}
{"id": "5845326", "revid": "125841747", "url": "https://it.wikipedia.org/wiki?curid=5845326", "title": "Balletto dell'Op\u00e9ra di Parigi", "text": "Il Balletto dell'Op\u00e9ra di Parigi (Ballet de l'Op\u00e9ra national de Paris) \u00e8 una delle pi\u00f9 prestigiose compagnie di danza classica, oltre che la pi\u00f9 antica.. All'origine vi \u00e8 la Acad\u00e9mie royale de danse creata per volere di Luigi XIV nel 1661. Nel 1669, su impulso di Jean-Baptiste Colbert, viene creata l'Acad\u00e9mie royale de musique, e nel 1671 le due accademie vengono fuse insieme. Ancora oggi la compagnia di balletto \u00e8 parte integrante dell'Op\u00e9ra national de Paris.\nIl balletto si compone di 154 danzatori, di cui 14 primi ballerini e 18 \u00e9toiles. Ogni stagione si esibisce in 180 rappresentazioni.\nI danzatori che lo compongono sono al 95% usciti dalla scuola di danza dell'Op\u00e9ra di Parigi, considerata come la migliore del mondo. La scuola si chiama oggi \u00ab\u00c9cole de Danse de l'Op\u00e9ra national de Paris\u00bb e dal 1987 ha sede a Nanterre nei pressi del parco Andr\u00e9 Malraux, a dieci chilometri dal Palais Garnier.\nAttraverso il reclutamento fatto quasi esclusivamente all'interno del proprio vivaio, la compagnia custodisce l'unit\u00e0 di stile della danza francese.\nStoria.\nNei due secoli che seguono la sua creazione, il Balletto dell'Op\u00e9ra di Parigi cambia sede ben undici volte. Dal 1875 la sede \u00e8 il Palais Garnier.\nGli inizi: Seicento e Settecento.\nLa scuola dell'Acad\u00e9mie royale de danse, fondata nel 1713, \u00e8 la pi\u00f9 antica scuola di danza del mondo occidentale e la culla della danza accademica.\nAgli inizi, nel Seicento, una troupe numerosa e quasi esclusivamente maschile (fino al 1681) danza nei divertissement e negli intermezzi delle opere. Nel 1776 Jean-Georges Noverre, e in seguito i fratelli Maximilien e Pierre Gardel, impongono alla compagnia il balletto d'azione, gi\u00e0 diffuso e fiorente su altri palcoscenici francesi.\nL'Ottocento: apoteosi e decadenza.\nGradualmente il balletto si affranca dall'opera, e dall'inizio dell'Ottocento si crea un repertorio di opere puramente coreografiche. L'apoteosi del balletto romantico, a met\u00e0 secolo, vede la nascita delle maggiori opere classiche come La Sylphide (1832), Giselle (1841), Paquita (1846), Le Corsaire (1865) e Copp\u00e9lia (1870).\nAlla fine dell'Ottocento il centro europeo della danza non \u00e8 pi\u00f9 a Parigi ma si \u00e8 spostato a San Pietroburgo sotto la guida di Marius Petipa. La gran parte delle grandi ballerine della compagnia si trasferiscono in Russia e il Balletto dell'Op\u00e9ra fa appello a ballerine italiane formate alla scuola di Carlo Blasis e di Enrico Cecchetti, come Aida Boni, Pierina Legnani, Rita Sangalli e Carlotta Zambelli.\nLa rinascita nel Novecento.\nNel Novecento, il rinnovamento \u00e8 innescato dai Ballets russes di Sergej Djagilev che presentano sei stagioni all'Op\u00e9ra di Parigi. Serge Lifar accelera il rinnovamento, a cui contribuiscono anche George Balanchine e George Skibine.\nA partire dagli anni settanta, il Balletto segue una doppia vocazione: il mantenimento della tradizione e l'apertura alla modernit\u00e0. \u00c8 cos\u00ec che, a fianco del recupero di opere del Settecento (da parte di Ivo Cramer o Francine Lancelot) e dei capolavori del repertorio romantico (Petipa e Vaclav Nijinski rivisitati da Noureev), il Balletto si confronta con la danza contemporanea invitando coreografi come Carolyn Carlson, Merce Cunningham, Maguy Marin, Angelin Preljocaj, Dominique Bagouet o Pina Bausch.\nL'epoca Nureev.\nDurante tutti gli anni ottanta la storia della compagnia \u00e8 segnata dalla figura di Rudolf Noureev, che occupa il posto di direttore di danza dal 1983 \u00e0 1989, malgrado un inizio difficoltoso a causa dei rimproveri dei danzatori che lo accusano di usare la compagnia per i suoi interessi personali e di monopolizzare i ruoli solisti.\nNel 1986 Nureev entra in conflitto con Maurice B\u00e9jart, allora coreografo invitato. Il 24 marzo, al termine della creazione del suo balletto \"Ar\u00e9po\", B\u00e9jart promuove \u00e9toiles Manuel Legris e \u00c9ric Vu-An, senza averne diritto. Noureev costringe B\u00e9jart a fare marcia indietro.\nRudolf Noureev ha costituito un repertorio di balletti classici che forma ancora oggi il cuore del repertorio della compagnia, base del suo grande successo popolare. La sua versione del Lago dei cigni, creata nel 1984, ha generato una fronda di danzatori a favore del ripristino della versione originaria del balletto di Vladimir Bourmeister. Questa versione sar\u00e0 ripresa un'ultima volta sotto il successore di Nureev, Patrick Dupond, desideroso di cancellare le tracce del predecessore. La versione di Nureev si imporr\u00e0 in seguito senza concorrenza.\nGli anni recenti.\nPatrick Dupond \u00e8 l'\u00e9toile che succede a Nureev nel posto di direttore, nel 1990. Contrariamente al danzatore russo, proviene dalla compagnia e non ha pretese di coreografo. Il suo mandato si conclude precocemente nel 1994, quando l'intesa con il nuovo direttore dell'Op\u00e9ra, Hugues Gall, si rivela impossibile. Segue un processo sulla legittimit\u00e0 del concomitante licenziamento di Dupond dalla posizione di danzatore \u00e9toile.\nNel settembre 2004 G\u00e9rard Mortier succede a Hugues Gall nella direzione dell'Op\u00e9ra. Mortier mantiene l'incarico fino al 2010, quando si trasferisce al Teatro Real di Madrid. Grazie a lui, nove danzatori vengono promossi al grado di \u00e9toile, tra cui alcuni relativamente anziani per il mestiere, come Wilfried Romoli, Delphine Moussin e pi\u00f9 di recente Isabelle Ciaravola.\nQueste nuove nomine fanno decadere il tetto massimo di 12 \u00e9toiles imposto da Hugues Gall a suo tempo. Attualmente, l'Op\u00e9ra di Parigi dispone di 18 \u00e9toiles.\nGerarchia dei danzatori del Balletto dell'Op\u00e9ra di Parigi.\nNel 2015 la compagnia conta 154 danzatori, di cui 18 \u00e9toiles e 14 \"premiers danseurs, \"quasi tutti usciti dalla \u00c9cole de danse de l'Op\u00e9ra. I danzatori sono reclutati attraverso un concorso annuale che sostengono intorno ai 16 anni di et\u00e0, e terminano la loro carriera a 42 anni e mezzo.\nDall'ingresso nel corps de ballet alla consacrazione come \u00e9toile, il Balletto ha fissato una rigida gerarchia fra i danzatori e le danzatrici:\nI gradi dal 3\u00b0 al 5\u00b0 formano il \"corps de ballet\".\nLa promozione al grado superiore si fa attraverso un esame interno che ha luogo ogni anno a novembre. Il jury \u00e8 composto dai membri della direzione dell'Op\u00e9ra, dagli altri membri della compagnia e da personalit\u00e0 prestigiose del mondo della danza.\nSolo le \u00e9toiles sfuggono a questo meccanismo. La consacrazione a \u00e9toile di un \"premier danseur\" (pi\u00f9 raramente di un \"sujet\") \u00e8 decisa dal direttore dell'Op\u00e9ra su proposta del direttore della danza in seguito a una rappresentazione. La procedura di nomina ha subito variazioni nel tempo, e dal 2004 essa avviene direttamente di fronte al pubblico.\nMaestri di balletto associati alla direzione della danza.\nNel Balletto dell'Op\u00e9ra, il posto di \"Maestro di balletto associato alla direzione della danza\" corrisponde all'incarico di \"Ballet master in chief\" negli Stati Uniti, \u00e8 cio\u00e8 un posto di maestro di balletto principale associato ad alcune decisioni artistiche del direttore della danza.\nIconografia.\nEdgar Degas e le ballerine del Balletto dell'Op\u00e9ra di Parigi.\nEdgar Degas ha consacrato numerose tele, pastelli e sculture, fra cui la celebre\" Petite Danseuse de quatorze ans\", alle ballerine della compagnie e della scuola di danza dell'Op\u00e9ra, che sono state uno dei suoi temi prediletti. La precisione dei dettagli e la resa perfetta dei soggetti sono il risultato delle frequenti visite del pittore alla sala Le Peletier e al Palais Garnier. "}
{"id": "5845344", "revid": "1652635", "url": "https://it.wikipedia.org/wiki?curid=5845344", "title": "Comunque andare", "text": "Comunque andare \u00e8 il secondo singolo, scritto e composto da Elisa, estratto dall'album \"Vivere a colori\" della cantante italiana Alessandra Amoroso, che ha collaborato alla composizione, pubblicato il 26 febbraio 2016.\nComunque Andare \u00e8 stato il singolo di pi\u00f9 successo commerciale per Alessandra Amoroso.\nDescrizione.\nIl brano, scritto dalla cantautrice italiana Elisa \u00e8 caratterizzato da sonorit\u00e0 dance unite ad un testo intriso di positivit\u00e0, un inno a continuare ad andare avanti, soprattutto rivolto a coloro che nei momenti di difficolt\u00e0 lungo il percorso della propria vita, si sentono abbattuti, senza rammaricarsi per le cose perdute, ma volgendo il pensiero a ci\u00f2 che ancora di bello deve arrivare.\nElisa, durante la stesura del brano, ha detto alla cantante: \"L'ho scritta pensando alla tua capacit\u00e0 rara di apparire sempre felice, anche quando \u00e8 difficile. Adesso finiamola assieme\".\nVideo musicale.\nIl videoclip, diretto da Antonio Usbergo &amp; Niccolo Celaia, viene girato in Lombardia, in particolare nei territori dell'Alto Garda Bresciano, sul verde altopiano di Tremosine e sulla Gardesana Occidentale. Questo luogo \u00e8 gi\u00e0 stato famoso per aver ospitato le scene di James Bond nel film \"Quantum of Solace\".\nIl videoclip, trasmesso in contemporanea in tutte le sale The Space Cinema il 27 febbraio 2016, vede la presenza della cantante in una delle sale, viene presentato in anteprima nelle sale cinematografiche fino al 2 marzo 2016. Quest'evento viene trasmesso in uno speciale, dal titolo: \"Comunque andare - L'evento\", trasmesso l'11 marzo sul canale Real Time.\nll 4 marzo viene mandato in onda su Canale 5 in seconda serata e dal 5 marzo viene pubblicato sul canale Vevo della cantante.\nIl 10 maggio 2019, dopo aver raggiunto le 100 milioni di visualizzazioni, il video viene certificato Vevo Certified.\nSuccesso commerciale.\nIl brano entra in Top 100 nella Top Singoli, nella prima settimana di pubblicazione dell'album \"Vivere a colori\", posizionandosi alla posizione numero 97, classificandosi successivamente alla posizione numero 11 dopo la pubblicazione del singolo.\nRisulta inoltre avere un buon impatto in radio: nella sua prima settimana di pubblicazione, infatti, risulta essere il 6\u00b0 brano italiano e complessivamente il 15\u00b0 brano pi\u00f9 trasmesso in radio, diventando la pi\u00f9 alta nuova entrata dall'inizio del 2016."}
{"id": "5845350", "revid": "767487", "url": "https://it.wikipedia.org/wiki?curid=5845350", "title": "Raivo Vara\u017einskis", "text": "Carriera.\nClub.\nVara\u017einskis \u00e8 entrato nelle giovanili degli inglesi del Plymouth a maggio 2008. Rimasto in squadra fino al mese di dicembre 2011, \u00e8 poi tornato in patria per militare nelle file del Metalurgs Liep\u0101ja. Ha esordito nella Virsl\u012bga in data 2 maggio 2012, subentrando a Val\u0113rijs Afanasjevs a causa dell'espulsione del portiere titolare P\u0101vels \u0160teinbors nella vittoria per 1-3 sul campo del Daugava.\nNel novembre 2013 il proprietario della societ\u00e0 metallurgica \"Liep\u0101jas Metalurgs\", unico sponsor della societ\u00e0 calcistica, ha dichiarato la bancarotta. Di conseguenza, il Metalurgs Liep\u0101ja \u00e8 stato sciolto e cancellato dai registri all'inizio del 2014. Vara\u017einskis \u00e8 passato allora al Liep\u0101ja, compagine nata successivamente allo scioglimento del Metalurgs Liep\u0101ja.\nHa debuttato il 21 marzo 2014, schierato titolare nella vittoria per 2-1 sul Metta/LU. \u00c8 rimasto in squadra per un biennio. Il 25 febbraio 2016, i norvegesi del Valdres \u2013 squadra militante in 3. divisjon \u2013 hanno ufficializzato l'ingaggio di Vara\u017einskis.\nNazionale.\nVara\u017einskis ha rappresentato la Lettonia a livello Under-18, Under-19 e Under-21. Il 14 ottobre 2013 ha cos\u00ec esordito nelle qualificazioni al campionato europeo Under-21 2015, schierato titolare nella sconfitta interna per 1-5 contro l'Ucraina.\nStatistiche.\nPresenze e reti nei club.\n\"Statistiche aggiornate al 2 luglio 2016.\""}
{"id": "5845371", "revid": "110157", "url": "https://it.wikipedia.org/wiki?curid=5845371", "title": "\u00c9cole centrale de Nantes", "text": "La \u00c9cole Centrale de Nantes \u00e8 un'universit\u00e0 francese, grande \u00e9cole d'Ingegneria istituita nel 1919, situata a Nantes nel campus della France AEROTECH.\nDidattica.\nSi possono raggiungere i seguenti diplomi: \nDoppie lauree \u00c9cole Centrale de Nantes.\nIl programma T.I.M.E. (Top Industrial Managers for Europe) \u00e8 un progetto di doppia laurea dedicato a tutti gli studenti di ingegneria.\nSi pu\u00f2 sostituire il terzo anno di Ingegneria con due anni di permanenza nella \u00c9cole Centrale de Nantes. \nAl ritorno in Italia, gli studenti, ottenuta la Laurea, si iscrivono a un corso di Laurea Magistrale in Ingegneria presso la Facolt\u00e0 di Ingegneria. Al conseguimento della Laurea Magistrale, lo studente ottiene anche il titolo Master rilasciato dalla \u00c9cole Centrale de Nantes.\nCentri di ricerca.\nLa ricerca alla \u00c9cole centrale de Nantes organizzata attorno a 6 poli tematici"}
{"id": "5845372", "revid": "1543377", "url": "https://it.wikipedia.org/wiki?curid=5845372", "title": "Dzamandzar", "text": "Dzamandzar, noto anche come Djamandjar o Djamandjary, \u00e8 un centro abitato che sorge sulla costa occidentale dell'isola di Nosy Be (Madagascar).\nCon una popolazione di oltre 19.000 abitanti \u00e8 il secondo centro pi\u00f9 popoloso dell'isola.\nEconomia.\nIn passato il villaggio era sede di una fiorente attivit\u00e0 di produzione e trasformazione della canna da zucchero.Nella locale distilleria, che ha cessato l'attivit\u00e0 nel 2005, si produceva lo \"Dzama\", uno dei pi\u00f9 apprezzati rum malgasci."}
{"id": "5845374", "revid": "990583", "url": "https://it.wikipedia.org/wiki?curid=5845374", "title": "Ballet de l\u2019Op\u00e9ra national de Paris", "text": ""}
{"id": "5845376", "revid": "32372", "url": "https://it.wikipedia.org/wiki?curid=5845376", "title": "Festival di Berlino 1951", "text": "La 1\u00aa edizione del Festival internazionale del cinema di Berlino si \u00e8 svolta al Titania-Palast di Berlino dal 6 al 17 giugno 1951.\nCome direttore fu nominato lo storico del cinema Alfred Bauer, che avrebbe ricoperto questa carica fino al 1976.\nI premi furono assegnati da una giuria di esperti, tutti di nazionalit\u00e0 tedesca, che attribuirono un punteggio da 0 (\"scarsa qualit\u00e0\") a 3 (\"alta qualit\u00e0\") ai film presentati nelle categorie in concorso: drammatici, commedie, polizieschi o avventura, musicali e documentari. Per ogni categoria venne assegnato un Orso d'oro, un Orso d'argento e un Orso di bronzo. Furono inoltre conferiti premi a film culturali, pubblicitari e a film d'arte e scienza, oltre a riconoscimenti speciali assegnati dal pubblico e dalla Citt\u00e0 di Berlino.\nLa suddivisione in categorie venne abbandonata gi\u00e0 a partire dall'anno successivo e fu stabilito che dalla seconda edizione tutti i vincitori sarebbero stati scelti dal pubblico. Questa decisione venne presa su pressione della FIAPF dato che l'assegnazione di premi da parte di una giuria di esperti era riservata ai cosiddetti \"festival competitivi\", titolo che la \"Berlinale\" non si era ancora guadagnato.\nIl film di apertura del festival fu \"Rebecca - La prima moglie\" di Alfred Hitchcock, proiettato fuori concorso.\nIl festival incluse una retrospettiva sul cinema muto, che sarebbe stata presentata anche nelle due successive edizioni.\nStoria.\nNel 1950, l'ufficiale Oscar Martay dell'Alta commissione statunitense in Germania propose all'amministrazione americana di istituire un festival del cinema a Berlino. Sei anni dopo la fine della seconda guerra mondiale la citt\u00e0 stava cercando di rivitalizzare il suo ruolo di metropoli d'arte europea e una manifestazione di questo tipo avrebbe soddisfatto il suo desiderio di attenzione, servendo allo stesso tempo da \"vetrina del mondo libero\".\nVenne cos\u00ec costituito un comitato nel quale, oltre a Martay e al suo collega britannico George Turner, furono coinvolti membri del Senato di Berlino e rappresentanti dell'industria cinematografica tedesca. Nella prima riunione del 9 ottobre 1950 furono definite le date della manifestazione e venne scelto il premio da assegnare ai film in concorso, una statuetta in bronzo placcata d'oro rappresentante un orso, simbolo della citt\u00e0 presente sullo stemma e sulla bandiera.\nCome Direttore fu nominato Alfred Bauer, storico del cinema diventato consulente del governo militare britannico dopo la fine della guerra. Reperiti i fondi necessari, grazie anche a una sovvenzione del Senato e una donazione del governo interalleato che amministrava l'area di Berlino, all'inizio del 1951 il comitato organizzativo cominci\u00f2 a gettare le fondamenta del festival. Tra i Paesi da invitare furono inclusi Stati Uniti, Italia, Francia, Regno Unito, Messico, India, Egitto e Australia, venne discussa l'eventuale presenza di Portogallo, Giappone e Turchia mentre la richiesta di ammettere gli stati socialisti fu respinta a larga maggioranza.\nAustralia, Inghilterra, Irlanda, Svizzera, Spagna e Stati Uniti accettarono spontaneamente l'invito e nel mese di marzo si unirono altri dodici Paesi. Francia e Italia accettarono solo alla condizione che il festival non fosse una vera competizione, a causa di una risoluzione da poco approvata dalla FIAPF, la Federazione internazionale delle associazioni di produzione cinematografica, secondo la quale le produzioni nazionali erano tenute a partecipare solo ai Festival di Cannes e Venezia. Per questo motivo venne creata una giuria tedesca anzich\u00e9 una internazionale e furono istituite categorie diverse da quelle dei due festival principali. \nLa cerimonia di apertura si svolse il 6 luglio nella Waldb\u00fchne, anfiteatro inaugurato in occasione delle Olimpiadi del 1936. Tra le star internazionali che presenziarono vi furono le attrici Joan Fontaine, Suzy Delair e Anita Bj\u00f6rk, gli attori Ulf Palme e Bernard Blier e i registi Anthony Asquith, Alf Sj\u00f6berg, G\u00f6ran Gentele e Jean Delannoy. Un altro ospite fu lo scrittore italiano Curzio Malaparte, in concorso con il suo film \"Il Cristo proibito\". Numerose furono anche le star locali che ricevettero una calorosa accoglienza, tra cui i registi e attori Victor Janson, Kurt Meisel e Theo Lingen, le attrici Dorothea Wieck, Hilde K\u00f6rber, Karin Hardt, K\u00e4te Haack, Margot Hielscher, Olga Tschechowa e l'attore Viktor de Kowa.\nI tre film tedeschi in concorso furono accolti negativamente, anche se \"Malata d'amore\" di Rolf Hansen riusc\u00ec ad aggiudicarsi una menzione d'onore, mentre i film stranieri furono applauditi dal pubblico e ottennero buone recensioni da parte della critica. La risposta internazionale fu positiva e l'entusiasmo del pubblico and\u00f2 al di l\u00e0 delle aspettative. Le critiche arrivarono solo da Berlino Est, dove la decisione di escludere a priori i film provenienti dagli stati socialisti fu vista come la prova del fatto che il festival non era veramente un evento \"internazionale\" come si voleva far credere. In ogni caso i residenti di Berlino Est poterono visitare il festival dato che i confini erano ancora liberamente valicabili, e proiezioni \"economiche\" furono effettuate nel cinema Corso, nel quartiere del Wedding, a breve distanza da Berlino Est.\nParticolarmente duro da questo punto di vista fu un articolo comparso sul \"T\u00e4gliche Rundschau\" il 23 giugno 1950, nel quale i film della Germania Ovest furono giudicati di livello \"terribilmente basso\": \u00abI film hanno dato una chiara dimostrazione dello stato delle produzioni cinematografiche nei Paesi capitalisti, in particolare della situazione in un Paese occupato dagli americani: decadente nei contenuti, con sentimentalismi piccolo-borghesi e concilianti, tendenze anti-sovietiche mostruosamente agghindate, nichilismo propagandistico ed eccessi patologici\u00bb.\nSelezione ufficiale (parziale).\nFilm drammatici\nCommedie\nFilm polizieschi o d'avventura\nFilm musicali\nDocumentari\nFilm culturali\nFilm pubblicitari\nFilm d'arte e scienza\nPremi.\nPremi della giuria.\nFilm drammatici\nCommedie\nFilm polizieschi o d'avventura\nFilm musicali\nDocumentari\nFilm culturali\nFilm pubblicitari\nFilm d'arte e scienza"}
{"id": "5845380", "revid": "767487", "url": "https://it.wikipedia.org/wiki?curid=5845380", "title": "Respublica Aesina", "text": ""}
{"id": "5845390", "revid": "46291", "url": "https://it.wikipedia.org/wiki?curid=5845390", "title": "Plectranthinae", "text": "Plectranthinae \u00e8 una sottotrib\u00f9 di piante spermatofite dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome della sottotrib\u00f9 deriva dal suo genere tipo \"Plectranthus \" la cui etimologia deriva dalla parola greca \"plektron\" (= sperone) ossia \"fiore con sperone\".\nIl nome scientifico della sottotrib\u00f9 \u00e8 stato definito dal botanico, numismatico e orientalista austriaco Stephan Ladislaus Endlicher (Pressburg, 24 giugno 1804 \u2013 Vienna, 28 marzo 1849) nella pubblicazione \"Genera plantarum secundum ordines naturales disposita (Endlicher) - 609. Aug 1838\" del 1838.\nDistribuzione e habitat.\nLa distribuzione prevalente per le specie di questo gruppo \u00e8 relativa al continente africano con habitat caldi e tropicali.\nTassonomia.\nLa famiglia di appartenenza della sottotrib\u00f9 (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la sottotrib\u00f9 Plectranthinae appartiene alla sottofamiglia Nepetoideae ed \u00e8 descritta all'interno della trib\u00f9 Ocimeae .\nFilogenesi.\nLa sottotrib\u00f9 Plectranthinae \u00e8 sicuramente monofiletica, invece non sono ancora del tutto risolte le relazioni interne al gruppo. Le ultime ricerche di tipo filogenetico dimostrano chiaramente la parafilia del grande genere \"Plectranthus\". Due cladi emergono da questi studi: il clade \"Coleus\" con i generi \"Pycnostachys\", \"Holostylon\", \"Anisochilus\" e parte di \"Plectranthus\" (le specie di \"Plectranthus\" in gran parte appartengono al genere \"Cloeus\" considerato tradizionalmente un sinonimo di \"Plectranthus\"), e il clade \"Plectranthus\" s.str. con il resto delle specie del genere \"Plectranthus\" insieme ai generi \"Tetradenia\", \"Thorncroftia\", \"Aeollanthus\", \"Capitanopsis\" e \"Dauphinea\". Il genere \"Alvesia\" risulta essere in posizione \"gruppo fratello\" rispetto alla sottotrib\u00f9.\nIl cladogramma a lato tratto dallo studio citato e semplificato mostra l'attuale conoscenza della struttura filogenetica della sottotrib\u00f9 Plectranthinae.\nComposizione della sottotrib\u00f9.\nLa sottotrib\u00f9 come \u00e8 descritta attualmente \u00e8 formata da 14 generi e circa 320 - 420 specie:\nIn alcune checklist \"Capitanya otostegioides\" \u00e8 considerato un sinonimo di \"Plectranthus otostegioides\" , mentre \"Perrierastrum oreophilum\" \u00e8 considerato un sinonimo di \"Plectranthus bipinnatus\" "}
{"id": "5845392", "revid": "1909146", "url": "https://it.wikipedia.org/wiki?curid=5845392", "title": "Repubblica Cisrenana", "text": "La repubblica Cisrenana (in tedesco Cisrhenanische Republik) fu una delle repubbliche sorelle istituite negli anni successivi alla rivoluzione francese e occupava parte degli odierni territori di Francia e Germania, sulla sponda di sinistra del fiume Reno. La repubblica, creata ad imitazione delle repubbliche rivoluzionarie italiane, ebbe vita molto breve, assoggettata \"de facto\" all'amministrazione francese ad un solo mese dalla sua proclamazione.\nStoria.\nIn seguito alla formazione della prima coalizione nel 1792, le truppe rivoluzionarie invasero e conquistarono la regione del Palatinato, occupando le citt\u00e0 di Magonza, Spira e Worms. Le armate rivoluzionarie posero cos\u00ec fine al governo centenario della nobilt\u00e0 e clero locali, incontrando le simpatie di larghe fasce della popolazione: in ottobre a Magonza fu istituito un club giacobino sul modello di quello parigino al fine di diffondere le idee rivoluzionarie nel territorio del Sacro Romano Impero. Nacque cos\u00ec la repubblica di Magonza, creata nel marzo del 1793 come primo tentativo di istituire uno stato democratico nelle terre germaniche. La giovane repubblica ebbe tuttavia una vita breve, riannessa all'impero nel luglio dello stesso anno al termine dell'assedio di Magonza da parte degli eserciti prussiano e austriaco.\nNell'agosto del 1793 le truppe francesi riconquistarono vasti territori sulla sponda sinistra del Reno, fino a quello che Danton defin\u00ec \"il naturale confine sul Reno\" alla Convenzione nazionale. Alla Pace di Basilea fu sancita la cessione dei territori prussiani sulla sponda occidentale del Reno a favore della Francia; questa tuttavia non riusc\u00ec mai a coordinare un'amministrazione civile o a stabilire uno stato cuscinetto, se non a spese della popolazione civile presso la quale crebbe il malcontento. La situazione mut\u00f2 nel 1797 quando il Direttorio deleg\u00f2 il generale Lazare Hoche per mettere in piedi un'organizzazione pubblica ordinata ed efficiente basata sul modello francese.\nSu suggerimento del generale, il 13 aprile 1797 il Direttorio approv\u00f2 la creazione di una repubblica indipendente che comprendeva i territori sulla sponda occidentale del Reno appartenenti all'elettorato di Treviri, Magonza e Colonia, quelli del ducato di Kleve e di J\u00fclich, oltre all'elettorato del Palatinato, alla citt\u00e0 libera di Aquisgrana e ad altre citt\u00e0 e territori minori. L'intero territorio renano compreso tra Kleve e Bingen fu riunito in un'unica repubblica, sotto il governo del generale Hoche a cui fu assegnata la carica di \"protettore\". Il movimento repubblicano e gli entusiasmi rivoluzionari ripresero vigore nell'area ed in particolare nelle citt\u00e0 come Bonn e Coblenza.\nIn vista della campagna d'Italia di Napoleone e della creazione della Repubblica Cisalpinadel giugno del 1797, alcuni democratici tedeschi, tra cui Johann Joseph von G\u00f6rres, sollecitarono la proclamazione della repubblica Cisrenana, che ebbe formalmente luogo il 28 agosto dello stesso anno, quando il tricolore venne issato per la prima volta a Colonia. Simili cerimonie si tennero a Rheinbach, Coblenza e Bonn, accompagnate dall'innalzamento dell\"'albero della libert\u00e0\" in varie localit\u00e0 della repubblica. Nonostante l'entusiasmo visibile di primo acchito, varie forme di malumore e scontento serpeggiavano in alcune fasce della popolazione.\nIn seguito al colpo di Stato del 18 fruttidoro (4 settembre 1797) a Parigi, alcune forze pi\u00f9 radicali chiesero l'annessione della neonata repubblica al territorio francese, ottenendo un maggior credito con la morte improvvisa del generale Hoche a 29 anni, avvenuta il 18 settembre, principale difensore della causa della piccola repubblica. Con il trattato di Campoformio del 18 ottobre 1797, l'imperatore Francesco II accett\u00f2 la nuova linea di confine lungo il Reno e l'amministrazione della regione venne ufficialmente affidata alla Francia.\nL'annessione formale alla prima repubblica francese fu considerata dalla comunit\u00e0 internazionale per la prima volta con il trattato di Lun\u00e9ville del 1801 ma divenne effettiva solo il 23 settembre 1802.\nDa una prospettiva tedesca, la cessione dei territori alla Francia implicava la perdita dei territori di propriet\u00e0 di vari elettori o sovrani locali, sebbene questi fossero assoggettati al Sacro Romano Impero. Come compensazione per la perdita territoriale, l'imperatore secolarizz\u00f2 70 stati ecclesiastici ed abol\u00ec 45 citt\u00e0 imperiali e li assegn\u00f2 ai principi che avevano perso i propri regni. La risoluzione, nota come \"Reichsdeputationshauptschluss\" (\"conclusione principale della delegazione imperiale straordinaria\"), fu l'ultimo atto significativo dell'imperatore prima della dissoluzione del Sacro Romano Impero nel 1806.\nAmministrazione.\nLa giovane repubblica non ebbe mai una capitale vera e propria; venne tuttavia suddivisa in quattro dipartimenti: Roer con capoluogo a Aquisgrana, Reno e Mosella con capoluogo Coblenza, Saar con capoluogo Treviri e Mont-Tonnerre con Magonza come capoluogo. Secondo un censimento del 1798 la repubblica contava 1\u00a0297\u00a0151\u00a0abitanti.\nTuttavia, data la sua breve esistenza, la repubblica non ebbe confini ben definiti, n\u00e9 tantomeno venne mai emessa una cartografia ufficiale."}
{"id": "5845393", "revid": "635893", "url": "https://it.wikipedia.org/wiki?curid=5845393", "title": "Cisrhenanische Republik", "text": ""}
{"id": "5845395", "revid": "31886", "url": "https://it.wikipedia.org/wiki?curid=5845395", "title": "Festival di Berlino 1952", "text": "La 2\u00aa edizione del Festival internazionale del cinema di Berlino si \u00e8 svolta a Berlino dal 12 al 25 giugno 1952, con il Delphi Filmpalast e il Capitol come sedi principali. Direttore del festival fu per il secondo anno Alfred Bauer.\nL'Orso d'oro fu assegnato al film svedese \"Ha ballato una sola estate\" di Arne Mattsson.\nA partire da questa edizione e per quelle successive fino al 1955 i vincitori furono scelti dal pubblico, che dopo ciascuna proiezione dette un voto ai film su una scala da 1 a 4. \nCome nell'edizione precedente venne presentata una retrospettiva sul cinema muto.\nStoria.\nL'attenzione che il festival aveva suscitato dopo il successo della prima edizione aveva portato diversi gruppi politici e sociali (tra cui la Confederazione dei Sindacati) a sperare di trarre vantaggio dal prestigioso evento. Di conseguenza, alla vigilia della seconda edizione il comitato organizzativo era cresciuto a dismisura, arrivando a contare 25 membri e diventando poco pi\u00f9 di un organo consultivo. Uno dei primi aspetti discussi riguard\u00f2 la necessit\u00e0 di una nuova sede per il festival. Il Titania-Palast, location della prima edizione, venne ritenuto insufficiente con i suoi 2000 posti e il comitato segu\u00ec la proposta di Alfred Bauer, che individu\u00f2 come nuove sedi il Delphi Filmpalast e il Capitol nel quartiere di Charlottenburg.\nCi fu anche il dibattito su un'eventuale seconda proiezione nelle cosiddette \"sale periferiche\" dei quartieri di Wedding e Neuk\u00f6lln. Bauer obiett\u00f2 la proposta e con lui i rappresentanti dell'industria cinematografica, soprattutto per i rischi di perdite economiche derivanti da un'ulteriore proiezione gratuita e di spese aggiuntive che avrebbero gravato sul bilancio del festival. Dopo accese discussioni, il Senato di Berlino ritenne una necessit\u00e0 politica portare il festival nei quartieri dei lavoratori, anche se alla fine fu proiettato un numero limitato di film.\nCome nella prima edizione, la FIAPF non consent\u00ec l'assegnazione di premi da parte di una giuria internazionale, che continuava ad essere un'esclusiva dei Festival di Cannes e Venezia, ci\u00f2 nonostante da parte della federazione dei produttori cominci\u00f2 ad essere impossibile continuare ad ignorare la \"Berlinale\". Bauer cerc\u00f2 l'appoggio del presidente Renato Gualino e attraverso il rappresentante tedesco G\u00fcnter Schwarz riusc\u00ec ad ottenere il sostegno ufficiale alla convention del 1952.\nLa cerimonia di apertura si svolse il 12 giugno nella Waldb\u00fchne, anfiteatro inaugurato in occasione delle Olimpiadi del 1936, anche se le cattive condizioni del tempo non fecero registrare l'enorme afflusso di gente registrato l'anno prima. Oltre a star locali come Eva Ingeborg Scholz, Rudolf Platte e Willy Birgel, all'inaugurazione presenziarono William Holden, l'attrice francese Fran\u00e7oise Rosay, l'attore austriaco Siegfried Breuer e l'attrice indiana Rhada, interprete del film \"Il fiume\" di Jean Renoir.\nMa la maggior parte dell'attenzione fu riservata a Billy Wilder, che non perse occasione per diffondere un certo ottimismo sul futuro del cinema tedesco. \u00abSe possiamo aiutare un po' sarebbe meraviglioso, tutto il mondo sta aspettando un film tedesco\u00bb, dichiar\u00f2 il regista in un'intervista su \"Die Welt\" il 22 giugno, \u00abquando cominciano a copiare Hollywood \u00e8 la fine\u00bb. I film tedeschi avevano effettivamente bisogno di una spinta. Gi\u00e0 nel primo anno erano stati aspramente criticati e in questa edizione non and\u00f2 meglio, visto che in alcuni casi le grida di disapprovazione del pubblico costrinsero ad interrompere le proiezioni.\nUno dei film pi\u00f9 commentati e controversi fu \"Ha ballato una sola estate\" di Arne Mattsson. La scena di nudo dest\u00f2 un certo clamore ma alla fine fu accolta come espressione di una nuova libert\u00e0, tanto che il film si aggiudic\u00f2 l'Orso d'oro. \nL'esigua presenza di film provenienti dagli Stati Uniti, motivo di rammarico da parte di molti commentatori, fu in parte dovuta a due casi che si presentarono alla vigilia del festival. Il primo riguard\u00f2 \"I dannati\" di Anatole Litvak, ritirato dalla competizione dopo che il governo bavarese era intervenuto insinuando la presenza di contenuti antitedeschi, mentre il secondo coinvolse il film \"Otello\" diretto da Orson Welles. A causa dei giudizi critici che il regista aveva espresso due anni prima a proposito della situazione in Germania nel dopoguerra, il comitato organizzatore decise inizialmente di non invitarlo. Solo dopo un lungo dibattito il comitato torn\u00f2 sui suoi passi e invi\u00f2 l'invito a Welles, che a quel punto rifiut\u00f2 di partecipare.\nQuando il 25 giugno il festival si concluse, la sensazione generale fu che sarebbe continuato negli anni a venire. La politica del Senato nei confronti della \"Berlinale\" era diventata pi\u00f9 stabile, la posizione di Alfred Bauer come direttore si era ormai affermata e l'intera struttura organizzativa si era rafforzata. Inoltre le esigenze del FIAPF erano state soddisfatte senza dover rinunciare all'assegnazione dei premi, anche se affidare la scelta al pubblico signific\u00f2 lasciar passare praticamente inosservati film come \"Miracolo a Milano\" di Vittorio De Sica e \"Rashomon\" di Akira Kurosawa."}
{"id": "5845398", "revid": "767487", "url": "https://it.wikipedia.org/wiki?curid=5845398", "title": "Piangi mio amato paese", "text": "Piangi mio amato paese (\"Cry, the Beloved Country\") \u00e8 un film del 1951 diretto da Zolt\u00e1n Korda, tratto dal romanzo \"Cry, the Beloved Country\" dello scrittore e attivista sudafricano Alan Paton. Lo stesso Korda scrisse la sceneggiatura insieme allo statunitense John Howard Lawson, non accreditato in quanto all'epoca inserito nella lista nera di Hollywood.\nNel 1952 \u00e8 stato presentato alla 5\u00aa edizione del Festival di Cannes e alla 2\u00aa edizione del Festival internazionale del cinema di Berlino, dove si \u00e8 aggiudicato l'Orso di bronzo.\n\u00c8 l'ultimo film interpretato dall'attore americano Canada Lee, anche lui nella \"Hollywood blacklist\" in quel periodo, morto per un infarto l'anno successivo all'et\u00e0 di 45 anni.\nTrama.\nPartito dalle terre remote del Sudafrica, il reverendo zulu Stephen Kumalo si reca a Johannesburg alla ricerca dei suoi cari, il figlio Absolom, la sorella Gertrude e il fratello John, dei quali non ha notizie da quando hanno dovuto lasciare la campagna per la citt\u00e0 in cerca di lavoro. Con l'aiuto del reverendo Msimangu far\u00e0 la conoscenza di persone, sia bianche che nere, impegnate a creare una nuova societ\u00e0 in cui non ci siano differenze razziali, ma scoprir\u00e0 anche la dura realt\u00e0 dell'apartheid e l'ingiustizia sociale portata dal potere coloniale.\nProduzione.\nIl film \u00e8 stato girato in Inghilterra negli Shepperton Studios e in Sudafrica, nelle baraccopoli di Johannesburg e nel centro abitato di Ixopo, nella provincia del KwaZulu-Natal. Dal momento che il Paese era governato da severe leggi sull'apartheid, Zolt\u00e1n Korda ha dovuto elaborare un piano con Sidney Poitier e Canada Lee per far risultare alle autorit\u00e0 dell'immigrazione sudafricana che i due attori erano in realt\u00e0 \"servitori\" alle dipendenze del regista.\nDistribuzione.\nLa premi\u00e8re \u00e8 avvenuta il 15 novembre 1951 a Citt\u00e0 del Capo in Sudafrica, mentre nel Regno Unito il film \u00e8 stato proiettato in anteprima a Londra il 25 aprile 1952 e distribuito dal giorno successivo. Lo stesso anno \u00e8 stato mostrato in concorso ai festival di Cannes e Berlino.\nCritica.\nIl sito \"Rotten Tomatoes\" riporta l'89% di recensioni professionali con giudizio positivo e un voto medio di 7,5 su 10.\nSul sito \"AllMovie\", Craig Butler lo ha definito \u00abun film appassionato e sorprendentemente percettivo riguardo al problema dell'apartheid in Sudafrica\u00bb e \u00abun'esperienza cinematografica immensamente toccante e coinvolgente\u00bb, mentre il critico Bosley Crowther ha scritto sul \"New York Times\": \u00ab\u00c8 difficile rendere giustizia alle ottime qualit\u00e0 di questo film o al coraggio e all'abilit\u00e0 di Mr. Korda nel trasmettere un tema cos\u00ec difficile e che fa riflettere\u00bb.\nRemake.\nIl film \u00e8 stato oggetto di due remake: il musical del 1974 \"Lost in the Stars\", diretto da Daniel Mann e tratto dall'adattamento teatrale di Kurt Weill e Maxwell Anderson, e \"Terra amata\" del 1995, diretto da Darrell Roodt e interpretato da Richard Harris e James Earl Jones."}
{"id": "5845400", "revid": "767487", "url": "https://it.wikipedia.org/wiki?curid=5845400", "title": "La grande rivale", "text": "La grande rivale (\"Un grand patron\") \u00e8 un film del 1951 diretto da Yves Ciampi."}
{"id": "5845413", "revid": "287204", "url": "https://it.wikipedia.org/wiki?curid=5845413", "title": "Grotta \u00c9n", "text": "La grotta \u00c9n, grotta rondone (molti rondoni costruire i loro nidi in questa grotta (in vietnamita \"Hang \u00c9n\") \u00e8 una grotta nella provincia di Quang Binh, Vietnam. \u00c8 situata nel parco nazionale di Phong Nha-Ke Bang. Scoperta da un gruppo di esploratori britannici nel 2009, si ritiene che abbia una lunghezza totale di 1645\u00a0km.\n\u00c8 la terza pi\u00f9 grande grotta del mondo.\nLe persone del posto hanno scoperto questa grotta molti secoli fa. \u00c8 una destinazione per i turisti."}
{"id": "5845415", "revid": "3732", "url": "https://it.wikipedia.org/wiki?curid=5845415", "title": "Paris-Nice", "text": ""}
{"id": "5845417", "revid": "3732", "url": "https://it.wikipedia.org/wiki?curid=5845417", "title": "Paris-Nice 2016", "text": ""}
{"id": "5845419", "revid": "990583", "url": "https://it.wikipedia.org/wiki?curid=5845419", "title": "\u00c9cole de danse de l'Op\u00e9ra national de Paris", "text": ""}
{"id": "5845420", "revid": "3732", "url": "https://it.wikipedia.org/wiki?curid=5845420", "title": "Paris-Nice 2015", "text": ""}
{"id": "5845421", "revid": "767487", "url": "https://it.wikipedia.org/wiki?curid=5845421", "title": "Unter den tausend Laternen", "text": "Unter den tausend Laternen \u00e8 un film del 1952 diretto da Erich Engel."}
{"id": "5845423", "revid": "3732", "url": "https://it.wikipedia.org/wiki?curid=5845423", "title": "Paris-Nice 2014", "text": ""}
{"id": "5845424", "revid": "3732", "url": "https://it.wikipedia.org/wiki?curid=5845424", "title": "Paris-Nice 2013", "text": ""}
{"id": "5845430", "revid": "767487", "url": "https://it.wikipedia.org/wiki?curid=5845430", "title": "La valle dei castori", "text": "La valle dei castori (\"In Beaver Valley\") \u00e8 un documentario del 1950 diretto da James Algar, secondo cortometraggio della serie \"La natura e le sue meraviglie\" prodotta dalla Walt Disney Productions. Nel 1951 si \u00e8 aggiudicato il premio Oscar come miglior cortometraggio a 2 bobine e l'Orso d'oro come miglior documentario alla 1\u00aa edizione del Festival di Berlino.\nTrama.\nFilmato nelle regioni selvagge di Montana e Minnesota, il documentario segue la vita di un gruppo di castori, oltre a ritrarre le attivit\u00e0 di altri animali come coyote, orsi e lontre.\nDistribuzione.\nIl documentario \u00e8 stato proiettato per la prima volta negli Stati Uniti il 19 luglio 1950. Ne 2006 \u00e8 stato distribuito in DVD, con gli altri documentari della serie \"La natura e le sue meraviglie\", come parte della \"Walt Disney Legacy Collection\". La voce narrante della versione italiana \u00e8 in effetti quella di Roldano Lupi, anche se nei titoli di coda viene indicato erroneamente come narratore Rolf Tasna."}
{"id": "5845434", "revid": "726373", "url": "https://it.wikipedia.org/wiki?curid=5845434", "title": "Familie Leitner", "text": "Familie Leitner (\"La famiglia Leitner\") \u00e8 una soap opera austriaca prodotta dal 1958 al 1967 dalla ORF ed ispirata alla serie radiofonica \"Die Radiofamilie\" (trasmessa dal 1952 al 1960 dall'emittente Rot-Wei\u00df-Rot). Protagonisti della fiction, che rappresenta la prima soap opera austriaca, sono Erich Nikowitz, Friedl Czepa, Rudolf Strobl, Ren\u00e9e Michaelis, Alfred B\u00f6hm, Senta Wengraf, Heidelinde Weis, Gertraud Jesserer, Dorothea Neff e Guido Wieland.\nLa fiction consta di 120 episodi, della durata di 30 minuti ciascuno. Il primo episodio fu trasmesso in prima visione il 28 settembre 1958.\nI primi 31 episodi della soap opera furono trasmessi anche in Germania.\nTrama.\nLa fiction \u00e8 incentrata sulle vicende della famiglia Leitner, composta da Pap\u00e0 Leitner, di professione impiegato, da Mamma Leitner, di professione casalinga, e dai figli Karl, Maria, (spostati rispettivamente con Ilse e con Walter) e Gerda. Completano il quadro familiare Zia Frieda e Zio Otto.\nSpin-off.\nDalla fiction sono nati due spin-off: \"Die liebe Familie\" (1980-1993) e \"Die Liebe Familie - Next Generation\" (2007)"}
{"id": "5845440", "revid": "1543377", "url": "https://it.wikipedia.org/wiki?curid=5845440", "title": "Cristianesimo in Egitto", "text": "Il cristianesimo in Egitto \u00e8 la seconda religione pi\u00f9 diffusa. I cristiani egiziani, che appartengo quasi tutti al gruppo etnoreligioso dei copti (aderenti alla Chiesa copta ortodossa o altre chiese copte), con molta probabilit\u00e0 rappresentano all'incirca il 10% dell'intera popolazione del paese, anche se le stime date da diverse fonti spaziano tra il 10% e il 20%.\nMentre \u00e8 una minoranza all'interno del suolo egiziano, la popolazione cristiana del paese \u00e8 la pi\u00f9 ampia in termini assoluti in tutto il Medio Oriente e in Nordafrica. La storia del cristianesimo in Egitto risale al primo periodo dell'impero romano, con Alessandria d'Egitto che \u00e8 stata uno dei primi centri del cristianesimo.\nDemografia.\nNessuno possiede a tal proposito numeri che possano dirsi completamente esatti. il \"CIA Fact Book\" li stima al 10% (2012), mentre la relazione degli Stati Uniti d'America sugli affari del Medio Oriente uscita nel 1997 dice che \"\"le stime della dimensione della popolazione cristiana dell'Egitto variano dai dati del governo pi\u00f9 bassi tra 6 e 7 milioni ai 12 milioni registrati da parte di alcuni leader cristiani. I numeri reali possono essere nel rango di 9-9.500.000, su una popolazione egiziana di oltre 60 milioni \", da cui si ricava una stima di circa il 10-20% \"\".\nDiverse fonti danno come probabile una percentuale inserita tra il 10-20%. Il \"Pew Forum\", riportando le statistiche del governo ufficiale egiziano, ha dichiarato nel 2011 la popolazione cristiana essere del 5,3% (4,3 milioni su un totale di 80). Il Foreign Office britannico d\u00e0 una cifra che si avvicina al 9%&lt;ref name=\"FCO/Egypt/\"&gt;&lt;/ref&gt;, mentre il sito web \"LookLex\" d\u00e0 come percentuale il 10, ma fa notare che altre fonti vanno dal 3 al 20&lt;ref name=\"LOOKLEX Encyclopedia/Egypt/Religions&amp;Peoples\"&gt;&lt;/ref&gt;. Il \"Christian Post\" nel 2004 cita l'Associazione copta degli Stati Uniti come indicatore che segnala al 15% il dato raggiunto dalla popolazione cristiana nativa.\nOltre il 95% dei cristiani egiziani appartiene alla chiesa ortodossa copta di Alessandria&lt;ref name=\"U.S.Dept of State/Egypt\"&gt;&lt;/ref&gt;, una tra le chiese ortodosse orientali pi\u00f9 antiche. La Chiesa copta viene a costituire la pi\u00f9 grande comunit\u00e0 cristiana presente stabilmente in Medio Oriente e possiede da 4 ad 8 milioni di seguaci in Egitto, oltre ad 1,2 milioni all'estero (appartenenti alla diaspora copta); ma nessuno conosce veramente il numero preciso in quanto non vi \u00e8 mai stato un censimento che contasse la popolazione religiosa dello stato.\nIl 10% \u00e8 la cifra accettata sui generis, ma il numero reale potrebbe essere alquanto pi\u00f9 elevato; in numeri assoluti tra gli 11 e i 13 milioni secondo un articolo citato dalla Chiesa copta egiziana. La Chiesa copta ortodossa \u00e8 guidata dal Papa della Chiesa ortodossa copta nonch\u00e9 patriarca di Alessandria, attualmente (a partire dal 2012) Papa Teodoro II di Alessandria. Chiese sorelle collegate sono situate in Armenia, Etiopia ed Eritrea, India, Libano e Siria.\nAltri cristiani egiziani nativi comprendono i seguaci della Chiesa cattolica copta, della Chiesa evangelica presbiteriana d'Egitto e da varie altre denominazioni di copti protestanti. Comunit\u00e0 non native di cristiani si trovano in gran parte nelle maggiori regioni urbane di Alessandria e del Cairo, e sono membri del Patriarcato greco-ortodosso di Alessandria, della Chiesa cattolica greco-melchita, della Chiesa apostolica armena, della Chiesa latina, della Chiesa Episcopale di Gerusalemme e del Medio Oriente, della Chiesa maronita, della Chiesa cattolica armena, della Chiesa cattolica caldea, della Chiesa cattolica sira o della Chiesa ortodossa siriaca. Sparsi tra le varie chiese vi sono un certo numero di credenti in Cristo con un \"background\" musulmano. Uno studio del 2015 stima in circa 14.000 tali credenti in Egitto, convertitisi dall'Islam.\nStoria.\nAi tempi dell'Impero Romano i cristiani erano la maggioranza in Egitto, tanto che li si potrebbe identificare con gli egiziani di allora. Gi\u00e0 in et\u00e0 romana infatti c'era stata la conversione dal paganesimo al cristianesimo, e la comunit\u00e0 cristiana egiziana di Alessandria d'Egitto \u00e8 tra le pi\u00f9 antiche, esistendo dagli albori del cristianesimo.\nDopo la conquista degli arabi inizi\u00f2 la sostituzione di lingua, religione e cultura egiziane con quelle arabe. Secondo la legge islamica, a cristiani ed ebrei \u00e8 concesso mantenere la loro fede ma a condizioni socialmente ed economicamente svantaggiose: chi non passava alla nuova religione doveva pagare imposte aggiuntive (la jizya e la Khar\u0101j); i matrimoni misti tra musulmani e cristiani o ebrei erano vietati, potendo celebrarsi solo previa conversione all'islam dello sposo o della sposa; non era possibile invece la conversione dall'islam a qualsiasi altra religione, fatto punibile con la morte. Nonostante ci\u00f2 spinse molti all'abbandono del cristianesimo, si mantenne una comunit\u00e0 di cristiani rimasti fedeli alla loro religione che resiste fino ad oggi come minoranza.\nOggi in stragrande maggioranza i cristiani fanno parte della Chiesa copta; la parola \"copto\" deriva dalla stessa radice di \"Egitto\", e possiamo confrontarla con il latino \"Aegyptus\" considerando il cambiamento fonologico C-G, escludendo le vocali e la desinenza grammaticale (similmente si potrebbe fare col greco):\naeGyPTus\u2014G-PT--\n--CoPT-\nScritta con l'alfabeto greco (e ci\u00f2 ci permette di conoscerne la fonetica), la lingua copta non \u00e8 altro che l'ultimo stadio evolutivo della lingua degli antichi egizi.\nLa lingua egiziana parlata fu sostituita con l'arabo, ed il copto ci \u00e8 arrivato solo come lingua morta. \u00c8 per\u00f2 grazie a tale lingua ed ai cristiani copti che l'hanno mantenuta (come lingua liturgica) che saranno decifrati i geroglifici dopo la scoperta della Stele di Rosetta da parte del grande linguista francese Jean-Fran\u00e7ois Champollion che sosteneva di poter pensare in copto. Egli, al contrario di altri studiosi che erano riusciti ad individuare solo pochi nomi propri, effettu\u00f2 i suoi studi sulla stele in modo pi\u00f9 scientifico e sistematico, usando come chiave di lettura la sua conoscenza della grammatica copta."}
{"id": "5845444", "revid": "62748", "url": "https://it.wikipedia.org/wiki?curid=5845444", "title": "The Fairy Queen", "text": ""}
{"id": "5845452", "revid": "76963", "url": "https://it.wikipedia.org/wiki?curid=5845452", "title": "Yves Ciampi", "text": ""}
{"id": "5845457", "revid": "765341", "url": "https://it.wikipedia.org/wiki?curid=5845457", "title": "Campionati africani di ciclismo su strada - Cronometro a squadre femminile Elite", "text": "La Cronometro a squadre femminile Elite \u00e8 uno degli eventi disputati durante i Campionati africani di ciclismo su strada. Per la prima volta fu corsa nel 2013. \nAlbo d'oro.\n\"Aggiornato all'edizione 2018.\""}
{"id": "5845459", "revid": "21880", "url": "https://it.wikipedia.org/wiki?curid=5845459", "title": "Djamandjary", "text": ""}
{"id": "5845460", "revid": "1982", "url": "https://it.wikipedia.org/wiki?curid=5845460", "title": "65712 Schneidmueller", "text": ""}
{"id": "5845461", "revid": "21880", "url": "https://it.wikipedia.org/wiki?curid=5845461", "title": "Djamandjar", "text": ""}
{"id": "5845468", "revid": "155634", "url": "https://it.wikipedia.org/wiki?curid=5845468", "title": "Campionato mondiale di hockey su ghiaccio Under-18 2016", "text": "Il 18\u00ba Campionato mondiale di hockey su ghiaccio U-18 \u00e8 stato assegnato dall'International Ice Hockey Federation agli Stati Uniti, che lo hanno ospitato nella citt\u00e0 di Grand Forks nel periodo tra il 14 e il 24 aprile 2016. Questa \u00e8 la seconda volta che il paese nordamericano \u00e8 stato sede del Gruppo A dopo l'edizione del 2009. Le partite si sono disputate in due diversi palazzetti, la Ralph Engelstad Arena e l'ICON Sports Center. Nella finale la si \u00e8 aggiudicata il terzo titolo sconfiggendo la con il punteggio di 6-1. Al terzo posto invece sono giunti gli che hanno avuto la meglio sul per 10-1.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nA partire dall'edizione 2013 le migliori quattro squadre di ciascun raggruppamento avanzano ai quarti di finale, mentre le due ultime classificate si sfidano in uno spareggio al meglio delle tre gare per stabilire la squadra retrocessa in Prima Divisione.\nSpareggio per non retrocedere.\nLe ultime due classificate di ogni raggruppamento si sfidano al meglio delle tre gare. La perdente dello spareggio viene retrocessa in Prima Divisione.\nClassifica finale.\nRiconoscimenti.\nRiconoscimenti individuali\nAll-Star Team\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A ha giocato a Minsk, in Bielorussia, fra il 9 e il 15 aprile 2016. Il Gruppo B ha giocato a Asiago, in Italia, fra il 18 e il 24 aprile 2016:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato a Bra\u0219ov, in Romania, fra il 4 e il 10 aprile 2016. Il Gruppo B ha giocato a Valdemoro, in Spagna, fra il 26 marzo e il 1\u00ba aprile 2016:\nTerza Divisione.\nIl Campionato di Terza Divisione si \u00e8 svolto in due gironi all'italiana. Il Gruppo A ha giocato a Sofia, in Bulgaria, fra il 14 e il 20 marzo 2016. Il Gruppo B ha giocato a Citt\u00e0 del Capo, in Sudafrica, fra il 14 e il 19 febbraio 2016:"}
{"id": "5845475", "revid": "2052878", "url": "https://it.wikipedia.org/wiki?curid=5845475", "title": "Athena (singolo)", "text": "Athena \u00e8 un singolo del gruppo rock britannico The Who, pubblicato nel Regno Unito e in USA nel 1982, con brani diversi come lato B.\nTracce.\nLato ALato B\nLato ALato B\nBrani.\n\"Athena\", il cui titolo provvisorio di lavorazione era \"Theresa\", \u00e8 la traccia d'apertura del decimo album in studio della band, \"It's Hard\", pubblicato nel 1982. Scritta per l'attrice Theresa Russell, la canzone fu il primo singolo estratto dall'album.\nAccoglienza.\nIl singolo entr\u00f2 nella Top 40 sia in Gran Bretagna che negli Stati Uniti."}
{"id": "5845479", "revid": "599013", "url": "https://it.wikipedia.org/wiki?curid=5845479", "title": "Hu Yunfeng", "text": ""}
{"id": "5845484", "revid": "1442080", "url": "https://it.wikipedia.org/wiki?curid=5845484", "title": "BNP Paribas Masters 2015 - Qualificazioni singolare", "text": "Le qualificazioni del singolare del BNP Paribas Masters 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5845499", "revid": "1573940", "url": "https://it.wikipedia.org/wiki?curid=5845499", "title": "Viriola", "text": "Viriola \u00e8 un genere di piccoli molluschi gasteropodi marini appartenente alla famigliaTriphoridae.\nTassonomia.\nAl genere \"Viriola\" appartengono le seguenti specie:"}
{"id": "5845501", "revid": "599013", "url": "https://it.wikipedia.org/wiki?curid=5845501", "title": "Gao Jianbin", "text": ""}
{"id": "5845502", "revid": "599013", "url": "https://it.wikipedia.org/wiki?curid=5845502", "title": "Joni Pitk\u00e4nen", "text": ""}
{"id": "5845504", "revid": "287204", "url": "https://it.wikipedia.org/wiki?curid=5845504", "title": "Joni Pitkanen", "text": ""}
{"id": "5845509", "revid": "92723", "url": "https://it.wikipedia.org/wiki?curid=5845509", "title": "Festival cinematografico internazionale di Mosca 2012", "text": "La 34\u00aa edizione del Festival cinematografico internazionale di Mosca si \u00e8 svolta a Mosca dal 21 al 30 giugno 2012.\nIl Giorgio d'Oro fu assegnato al film inglese \"Junkhearts\" diretto da Tinge Krishnan."}
{"id": "5845515", "revid": "365417", "url": "https://it.wikipedia.org/wiki?curid=5845515", "title": "Fossa Nera", "text": "Fossa Nera \u00e8 un'area archeologica situata nella Piana di Lucca, nel comune di Porcari, nella cosiddetta \"Piana delle cento fattorie\", tra i Monti Pisani, le Colline delle Cerbaie e l'Altopiano delle Pizzorne. In questo territorio si conservano i resti consistenti di due \"villae\" rurali di et\u00e0 romana (II secolo a.C.) la cui attivit\u00e0 cess\u00f2 definitivamente in et\u00e0 tardoantica; tuttavia, le indagini archeologiche, condotte a partire dal 1987, hanno rivelato inaspettatamente anche tracce insediative riferibili ad et\u00e0 molto pi\u00f9 antiche. In tal modo, la piana di Lucca si denota fin dall'et\u00e0 del Bronzo come luogo prediletto per insediamenti inseriti nel crocevia di traffici e contatti che uniscono il territorio italico nelle varie epoche storiche.\nIl territorio, comprendente i siti di Fossa Nera e del Palazzaccio, \u00e8 stato sottoposto a vincolo paesaggistico-archeologico ai sensi della legge 431/1985 art. 1 lettera m.\nLa fase di insediamento protostorico.\nIl sito di Fossa Nera prende il nome dalla fossa che delimita lo scavo ad oriente, indagato da Alessandro Zanini nel 1984. La Valle del Serchio ha rappresentato per questa zona una felice via di transito verso la Pianura Padana fin dai tempi preistorici. Lo strato protostorico venne intercettato fra i 2,60 m e i 3,10 m dal piano di campagna costituito da limi sabbiosi e torba nerastri, nei quali fu per\u00f2 possibile distinguere nettamente lo strato antropizzato. Da indagini archeologiche e sondaggi geognostici si \u00e8 tentato di capire quale sia stata la dinamica della copertura del sito in questione; questo venne probabilmente intaccato pi\u00f9 volte da sovralluvionamenti esterni ai due vicini paleoalvei del Serchio e del Lima a causa di un generale deterioramento climatico innescato, secondo alcuni autori, dall'oscillazione fredda L\u00f6bben, avvenuta fra il 1500 e il 1000 a.C.\nFino alla scoperta di Fossa Nera, non si era mai ipotizzata la presenza di insediamenti vitali gi\u00e0 a partire dall'et\u00e0 del Bronzo, testimoniati, invece, dal ritrovamento di una notevole quantit\u00e0 di materiale archeologico nel corso degli scavi. I vari \u201c\"dominii\"\u201d dei paleoalvei e sub-alvei dell\u2019\"Auser\" hanno regalato sorprese che gli studiosi mai si sarebbero aspettati, come un probabile villaggio della fine dell'et\u00e0 del Bronzo-inizi et\u00e0 del Ferro di almeno dodici unit\u00e0 abitative, ricchissimo di materiali. Altri materiali dell'et\u00e0 del Bronzo Medio\u2013Recente affiorarono non lontano, per una lunghezza di cento metri, ai piedi delle Cerbaie nord-orientali in localit\u00e0 Il Poggetto, presso Orentano; data la loro posizione pedecollinare, potrebbero riferirsi ad insediamenti di tipo rivierasco o perilacustre. Nuovamente nella primavera del 1996, in occasione dello scavo per la posa di un metanodotto in localit\u00e0 Palazzaccio, alla profondit\u00e0 di 2 m circa venne ritrovato un fondo di capanna databile al Bronzo Medio e scavato dalla Soprintendenza Archeologica per la Toscana.\nIl materiale archeologico.\nIl dato pi\u00f9 innovativo di questo insediamento dell'et\u00e0 del Bronzo \u00e8 la consistente attestazione vasi che richiamano tipologie dell'Italia settentrionale, in particolare dell'area dell'Appennino Tosco-Emiliano e dell'area Padana.\nFra i reperti rinvenuti si annovera un nucleo di manufatti trovati dentro a una ciotola, interpretata come piccolo ripostiglio per contenere pezzi defunzionalizzati. Si tratta di uno spillone finemente decorato a fasce orizzontali di frange con motivi angolari, una \"torque\" con decorazione a tortiglione e un piccolo ferma trecce inciso. In stato frammentario erano invece una fibula ed un cerchio raggiato, quest'ultimo interpretato come possibile pendente grazie ad alcuni confronti con quelli diffusi in area lombarda e transalpina.\nDa Fossa Nera provengono anche quattro vaghi d'ambra che per forma e tipo di perforazione rimandano ad oggetti simili del ripostiglio di Gualdo Tadino databili alla media et\u00e0 del Bronzo.\n\u00c8 stata trovata una ingentissima quantit\u00e0 di reperti fittili. Fra i tipi vascolari pi\u00f9 significativi ricordiamo le ciotole in varie configurazioni (carenate con ansa sopraelevata a bastoncello con cornetti lungo le sommit\u00e0 caratteristiche dell'area padana; con larghe anse sopraelevate a nastro; ciotole con anse a spigolo mediano; ciotole carenate non decorate; ciotole emisferiche con ansa a bastoncello), tazze ed olle. L'identicit\u00e0 delle forme con i materiali ritrovati in Pisa a S. Zeno permette di datare il tutto alla fase iniziale della media et\u00e0 del Bronzo, e trova una buona corrispondenza con l'area padana.\nLa fase di insediamento etrusco.\nL'abitato dell'et\u00e0 del Bronzo finale (XII-X secolo a.C.), individuato su un dosso della riva meridionale dell'Auser, era caratterizzato da uno strato di limo grigiastro e lievemente antropizzato ed era sigillato in alto da uno strato alluvionale sterile, frutto dell'attivit\u00e0 esondativa del fiume nell'arco di 500 anni (tra l'inizio del X e l'inizio del V secolo a.C.). Durante questo periodo il sito di Fossa Nera non reca tracce di attivit\u00e0 umana.\nIntorno al 500 a.C. il territorio venne rioccupato da una comunit\u00e0 etrusca che edific\u00f2 sulla parte pi\u00f9 alta dello stesso dosso fluviale, lasciando tracce di abitazione oppure resti di servizi vari quali silos, fosse per la discarica del materiali, ecc.\nIn superfici molto limitate, a causa di sconvolgimenti dovuti alla presenza di strutture successive, \u00e8 stato possibile documentare lacerti di muri e livelli frammentari di vita risalenti ad epoca tardoarcaica, databili intorno al 470-450 a.C. grazie ai frammenti di ceramica a figure rosse (\u00e8 il caso, ad esempio, di uno spezzone di muro etrusco e della sua sedimentazione). Importante \u00e8 la successione stratigrafica che testimonia, attraverso un sottile strato abbondantemente antropizzato, una prima fase di vita etrusca seguito da uno strato alluvionale con conseguenti distruzioni ed un temporaneo abbandono del sito, seguito, a sua volta, da un secondo livello caratterizzato da tracce di presenza etrusca e sigillato in alto dai sedimenti di quello che probabilmente fu l'evento distruttivo definitivo.\nPi\u00f9 completo risulta lo scavo dei servizi etruschi dieci metri pi\u00f9 a sud, in aree non coperte da strutture successive ed abbastanza profondi da non essere intaccati considerevolmente dagli interventi di epoca romana. Si tratta di due fosse contigue con orientamento est-ovest che, insieme, presentano una pianta a forma di 8 irregolare; entrambe sono interpretabili come silos. Accanto ad esse compare un'altra fossa circolare, pi\u00f9 grande e pi\u00f9 profonda delle precedenti, ma con lo stesso scopo di utilizzo; essa, infatti sostitu\u00ec le altre due in un periodo tra il 500 e il 450 a.C.\nA nord delle tracce di case etrusche, che sembrano essere presenti in numero esiguo (2-3) e di limitata estensione (non pi\u00f9 di 80-100 m\u00b2), si aprono due discariche, una accanto all'altra, le quali hanno restituito importanti materiali, tra cui coppe in ceramica grigia, coppe in ceramica figulina bianco-giallastra, frammenti di ceramica attica, frammenti di anfore iono-marsigliesi e pezzi di pietra grigia estratta dai monti Flegrei. Tali reperti dimostrano che l'insediamento di Fossa Nera, sfruttando la valle fluviale Arno-Auser, era al centro di intensi scambi marittimi e che, forse con altri centri, fungeva da tappa di redistribuzione verso zone oltre-appenniniche.\nLa fase di insediamento romana.\nIn seguito all'abbandono del III secolo a.C. l'insediamento di Fossa Nera rimase spopolato fino al 170-150 a.C., quando prese avvio la prima colonizzazione del territorio da parte dei Romani. La fondazione della citt\u00e0 di \"Luca\" (Lucca) intorno al 180 a.C. fece s\u00ec che l'agro circostante fosse diviso in centurie e distribuito ai coloni. Si cominciarono, quindi, a costruire fattorie all'interno del territorio centuriato (a questa fase appartiene Fossa Nera A) in prossimit\u00e0 dell'Auser, al fine di garantire l'approvvigionamento idrico ed il controllo del fiume, le cui esondazioni erano frequenti.\nUna seconda colonizzazione si ebbe tra il 40 e il 27 a.C. quando Ottaviano espropri\u00f2 le terre a Lucca per insediarvi i legionari. Le due fasi di colonizzazione si caratterizzano anche da una diversa pianificazione territoriale, riscontrabile a livello archeologico sia nelle tecniche di muratura, sia nel differente orientamento delle fattorie e dei loro ampliamenti.\nFossa Nera A.\nGli scavi archeologici, condotti per iniziativa del Comune di Porcari tra il 1987 e il 1996, hanno portato alla luce un sito pluristratificato con testimonianze che spaziano dalla media et\u00e0 del bronzo al V secolo d.C. Particolarmente interessante \u00e8 stata la scoperta della fattoria romana denominata Fossa Nera A, la cui nascita risale alla prima colonizzazione tra il 170 e il 150 a.C.\nEssa sorge su un dosso livellato appositamente, e presenta la tipica planimetria quadrata della casa rurale tardo-repubblicana (circa m 45x45), con fondazioni di ciottoli fluviali ed un alzato in blocchi di arenaria. Considerando lo spessore delle fondazioni e una probabile scala d'accesso, la struttura doveva prevedere un alzato di due piani. Gli ambienti venuti alla luce dagli scavi si articolano intorno ad una corte centrale (ambiente B) cui si accede da una \"fauces\" ad oriente. Di particolare interesse per conoscere l'economia della fattoria \u00e8 l'ambiente A, situato nell'angolo nord-occidentale della casa, in cui \u00e8 stato ritrovato un cordolo in laterizi che delimita un pavimento in cocciopesto, collegato tramite un tubo di terracotta al tino di raccolta. Quest'ultimo era posto a nord-ovest della casa, in un ambiente esterno che, probabilmente, era coperto da tetto a spiovente a protezione di botti, di altri attrezzi e del tino stesso. In questo ambiente \u00e8 presente una piccola vasca in ceramica e pareti in cocciopesto. Si tratta di un ambiente destinato alla spremitura dell'uva e alla produzione di vino; la capacit\u00e0 stimata della vasca dell'ambiente A \u00e8 di circa 180 hl, il che fa pensare che la maggior parte dei 12,5 ettari di terreno assegnati a ciascun colono fosse indirizzata alla viticoltura e alla produzione di vino, il quale, poi, sarebbe confluito a Roma\nLa planimetria di Fossa Nera A durante la prima fase di colonizzazione ricalca modelli insediativi diffusi in tutto l'ambito italico rurale.\nLa fattoria subisce degli interventi di consolidamento (viene ricostruita la fondazione nord-orientale) e di ampliamento durante la seconda colonizzazione dell'agro, a partire circa dal 30 a.C.; al corpo gi\u00e0 esistente viene annessa un'ala rettangolare di circa m 20x60 (ambiente Q).\nLe due fasi di costruzione e di ampliamento della fattoria sono ben identificabili grazie alle diverse tecniche di muratura: non vengono pi\u00f9 utilizzati solo ciottoli a secco, ma anche laterizi e pietre legati insieme da calce e graniglia. Inoltre, varia la declinazione dei muri posti sull'asse nord-sud rispetto a quella della fase precedente. In questa seconda fase di vita della fattoria anche la vocazione agricola subisce una cambiamento: il livellamento del terreno a est e ad ovest della casa per la successiva costruzione di grandi aie con tegole piane e la nascita di un pozzo circolare ci informano di come l'economia di Fossa Nera A si basasse adesso anche sulla cerealicoltura.\nUna terza ed ultima fase di vita della fattoria si data, in base ai ritrovamenti ed agli scavi archeologici, fra il IV e il V secolo d.C., in tarda et\u00e0 imperiale: Fossa Nera A viene abbandonata, anche se continua ad essere luogo di ricetto per alcuni individui, forse pastori, che continuano ad utilizzare anche il pozzo da cui attingono acqua, come dimostrano i ritrovamenti di alcune brocche tipiche di questo periodo.\nFossa Nera B.\nLa fattoria di Fossa Nera B \u00e8 stata oggetto di campagne di scavo dal 1999 al 2005, sotto il patrocinio dell'UNESCO a partire dall'anno 2000.\nDagli scavi del 1999 sono emerse le fondazioni di una costruzione tardo-repubblicana (200-175 a.C.) i cui alzati, mantenutisi in alcune parti, sono formati da grandi blocchi di arenaria di vario tipo e di provenienza locale, legati a secco. Sebbene l'azione degli aratri abbia dissestato gran parte degli alzati, la planimetria della fattoria risulta ben chiara, cos\u00ec come la cronologia delle varie fasi di vita. La costruzione avvenne in et\u00e0 tardo-repubblicana, come dimostrano i muri costruiti con il solo utilizzo di arenarie, calce e graniglia (come quella trovata in Fossa Nera A); le murature di questa fase condividono lo stesso orientamento del tratto di mura lucchese del 180 a.C., a conferma della contemporaneit\u00e0 delle due opere.\nVi furono altre due fasi di vita della fattoria: quella della ristrutturazione (intorno al 30 a.C.) e quella di abbandono (databile al 100 d.C. circa). Dai reperti archeologici e dalle caratteristiche dei pavimenti e degli alzati, \u00e8 possibile affermare che il corpo settentrionale era ad uso residenziale, mentre il settore meridionale aveva una vocazione operativa: nel settore nord \u00e8 stato individuato un cortile centrale su cui si affacciano i vari vani, tra cui anche un ambiente, probabilmente di uso commerciale, in cui sono stati ritrovati pesi da stadera. La parte meridionale, invece, ha restituito tracce di vani adibiti alla produzione di vino e a stalle.\nLe strutture murarie della fattoria, la posizione strategica sulla riva dell'Auser e la presenza di contrafforti lungo i muri perimetrali inducono a pensare che Fossa Nera B fosse una fattoria fortificata, con ruolo produttivo e militare. Attraverso la stratigrafia sono state individuate quattro fasi di vita della fattoria-fortilizio (in particolare per quanto riguarda gli ambienti E, G, I, N): una prima fase tra III secolo a.C. ed il 175 circa a.C. in cui la sommit\u00e0 del dosso sull'Auser viene livellato per ospitare una costruzione lignea difensiva, forse temporanea (sono state trovate buche di palo e pavimento di terra battuta); la seconda fase vide l'innalzamento di strutture litiche; la terza, databile in et\u00e0 augustea, ha restituito molti reperti archeologici che testimoniano una situazione di forte antropizzazione; la quarta ed ultima fase si data intorno al 50 a.C. in cui Fossa Nera B viene dotata dell\u2019\"impluvium\" in laterizi.\nLa musealizzazione.\nLa fattoria di Fossa Nera B \u00e8 visitabile dal 2006, dopo essere stata oggetto di consolidamento delle strutture pi\u00f9 deperibili. All'ottobre del 2014 risale l'allestimento di un nuovo percorso di visita grazie ai fondi provenienti dal progetto Accesit. Il parco, oltre ad aver rinnovato la cartellonistica, ha anche cambiato nome da \u201cCento fattorie romane\u201d ad \u201cArea dell'ex lago di Sesto/Bientina\u201d. I reperti ritrovati durante le fasi di scavo si trovano nei magazzini del Museo Nazionale di Villa Guinigi a Lucca, mentre alcuni dei reperti recuperati in superficie sono esposti nella Mostra Archeologica Permanente di Porcari."}
{"id": "5845517", "revid": "263989", "url": "https://it.wikipedia.org/wiki?curid=5845517", "title": "Hartford Civic Center", "text": ""}
{"id": "5845520", "revid": "1543377", "url": "https://it.wikipedia.org/wiki?curid=5845520", "title": "Metaletteratura", "text": "Per metaletteratura (anticamente conosciuta come \"contaminatio\") si intende la concezione secondo cui la letteratura \u00e8 come un serbatoio da cui attingere a piene mani, si possono quindi prendere gli elementi contenutistici degli autori passati per reimpiegarli e dargli nuovo significato.\nMolteplici sono gli esempi di questa pratica nel mondo antico: Callimaco, poeta alessandrino, o nel mondo romano celeberrimi autori quali Plauto, Terenzio, persino lo stesso Virgilio (l\"'Eneide\" \u00e8 pregna di riferimenti riguardanti \"Iliade\" ed \"Odissea\").\nQuesto concetto sar\u00e0 ripreso dal poeta italiano Giovan Battista Marino, il quale sar\u00e0 promotore di una letteratura fatta per l'appunto \"col rampino\", dando l'immagine del poeta che compiendo una forzatura, trae a s\u00e9 i contenuti di proprio interesse per riadattarli ai suoi fini.\nPi\u00f9 che concentrarsi sulla narrazione, la metaletteratura scandaglia i processi dello scrivere, compresi quelli pi\u00f9 marginali e contraddittori. Si tratta quindi una \"letteratura autoreferenziale\", in cui la scrittura \u00e8 trasformata da mezzo a fine."}
{"id": "5845524", "revid": "92723", "url": "https://it.wikipedia.org/wiki?curid=5845524", "title": "Festival cinematografico internazionale di Mosca 2013", "text": "La 35\u00aa edizione del Festival cinematografico internazionale di Mosca si \u00e8 svolta a Mosca dal 20 al 29 giugno 2013.\nIl Giorgio d'Oro fu assegnato al film turco \"Zerre\" diretto da Erdem Tepeg\u00f6z."}
{"id": "5845526", "revid": "1305772", "url": "https://it.wikipedia.org/wiki?curid=5845526", "title": "Karam", "text": ""}
{"id": "5845541", "revid": "965985", "url": "https://it.wikipedia.org/wiki?curid=5845541", "title": "Chill Out (Black Uhuru)", "text": "Chill Out \u00e8 un album in studio del gruppo reggae Black Uhuru, pubblicato nel 1982."}
{"id": "5845542", "revid": "117156668", "url": "https://it.wikipedia.org/wiki?curid=5845542", "title": "W. Lee Wilder", "text": "Biografia.\nWilder originariamente era un produttore di borse con sede a New York, Wm. Wilder Co., Inc. Original Handbags, prima di dirigersi a Hollywood nel 1945 per produrre film. \nFonda la sua societ\u00e0 di produzione cinematografica e ha prodotto il suo primo film The Great Flamarion nel 1945 ed ha diretto il suo primo film The Glass Alibi l'anno successivo. \nDal 1949 al 1950, Wilder diresse, scrisse e produsse 16 cortometraggi musicali con spiritual tradizionali e musica folk. Negli anni '50 Wilder ha formato una societ\u00e0 di produzione cinematografica chiamata Planet Filmplays, dove ha prodotto e diretto diversi film di fantascienza a basso costo con sceneggiature scritte da suo figlio Myles."}
{"id": "5845543", "revid": "965985", "url": "https://it.wikipedia.org/wiki?curid=5845543", "title": "Anthem (Black Uhuru)", "text": "Anthem \u00e8 un album in studio del gruppo reggae Black Uhuru, pubblicato nel 1984."}
{"id": "5845552", "revid": "767487", "url": "https://it.wikipedia.org/wiki?curid=5845552", "title": "Red (Black Uhuru)", "text": "Red \u00e8 un album in studio del gruppo reggae Black Uhuru, pubblicato nel 1981."}
{"id": "5845555", "revid": "767487", "url": "https://it.wikipedia.org/wiki?curid=5845555", "title": "Sinsemilla", "text": "Sinsemilla \u00e8 un album in studio del gruppo reggae Black Uhuru, pubblicato nel 1980."}
{"id": "5845566", "revid": "125877449", "url": "https://it.wikipedia.org/wiki?curid=5845566", "title": "Tamerlano (opera)", "text": "Tamerlano (\"Tamerlano\", HWV 18) \u00e8 un'opera seria in tre atti scritta per la compagnia teatrale Royal Academy of Music, con musica di George Frideric Handel su un testo italiano di Nicola Francesco Haym, tratto da \"Il Tamerlano\" di Agostino Piovene insieme ad un altro libretto intitolato \"Bajazet\" sulla falsariga del \"Tamerlan, ou La Mort de Bajazet\" di Nicolas Pradon.\nUna delle opere pi\u00f9 importanti di H\u00e4ndel, fu composta nello spazio di venti giorni nel luglio del 1724, in un anno in cui due delle pi\u00f9 grandi opere furono composte da lui: \"Giulio Cesare\" e \"Rodelinda\". Eve Meyer ha osservato che il ruolo di Bajazet fu uno dei pi\u00f9 grandi ruoli per tenore in tutta l'opera lirica ed ha anche fatto interessanti rilievi sulla localizzazione dell'opera contestualizzata al fascino che i contemporanei provavano per la cultura turca (\"turcherie\").\nStoria delle esecuzioni.\n\"Tamerlano\" fu eseguito per la prima volta al King's Theatre, Londra, il 31 ottobre 1724, circa nel periodo della esecuzione annuale della commedia di Nicholas Rowe \"Tamerlane\" (4\u20135 novembre). Ci furono dodici rappresentazioni e fu ripetuto il 13 novembre 1731. L'opera fu in seguito prodotta ad Amburgo con il recitativo in tedesco e le arie in italiano. La prima produzione moderna fu a Karlsruhe il 7 settembre 1924. Tra le produzioni pi\u00f9 recenti, \u00e8 apparsa nel repertorio della Washington National Opera nel 2008 e della Los Angeles Opera nel novembre 2009; entrambe le produzioni hanno messo in evidenza il tenore Pl\u00e1cido Domingo che \u00e8 comparso anche come Bajazet in una produzione al Teatro Real di Madrid nel 2008.\nTrama.\nAtto 1.\nL'imperatore dell'Impero Ottomano sconfitto Bajazet viene portato in catene alla corte di Tamerlano. Tamerlano ha ordinato ad Andronico di togliergli le catene, ma Bajazet non si fida di questo gesto. Bajazet aggiunge che l'unico motivo per cui non si suicida \u00e8 il suo amore per la figlia Asteria. (Aria:\"Forte e lieto a morte andrei\"). Tamerlano arriva ed ordina ad Andronico di cercare di ottenere da Bajazet ed Asteria il consenso per sposare Asteria, offrendo di ricompensare Andronico con il trono della Grecia, il matrimonio con Irene, e la libert\u00e0 per Bajazet. Andronico \u00e8 turbato, poich\u00e9 il suo amore per Asteria lo ha portato a cercare di addolcire Tamerlano, solo per vedere Tamerlano innamorarsi di lei. (Aria:\"Bella Asteria\"). Tamerlano rivela ad Asteria le sue intenzioni e l'offerta ad Andronico, che la rende furiosa per l'apparente tradimento di Andronico.\nBajazet non accetta l'offerta di Tamerlano e inoltre \u00e8 indignato per la debolezza apparente di sua figlia alle richieste di Tamerlano. (Aria:\"Ciel e terra armi di sdegno\"). Tuttavia, una volta sola, Asteria rivela che, nonostante il tradimento apparente di Andronico, i suoi sentimenti per lui non sono cambiati. (Aria:\"Deh, lasciatemi.\"), Irene viene a sapere che lei non sposer\u00e0 pi\u00f9 Tamerlano, ma invece Andronico. Andronico suggerisce ad Irene che lei pu\u00f2 ancora cambiare il risultato se finger\u00e0 di essere sua messaggera e prender\u00e0 posizione contro Tamerlano. Lei \u00e8 d'accordo su questo piano, mentre si commisera per la sua attuale situazione compromessa.\nAtto 2.\nTamerlano dice ad Andronico che Asteria ha accettato la sua proposta di matrimonio e che i due matrimoni in programma, Tamerlano con Asteria e Andronico con Irene, avverranno presto. Tamerlano e Asteria cantano arie contrastanti per la sitruazione che si \u00e8 creata. Asteria, fingendo, dice ad Andronico che a causa di un fraintendimento lei sta per sposarsi con Tamerlano. Andronico \u00e8 abbattuto a questo pensiero. Nel frattempo Leone porta Irene da Tamerlano mascherata da messaggera e lei lo implora per la situazione di Irene (Aria:\"Par che mi nasca.\"). Tamerlano la ascolta con compostezza. Quando Irene e Asteria sono soli, Asteria mostra simpatia verso Irene e le parla dei suoi sentimenti. Irene trae una nuova speranza da questa rivelazione, mentre Leone commenta che solo nell'amore ci pu\u00f2 essere un potere cos\u00ec irresistibile sia nel bene che nel male.\nBajazet \u00e8 indignato per l'imminente matrimonio della figlia con Tamerlano e giura di fermarlo, mentre Andronico \u00e8 furioso e decide di avere la sua vendetta su Tamerlano prima e poi di uccidersi. Asteria, nel frattempo, sta segretamente preparandosi ad uccidere Tamerlano. Invece Bajazet manovra per sospendere il matrimonio ed evita anche di essere umiliato da Tamerlano quando viene arrestato. Asteria fa una mossa sul palco solo perch\u00e9 il padre la fermi, poi estrae un pugnale, dicendo che sarebbe stato il suo regalo per Tamerlano. Dopo un trio tra Tamerlano, Bajazet e Asteria, Tamerlano ordina la morte di Bajazet e Asteria. Tuttavia Asteria protesta di non essere mai stata infedele ed ottiene un accordo per Bajazet, Andronico ed Irene che le d\u00e0 una certa sensazione di felicit\u00e0. Si sente anche triste che i suoi piani di assassinio siano falliti e per avere perso la sua occasione di felicit\u00e0.\nAtto 3.\nAsteria e Bajazet decidono di uccidersi con il veleno nascosto. Rimasta sola Asteria contempla la sua morte imminente. Tamerlano fa un ultimo tentativo di convincere Asteria e le dice anche che perdoner\u00e0 suo padre. Andronico e Asteria dichiarano il loro amore l'uno per l'altra, cosa che fa infuriare Tamerlano e gli fa giurare la propria vendetta. Bajazet cerca di trarre ispirazione dalla loro azione, mentre la coppia pu\u00f2 trovare solo la felicit\u00e0 nell'affrontare insieme tutto ci\u00f2 che pu\u00f2 venire di dichiarare il loro amore reciproco.\nNel frattempo, Irene dice a Tamerlano che manterr\u00e0 il suo impegno ad amarlo se lui ricambier\u00e0 il suo amore, mentre Leone spera che alla fine l'amore trionfer\u00e0 sulla vendetta. Tamerlano si prepara per umiliare i suoi nemici, e inizia facendo portare Bajazet e poi Asteria davanti a lui. Andronico implora piet\u00e0 da Tamerlano. Tamerlano non vuole ascoltare, ed ordina ad Asteria di diventare la sua serva e che lei dovr\u00e0 servire il vino prima a lui. Asteria mette il veleno dal padre nella tazza. Irene rivela la sua vera identit\u00e0 a Tamerlano e gli svela il fatto della coppa avvelenata. Tamerlano allora ordina ad Asteria di decidere a chi per primo dar\u00e0 la coppa, se a suo padre o ad Andronico, prima di portarla a lui. Asteria sta per bere lei stessa dalla tazza quando Andronico gliela fa saltare via dalla mano con un colpo, cosa che fa infuriare ulteriormente Tamerlano. Egli ordina l'arresto e il confinamento di Asteria nel serraglio comune, cos\u00ec che Bajazet debba vederla disonorata. Bajazet, furioso, dichiara che, quando sar\u00e0 morto, il suo spirito perseguiter\u00e0 Tamerlano. (Aria:\"Empio, per farti guerra\".)\nIrene e Tamerlano cantano della vita felice che li attende, dopo che Tamerlano si sar\u00e0 vendicato. Leone poi annuncia l'arrivo di Asteria e Bajazet. Bajazet \u00e8 sorprendentemente sereno ora, ma alla fine rivela che \u00e8 perch\u00e9 ha preso il veleno. Mentre diventa sempre pi\u00f9 incoerente, dice addio alla figlia e rimprovera Tamerlano, finch\u00e9 Andronico e Asteria non lo portano fuori dalla stanza. Asteria poi torna a chiedere la morte dal momento che Tamerlano non potr\u00e0 mai avere da lei quello che chiede. Sia Irene sia Andronico vanno da Asteria per cercare di fermare il suo suicidio, mentre Tamerlano \u00e8 finalmente cambiato dagli eventi a cui ha assistito, nonch\u00e9 dalle suppliche di Irene. Alla fine perdona Asteria, Andronico, e Bajazet. L'opera si conclude con un duetto d'amore tra Tamerlano e Irene, e il coro canta della capacit\u00e0 dell'amore di salvare la luce dal buio.\nContesto ed analisi.\nHandel, di origine tedesca, dopo aver trascorso un po' della sua carriera precoce componendo opere e altri pezzi in Italia, si stabil\u00ec a Londra, dove nel 1711 aveva portato l'opera italiana per la prima volta con la sua opera \"Rinaldo\". Un enorme successo, \"Rinaldo\" suscit\u00f2 una mania a Londra per l'opera italiana seria, una forma concentrata prevalentemente sulle arie solistiche per le stelle ed i virtuosi del canto. Nel 1719 Handel fu nominato direttore musicale della Societ\u00e0 chiamata Royal Academy of Music (non collegata in alcun modo con l'attuale Conservatorio di Londra), una societ\u00e0 sotto la concessione reale per la produzione di opere italiane a Londra. H\u00e4ndel doveva non solo comporre opere per l'azienda, ma assumere i cantanti pi\u00f9 famosi, supervisionare l'orchestra e i musicisti e adattare le opere provenienti dall'Italia per le esecuzioni di Londra.\nL'opera \u00e8 orchestrata per due flauti dolci, due flauti, due oboi, fagotto, due corni, archi e gli strumenti del basso continuo (violoncello, liuto, clavicembalo).\nIl musicologo del XVIII secolo Charles Burney ha scritto di \"Tamerlano\": \"l'ouverture \u00e8 ben noto, e mantiene il suo favore tra i pi\u00f9 suggestivi e gradevoli delle produzioni strumentali di H\u00e4ndel. Molte delle opere di H\u00e4ndel offrono forse pi\u00f9 esempi della sua vivacit\u00e0 e cultura, ma nessuna con pi\u00f9 gradevoli melodie ed effetti pi\u00f9 piacevoli di questa.\"\nPaul Henry Lang ha scritto nel 1966: \"qui il ruolo principale, quello di Bajazet, \u00e8 scritto per un tenore [...] Questo \u00e8 il primo grande ruolo per un tenore in un'opera. H\u00e4ndel ebbe un successo assoluto nel delineare il personaggio di Bajazet\"."}
{"id": "5845569", "revid": "729019", "url": "https://it.wikipedia.org/wiki?curid=5845569", "title": "Croatia Records", "text": "La Croatia Records \u00e8 la pi\u00f9 importante etichetta discografica della Croazia.\nStoria.\nL'etichetta \u00e8 nata ufficialmente nel 1947 come parte della Jugoton.\nNel 1991 \u00e8 stata ufficialmente rinominata come Croatia Records, registrata presso il tribunale nel 1996.\nAttualmente \u00e8 una societ\u00e0 per azioni gestita da \u017delimir Babogredac nelle vesti di amministratore delegato.\nArtisti.\nLista parziale:"}
{"id": "5845570", "revid": "88740", "url": "https://it.wikipedia.org/wiki?curid=5845570", "title": "Robustelli", "text": ""}
{"id": "5845571", "revid": "767487", "url": "https://it.wikipedia.org/wiki?curid=5845571", "title": "Lovemaker - L'uomo per fare l'amore", "text": "Lovemaker - L'uomo per fare l'amore \u00e8 un film del 1969 diretto da Ugo Liberatore.\nTrama.\nGiorgio \u00e8 un ingegnere italiano che si trasferisce per lavoro a Monaco di Baviera, dove incontra l'ostilit\u00e0 e il disprezzo dei tedeschi.\nDecide quindi di vendicarsi a modo suo, seducendo pi\u00f9 donne possibili. Una sera, durante una rissa nel suo cantiere conosce due coppie di fidanzati tedeschi della buona societ\u00e0. Riesce subito a sedurre Helga, ma Christiane \u00e8 pi\u00f9 diffidente. Poco alla volta per\u00f2, si sente sempre pi\u00f9 attratta dall'uomo finch\u00e9 lascia il fidanzato Klaus e intraprende una relazione con lui. Restia a rendere noto il loro rapporto, Giorgio l'accusa di considerarlo inferiore in quanto italiano.\nChristiane accetta allora la convivenza con Giorgio, ma si dice in difficolt\u00e0, sapendo che l'uomo \u00e8 sposato. Egli le rivela che invece \u00e8 celibe, e ora, dopo averla portata a vivere con s\u00e9, vuole imporle con arroganza il matrimonio. In preda a contrastanti sentimenti, Christiane precipita Giorgio nell'abisso del cantiere."}
{"id": "5845573", "revid": "110157", "url": "https://it.wikipedia.org/wiki?curid=5845573", "title": "Ecomuseo del sale e del mare di Cervia", "text": "L'Ecomuseo del sale e del mare di Cervia si trova a Cervia, in provincia di Ravenna.\nL'ecomuseo \u00e8 stato istituito dal Consiglio comunale nel luglio del 2013, nel marzo del 2015 ha adottato l'attuale logo dopo un concorso di idee, mentre nell'ottobre nel 2015, grazie ad un finanziamento europeo dell'Asse 4, \u00e8 stata realizzata la cartellonistica definitiva dei punti facenti parte del muso, detti \"antenne\". L'Ecomuseo \u00e8 stato sviluppato attraverso una progettazione condivisa della mappa di paesaggio articolata in:\nAntenne.\nSono presenti 28 \"antenne\" sul territorio comunale:"}
{"id": "5845574", "revid": "174925", "url": "https://it.wikipedia.org/wiki?curid=5845574", "title": "Tamerlano (Haendel)", "text": ""}
{"id": "5845576", "revid": "729019", "url": "https://it.wikipedia.org/wiki?curid=5845576", "title": "Jugoton", "text": "La Jugoton \u00e8 stata la pi\u00f9 importante etichetta discografica della Jugoslavia.\nStoria.\nNata nel 1947 con sede a Zagabria a seguito della nazionalizzazione della Elektroton, ha cessato ufficialmente ogni attivit\u00e0 nel 1990, contemporaneamente alla dissoluzione della Repubblica Socialista Federale di Jugoslavia.\nDalle sue ceneri in Croazia, nel 1991, \u00e8 nata la Croatia Records."}
{"id": "5845577", "revid": "775504", "url": "https://it.wikipedia.org/wiki?curid=5845577", "title": "Butakhae-yo, eomma", "text": "Butakhae-yo, eomma (hangeul: , lett. \"Ti prego, mamma\"; titolo internazionale All About My Mom, conosciuto anche come \"Please, Mom\") \u00e8 un serial televisivo sudcoreano trasmesso su KBS2 dal 15 agosto 2015 al 14 febbraio 2016.\nGrazie agli alti indici di ascolto registrati, il serial \u00e8 stato esteso di quattro episodi al 1\u00ba gennaio 2016, per un totale di 54.\nTrama.\nLee Jin-ae ha un rapporto difficile con la madre San-ok, una donna dura che le preferisce il figlio maggiore Hyung-kyu e si aspetta che lei paghi non solo l'istruzione del fratello, ma anche i debiti derivanti dai cattivi investimenti sostenuti dal padre maldestro, ma amorevole. Di conseguenza, Hyung-kyu \u00e8 diventato un avvocato, mentre Jin-ae ha dovuto rinunciare all'istruzione superiore e farsi strada in una grande azienda di moda. Nonostante tutto il sostegno ricevuto dalla famiglia, Hyung-kyu sta ancora facendo fatica a diventare di successo a causa del suo orgoglio e apre un piccolo studio legale dove assume come segretaria l'inesperta Sun Hye-joo. Nel frattempo, il fratello minore di Jin-ae e Hyung-kyu, Hyung-soon, ha difficolt\u00e0 a trovare un lavoro retribuito e si ritrova coinvolto nella vita di Jang Chae-ri, figlia dell'amministratore delegato di una grande impresa di costruzioni. Sul posto di lavoro, Jin-ae diventa la segretaria del suo idolo, l'amministratrice Hwang Young-sun, e inizia a frequentarne il figlio, ma la situazione rende la relazione tra madre e figlia ancora pi\u00f9 esasperata."}
{"id": "5845581", "revid": "174925", "url": "https://it.wikipedia.org/wiki?curid=5845581", "title": "Tamerlano (H\u00e4ndel)", "text": ""}
{"id": "5845583", "revid": "466539", "url": "https://it.wikipedia.org/wiki?curid=5845583", "title": "Chronochromie", "text": "Chronochromie \u00e8 una composizione orchestrale in sette movimenti del compositore francese Olivier Messiaen composta tra il 1959 e il 1960 su commissione di Heinrich Strobel per il festival di Donaueschingen.\nGenesi dell'opera e prima esecuzione.\nL'opera venne composta tra il 1959 e il 1960 in seguito alla di Heinrich Strobel, la seconda dopo quella di \"R\u00e9veil des oiseaux\" del 1953. La prima esecuzione avvenne il 10 ottobre 1960 nella Stadthalle di Donaueschingen con la direzione di Hans Rosbaud. L'opera venne poi pubblicata dall'editore Leduc nel 1963.\nStrumentazione e struttura dell'opera.\nIl lavoro \u00e8 scritto per grande orchestra: sedici primi violini, sedici secondi violini, quattordici viole, dodici violoncelli, dieci contrabbassi, quattro flauti (di cui un ottavino), tre oboi (di cui un corno inglese), quattro clarinetti (di cui un clarinetto piccolo e un clarinetto basso), tre fagotti, quattro corni, quattro trombe (di cui una in Re), tre trombone e una tuba. Infine \u00e8 previsto anche un ampio \"ensemble\" di percussione in cui figurano glockenspiel, xylofono e marimba e campane tubolari (set da 25), un piatto sospeso, un piatto China e tre gong.\nIl brano si articolava in sette movimenti per circa 24 minuti di durata: Introduzione, Strofa I, Antistrofa I, Strofa II, Antistrofa II, Epodo e Coda. Nel sesto movimento, per diciotto archi soli (sei primi violi, sei secondi violini, quattro viole e due violoncelli), gli strumenti eseguono canti di uccelli.\nForma.\nCome succede frequentemente nelle opere di Messiaen, la forma di \"Chronochromie\" \u00e8 basata sulla superposizione di materiale sonoro e ritmico trattato seguendo un preciso schema combinatorio. Quello ritmico utilizza trentadue distinte durate differenti, che, a partire da un ordine prestabilito, vengono permutate attraverso inversioni simmetriche. Le permutazioni cos\u00ec ottenute sono eseguite sia per intero, sia per frammenti, ma anche contemporaneamente a gruppi di tre, senza per\u00f2 esaurire tutte le possibilit\u00e0 combinatorie. Il materiale sonoro consiste invece di melodie che riproducono il canto di uccelli della Francia, della Svezia, del Giappone e del Messico. A queste si aggiunge l'imitazione di suoni d'acqua (cascate e torrenti di montagna) annotate dall'autore nelle Alpi francesi. L'insieme di suoni e timbri, assai complesso, rimane per\u00f2 sempre al servizio della struttura ritmica, come se fosse il colore di una struttura pi\u00f9 solida. Da questo ruolo di ritmo e melodia discende quindi il titolo dell'opera, fusione dei termini greci \"kronos\" (tempo) e \"kroma\" (colore).\nDiscografia.\nThe Cleveland Orchestra, direttore Pierre Boulez (+ \"Et exspecto resurrectionem mortuorum\", \"La Ville d'en-haut\") Deutsche Grammophon"}
{"id": "5845603", "revid": "33689", "url": "https://it.wikipedia.org/wiki?curid=5845603", "title": "Bonzo (disambigua)", "text": ""}
{"id": "5845604", "revid": "92723", "url": "https://it.wikipedia.org/wiki?curid=5845604", "title": "Festival cinematografico internazionale di Mosca 2015", "text": "La 37\u00aa edizione del Festival cinematografico internazionale di Mosca si \u00e8 svolta a Mosca dal 19 al 26 giugno 2015.\nIl Giorgio d'Oro fu assegnato al film bulgaro \"Kar\u0103ci\" diretto da Ivajlo Hristov."}
{"id": "5845608", "revid": "543975", "url": "https://it.wikipedia.org/wiki?curid=5845608", "title": "Episodi de Gli invasori (prima stagione)", "text": "La prima stagione della serie televisiva Gli invasori (\"The Invaders\") \u00e8 stata trasmessa dal 10 gennaio al 9 maggio 1967 dalla ABC."}
{"id": "5845609", "revid": "1442080", "url": "https://it.wikipedia.org/wiki?curid=5845609", "title": "Episodi de Gli invasori (seconda stagione)", "text": "La seconda stagione della serie televisiva Gli invasori (\"The Invaders\") \u00e8 stata trasmessa dal 5 settembre 1967 al 26 marzo 1968 dalla ABC."}
{"id": "5845610", "revid": "1652134", "url": "https://it.wikipedia.org/wiki?curid=5845610", "title": "Giovanni Cattaneo (militare 1916)", "text": "Biografia.\nNacque a Magenta, in provincia di Milano, il 3 agosto 1916. Operaio in una fabbrica di fiammiferi a Magenta, venne arruolato nel Regio Esercito nel 1937 per assolvere gli obblighi del servizio militare di leva nel 34\u00ba Reggimento di fanteria a Fossano. Congedato nel 1938, fu richiamato in servizio per un periodo di addestramento nel settembre 1939 e trattenuto in servizio attivo; dopo l'entrata in guerra del Regno d'Italia partecip\u00f2 alle operazioni sul fronte occidentale. Nel 1942 divenne istruttore per l'inquadramento delle reclute presso il deposito reggimentale con il grado di caporale maggiore. Rientrato in servizio presso il reggimento mobilitato, allora di stanza in Sicilia, fu nominato comandante di squadra mitraglieri. Nell'ottobre 1942 fu promosso sergente.\nQuando il 10 luglio 1943 gli Alleati iniziarono lo sbarco in Sicilia (Operazione Husky), partecip\u00f2 alla battaglia di Gela.\nCombatt\u00e9 al fianco dell'alleato tedesco sino al 29 luglio 1943, impegnato nella difesa della cittadina di Regalbuto, presidiata per l'appunto da un reggimento della divisione \"Sizilien\". Durante l'attacco lanciato il 30 luglio dalle truppe degli Alleati (canadesi e militari della 231\u00aa Brigata \"Malta\"), le forze italo-tedesche in citt\u00e0 opposero tenace resistenza e cedettero dopo due giorni di duri combattimenti.\nPostosi in prima linea, continu\u00f2 a fare fuoco con gli uomini che gli erano rimasti, costringendo gli avversari a rinunciare all'attacco definitivo per ben due volte, salvo poi venire egli stesso colpito dallo scoppio di una granata e morire sul colpo. Per questo gesto eroico gli venne conferita la medaglia d'oro al valor militare alla memoria; la citt\u00e0 natia gli ha dedicato una via, dove ancora oggi campeggia un suo busto commemorativo. La sua salma riposa nel camposanto di Magenta."}
{"id": "5845611", "revid": "287204", "url": "https://it.wikipedia.org/wiki?curid=5845611", "title": "Festival di Berlino 1953", "text": "La 3\u00aa edizione del Festival internazionale del cinema di Berlino si \u00e8 svolta a Berlino dal 18 al 28 giugno 1953, con il Delphi Filmpalast e il Capitol come sedi principali. Direttore del festival \u00e8 stato per il terzo anno Alfred Bauer.\nL'Orso d'oro \u00e8 stato assegnato al film franco-italiano \"Vite vendute\" di Henri-Georges Clouzot.\nI vincitori sono stati scelti dal pubblico come nell'edizione precedente, a causa della decisione della FIAPF di limitare l'assegnazione di premi da parte di una giuria di esperti ai cosiddetti \"festival competitivi\", ovvero quelli di Cannes e Venezia.\nPer il terzo e ultimo anno \u00e8 stata presentata una retrospettiva sul cinema muto.\nStoria.\nPoco prima dell'inizio della terza \"Berlinale\" venne presa una decisione molto importante da parte del Senato di Berlino: un decreto del 26 maggio 1953 stabil\u00ec infatti che il Berliner Festwochen e il Festival del cinema sarebbero stati riclassificati come istituzioni permanenti a partire dal 1954. Tuttavia, la pi\u00f9 stretta connessione tra queste due istituzioni caus\u00f2 attriti nella nomina del personale, che a sua volta grav\u00f2 pesantemente sul budget gi\u00e0 ridotto del festival. Gli effetti si sarebbero visti nella riunione dell'11 dicembre 1953, quando il Senato decise di ridurre drasticamente il bilancio della manifestazione. I tagli portarono ad una riduzione del personale e riguardarono anche il direttore Alfred Bauer, la cui gestione non sempre conforme ai regolamenti venne criticata dal Dipartimento delle Finanze. Il suo contratto fu rivisto e sottoposto a limitazioni temporali, il che lo spinse a rassegnare le dimissioni alla fine dell'anno. Solo dopo alcuni negoziati la sua azione, sostenuta dall'industria cinematografica, ebbe l'effetto desiderato: la maggior parte dei piani per i tagli furono eliminati, spingendo Bauer a ritirare le dimissioni il 4 gennaio 1954. \nLa cerimonia di apertura si svolse anche quest'anno nella Waldb\u00fchne, anfiteatro inaugurato in occasione delle Olimpiadi del 1936. Tra le star locali presenti ci furono le attrici Margot Hielscher, Johanna \"Hannerl\" Matz e Barbara R\u00fctting, ma le attenzioni del pubblico furono rivolte soprattutto a Gary Cooper, giunto a Berlino con la famiglia. Il divo di Hollywood incontr\u00f2 anche i sindacati e durante un'intervista non esit\u00f2 a condannare le politiche repressive degli Stati Uniti e la \"caccia alle streghe\" maccartista.\nL'atmosfera del festival fu comunque attenuata dai moti operai scoppiati a Berlino Est il giorno precedente l'inaugurazione, conclusi con una violenta repressione e con la chiusura temporanea di alcuni confini della citt\u00e0. La partecipazione del pubblico dei settori orientali, a cui era stato riservato il 20% dei posti, scese drasticamente causando gravi perdite. \u00abSe alla popolazione orientale non fosse stato impedito di partecipare agli eventi con un divieto al traffico frontaliero\u00bb, afferm\u00f2 Bauer nel suo rapporto finale, \u00abil numero di visitatori originariamente stimato sarebbe stato sicuramente raggiunto... La scarsa affluenza al cinema BTL di Potsdamer Stra\u00dfe, affittato esclusivamente per ospitare i residenti dell'est, \u00e8 da attribuire alla chiusura del confine\u00bb.\nL'orso d'oro, assegnato per la seconda volta dal pubblico, and\u00f2 a \"Vite vendute\" di Henri-Georges Clouzot, ma uno dei film che ricevette pi\u00f9 attenzioni fu \"Le vacanze di Monsieur Hulot\" di Jacques Tati e grande curiosit\u00e0 dest\u00f2 il ritratto documentaristico della vita quotidiana ghanese di \"The Boy Kumasenu\", diretto da Sean Graham. Venne assegnato anche il Premio speciale del Senato di Berlino, conferito da una giuria internazionale di delegati dei Paesi partecipanti a tre film che \"esprimevano al meglio gli ideali di un mondo orientato alla libert\u00e0\".\nPer il terzo anno consecutivo fu espresso da pubblico e stampa un giudizio estremamente negativo sui contributi tedeschi, considerati troppo artigianali e intellettualmente molto al di sotto della concorrenza internazionale. Martin Schlappner scrisse sul quotidiano svizzero \"Neue Z\u00fcrcher Zeitung\": \u00abCon \"Der Kampf der Tertia\" indulgono in una glorificazione piuttosto dubbia di un leader da parte di giovani studenti, con \"Ein Herz spielt falsch\" dimostrano ancora una volta che possono essere devianti su un altro verso: tutto viene lavato dalle lacrime, sprecando le buone prestazioni degli attori e dando a un regista di talento, Rudolf Jugert, l'opportunit\u00e0 di rovinare il suo gusto per l'arte\u00bb.\nD'altro canto il cinema tedesco non era ancora in grado di superare i problemi strutturali rimasti dalla fine della guerra. Quasi tutti gli impianti di produzione erano stati distrutti, e se la DEFA si stava rapidamente sviluppando nei settori orientali, l'industria cinematografica di Berlino Ovest era stata riunita sotto il tetto della UFA di propriet\u00e0 delle forze occupanti. Le politiche di americani e inglesi erano concentrate sul decentramento dei diversi settori dell'industria, con la graduale vendita degli asset agli investitori tedeschi privati e la transizione verso un modello orientato al mercato, ma ci\u00f2 avrebbe richiesto ancora molto tempo."}
{"id": "5845615", "revid": "125904395", "url": "https://it.wikipedia.org/wiki?curid=5845615", "title": "Trastevere Calcio", "text": "Il Trastevere Calcio S.S.D. a r.l., meglio noto come Trastevere \u00e8 una societ\u00e0 calcistica italiana, con sede nella citt\u00e0 di Roma, rappresentativa del rione romano di Trastevere. Milita in Serie D, la quarta divisione del campionato italiano.\nFondato nel 1909, nei primi anni di vita da Enrico Franco si dedica al ciclismo e al podismo Affiliato in FIGC dal 1925, il Trastevere non essendo una societ\u00e0 di massima serie scamper\u00e0 alle varie fusioni di squadre di calcio ordinate dal Partito Nazionale Fascista ai fini di una semplificazione della geografia del calcio nelle grandi citt\u00e0 e conserver\u00e0 la sua originaria denominazione.\nDurante gli anni della seconda guerra mondiale, il Trastevere disputer\u00e0 i campionati romani di guerra.\nTerminato il conflitto bellico, il Trastevere si iscrive al campionato 1945-1946 di Serie C (girone C del Centro-Sud).\nNel campionato successivo 1946-1947, il Trastevere si fonde con le romane Italia Libera e Albala nell'Albalatrastevere, il quale viene ammesso in Serie B, venendo subito retrocesso in Serie C.\nNella stagione 1948-1949, poi, l'Albatrastevere \u00e8 campione d'Italia della categoria Juniores: seguiranno quattro anni di stabile partecipazione al Campionato Interregionale (l'attuale Serie D).\nDal 1952 al 1968 l'Albatrastevere disputa campionati regionali; nel 1969 la societ\u00e0 si scioglie e la rappresentativa trasteverina viene rifondata con il nome S.S. Trastevere, disputando campionati di Promozione e Prima Categoria.\nNel campionato 1979-1980 viene aggiunto alla denominazione l'acronimo S.M.I.T..\nLa Smit Trastevere curer\u00e0 molto il settore giovanile.\nNel 1987 la squadra riprende la tradizionale denominazione di \"Trastevere\" e nel 2002 la societ\u00e0 per motivi economici dovr\u00e0 interrompere per diversi anni l'attivit\u00e0 calcistica.\nNel 2012, il Trastevere, sotto la presidenza dell'attuale patron Pier Luigi Betturri e col nome di A.S.D. Trastevere, riprende a disputare stabilmente i campionati di calcio, ripartendo obbligatoriamente dalla Terza Categoria. Per la stagione successiva acquisisce il titolo sportivo dell'A.S.D. Maccarese e in quella seguente quello del Ciampino, arrivando dunque in Eccellenza, dove si classificher\u00e0 al primo posto gi\u00e0 alla prima stagione, approdando cos\u00ec in Serie D.\nLa squadra ha come colori sociali l'amaranto e il bianco e come simbolo una testa di leone, simile allo stemma storico del rione romano di Trastevere.\nIl campo di gioco \u00e8 il Trastevere Stadium che ha una capienza di 1 213 posti a sedere, distribuiti su un'unica tribuna composta da gradoni in cemento e una piccola copertura nella parte centrale. Il settore ospiti si trova nella parte laterale nord ovest della tribuna.\nStoricamente nel calcio capitolino, il Trastevere ha disputato 17 \"derby\" con la As Roma e ben 28 partite con la S.S. Lazio tra il 1925 e il 2015.\nStoria.\nGli inizi (1909-1925).\nLa fondazione della \"Societ\u00e0 Sportiva Trastevere\" risale al 30 agosto 1909 e fino al 1925 \u00e8 dedita al calcio ma soprattutto al podismo e al ciclismo: ne facevano parte, infatti, noti atleti del tempo come Ettore Blasi, Silla del Sole, Franceschi, marciatore e corridore e Orlando Cesaroni; la pratica del calcio, invece, era poco documentata. Tra il 1909 e i primi anni venti, infatti, si parla goliardicamente anche di \"Trastevere Bagarozzo\" \"FC\", ovvero una squadra formata da militari in licenza dal fronte della prima guerra mondiale, che sporadicamente giocavano al calcio per le vie del rione, anche se gi\u00e0 tra il 1916 e il 1918 essa risulta attiva anche nel football. Poi dal 1925, col nome \"Trastevere F.C.\" si dedica soprattutto al calcio. \u00c8 del 12 ottobre 1925 la data della prima partita amichevole con la Lazio III, terminata 3-3.\nIl Trastevere nel calcio.\nLa prima affiliazione del Trastevere in FIGC \u00e8 del 28 dicembre 1925 e la prima partita ufficiale \u00e8 del 12 ottobre 1925 con la S.S. Lazio terminata 3-3.\nIn tutta Italia il Partito Nazionale Fascista, per semplificare la geografia del calcio nelle grandi citt\u00e0, impose molte fusioni, anche a scopo di propaganda ma il Trastevere, come la S.S. Lazio non ne sar\u00e0 coinvolto.\nNel gennaio 1926, il Trastevere s'iscrive al girone B del campionato di IV Divisione.\nIl torneo, vedr\u00e0 il F.C. Trastevere battersi con l'Audace Genazzano e il C.S. Italico in gare di andata e ritorno.\nIl 2 maggio 1926, al campo dell'Olmo, contro l'Audace Genazzano, arriver\u00e0 la prima rete ufficiale dei trasteverini e la prima vittoria sar\u00e0 del 6 giugno 1926 con il C.S. Italico.\nLa sede della societ\u00e0 \u00e8, a quel tempo, in via Anicia nello stesso rione di Trastevere.Nel campionato 1925-1926 il Trastevere parte dalla IV divisione e gioca sul campo Dell'Olmo: alla fine della stagione conquista subito la promozione in Terza Divisione.\nNel campionato 1926-1927 si classifica al 7\u00ba posto.\nNella successiva stagione 1927-1928 il Trastevere vince il campionato di 3\u00aa Divisione con un solo punto sul Salario ed \u00e8 promosso in Seconda Divisione.\nPer un riassetto dei campionati nella stagione 1928-1929 il Trastevere \u00e8 iscritto al campionato di Prima Divisione Sud (girone A).\nOrmai la squadra ha un considerevole seguito di tifosi tanto che per la prima trasferta a Tivoli la quota di partecipazione va dalle 2,20 lire a 15,50 lire. La societ\u00e0 che ormai \u00e8 famosa si trasforma in polisportiva con sezione podistica, ciclistica, atletica e sollevamento pesi.\nIl campionato di Prima Divisione Sud \u00e8 vinto dal Cagliari che supera di ben 8 punti la Ternana, 2\u00aa classificata; quinto il Trastevere con 25 punti, 10 vittorie, 5 pareggi e 7 sconfitte, 40 gol fatti e 24 subiti. Il 25 novembre 1928 affronta in nave la lunga trasferta a Cagliari dove perde per 1-0.\nPer\u00f2, nonostante l'ottimo 5\u00ba posto, per un nuovo riassetto dei campionati il Trastevere subisce un'incredibile retrocessione.\nNel 1929-1930 il Trastevere partecipa e vince il campionato di Seconda Categoria ULIC e viene promosso in I Categoria (girone D) ove si classifica al 2\u00ba posto dietro la Fortitudo.\n1930-1942: i primi successi.\nAl termine del campionato 1930-1931 il Trastevere, pur mancando la Targa Arpinati, vinta dalla Ardita, conquister\u00e0 la finale di categoria B contro l'Artiglio.\nIl 21 settembre del 1931, il Trastevere vince contro il Testaccio la Coppa Marchese Pellegrini.\nNella stagione successiva \u00e8 in finale di Prima Categoria ULIC vincendola l'8 maggio 1932 e laureandosi cos\u00ec campione ULIC 1931-1932.\nL'anno dopo la squadra ripeter\u00e0 il trionfo nella Seconda Categoria ULIC vincendo anche questo campionato in uno spareggio a tre contro l'Urbe e la De Micheli.\nAl termine del campionato 1935-1936 la squadra passa in Prima Divisione in cui militer\u00e0 per ben nove stagioni, fino al 1943, sfiorando la Serie C nella stagione 1937-1938; in quel campionato, tra le file del Trastevere, gioca come difensore Paolo Jacobini, futuro campione d'Italia con la Roma nel 1941-1942, squadra nella quale vanter\u00e0 ben 132 presenze.\nIl 3 settembre 1939 viene disputata l'amichevole celebrativa dei primi 30 anni di fondazione dell'A.S. Trastevere, Trastevere-S.S. Lazio, terminata 2-5.\n1942-1945: i campionati durante la guerra.\nDopo l'armistizio dell'8 settembre 1943 e la successiva occupazione tedesca della citt\u00e0 di Roma, il campionato inizia solo il 5 dicembre 1943: si gioca anche il giorno di Natale, mentre Tot\u00f2 recita al Teatro Sala Umberto. Il Trastevere gioca con l'Avia alle ore 10:15 e l'incontro termina 3-3.\nNella stagione 1943-1944, il Trastevere partecipa al torneo misto organizzato dal Direttorio XI zona Lazio: le partite si disputeranno solo di mattina a causa del coprifuoco imposto dalla guerra.\nIl 27 febbraio 1944 la gara Trastevere\u2013Elettronica viene sospesa nel corso della ripresa a causa dell'allarme aereo.\nNel pomeriggio di gioved\u00ec 23 marzo 1944 ha luogo l'attentato di Via Rasella, condotto dai Gruppi di Azione Patriottica (G.A.P.) contro un reparto delle truppe d'occupazione tedesche e, il giorno successivo, l'efferato eccidio delle Fosse Ardeatine.\nDomenica 26 marzo, alle ore 10:30 c'\u00e8 il derby Trastevere-A.S. Roma presso il Campo Rondinella e l'incontro terminer\u00e0 1-7 per i giallorossi: i giornali dell'epoca danno forte risalto alla partita, quasi ignorando il massacro compiuto neppure due giorni prima, a conferma di come, al tempo, il calcio fosse utilizzato dal regime come valido strumento di distrazione dell'opinione pubblica.\nL'ultima partita di guerra \u00e8 S.S. Lazio-Trastevere del 28 maggio 1944. Una settimana pi\u00f9 tardi, il 4 giugno 1944, la citt\u00e0 di Roma sar\u00e0 liberata dagli Alleati.\nIl campionato \u00e8 vinto dalla S.S Lazio con un punto sulla A.S. Roma e il Trastevere si classifica ultimo.\nIl 23 luglio 1944, quasi tutte le societ\u00e0 sportive romane, tra cui il Trastevere aderiscono all'iniziativa promossa dalla sezione calcistica Lazio per rendere omaggio ai Martiri della Fosse Ardeatine, partecipando a un corteo dalle Terme di Caracalla al luogo dell'eccidio.\nLa stagione successiva (1944-1945) vede il Trastevere conquistare il quarto posto nella Coppa Citt\u00e0 di Roma anche grazie a una rosa pi\u00f9 rinforzata.\nSotto la presidenza di Ercoli, infatti, vengono ingaggiati due campioni d'Italia del 1942, nonch\u00e9 ex romanisti: Renato Cappellini e Aldo Donati, quest'ultimo anche campione d'Italia con il Bologna, nonch\u00e9 campione del mondo 1938, Archimede Nardi, gi\u00e0 portiere della A.S. Roma e anche della S.S. Lazio.\nNon solo, nel 1945 vengono anche acquistati Giorgio Barsanti (attaccante ex Cremonese e campione d'Italia nel 1940 con l'Ambrosiana-Inter) e Giuseppe Viani, detto Gipo, giocatore con 283 presenze in serie A e gi\u00e0 campione d'Italia con l'Ambrosiana nel 1929-1930: da allenatore, vincer\u00e0 poi due campionati d'Italia alla guida del Milan e due campionati di Serie B con la Salernitana e con la Roma. \nA coronamento del progetto di rafforzamento della squadra voluto dai presidenti Ercoli e, soprattutto Guido Ferretti, arrivano nel 1946 nuovi giocatori, tra i quali Luigi Vettraino (che realizzer\u00e0 11 reti) e il Trastevere otterr\u00e0 un quarto posto che gli permetter\u00e0, assieme all'Italia Libera e all'Alba di poter accedere alla Serie B nella stagione 1946/1947. Assieme all'Italia Libera, il Trastevere viene incorporato dalla concittadina Alba nell'Unione Sportiva Albalatrastevere.\n1968-1979: la fine dell'era Albatrastevere e gli anni vincenti della S.S. Trastevere.\nLa fine dell'era dell'Albatrastevere non segna la scomparsa del calcio dal rione romano. Infatti, gi\u00e0 dal campionato 1968-1969, scioltosi il club bianco-verde, la societ\u00e0 viene rifondata con il nome \"S.S. Trastevere\": sotto la guida del presidente Alfredo Ventura conquister\u00e0 ottimi risultati: dopo il secondo posto del 1969 e il quarto del 1970, il Trastevere \u00e8 ancora secondo nel 1971 e 1972, mentre nel 1973 vince il campionato di Seconda Categoria.\nNella stagione 1975-1976 ancora un secondo posto: in tale annata si ricorda anche l'amichevole del 20 febbraio 1975 con la Roma di Liedholm.\nPer la stagione successiva il Trastevere viene ripescato e ammesso al campionato di Promozione, riconquistandola cos\u00ec dopo quasi vent'anni. Dopo una stagione in I Categoria, torna in Promozione nel campionato 1978-1979, anno in cui si inserisce a pieno titolo nella lotta per la Serie D.\nGli anni '80 della SMIT Trastevere e il tesseramento di Francesco Totti.\nNegli anni '80 dalla S.S. Trastevere si passa alla SMIT Trastevere (acronimo della basilica romana di Santa Maria in Trastevere) che vincer\u00e0 il campionato di III Categoria '79/'80.\nNella stagione 1982-1983, la SMIT Trastevere milita nel girone D della Terza categoria. L'anno dopo con il nome di Amor Trastevere, la squadra partecipa al campionato di Prima Categoria giocando sul campo Ottavilla, ovvero quello che poi si chiamer\u00e0 Vittorio Bachelet e oggi Trastevere Stadium.\nIl 24 ottobre 1985, Santino Fortino, dirigente di lungo corso della Smit Trastevere tessera un bambino di nove anni col numero di tessera 097264: il suo nome \u00e8 Francesco Totti, futura stella del calcio romano e italiano. Qui Totti, con maglia bianco amaranto, disputa il suo primo campionato dilettantistico, giocando due anni sotto et\u00e0 nel campionato esordienti per poi passare nel 1986 alla e nel 1989 alla Roma, maglia che non ha pi\u00f9 lasciato e con cui ha vinto un Campionato Italiano (2000-2001), due Supercoppe italiane e due Coppe Italia, oltre che aver collezionato numerosi record, tra cui, il maggior numero di partite ufficiali con la maglia della Roma (786) e gol realizzati (307).\nSeguiranno poi, col nome di S.S. Trastevere, anni di partecipazione alternate tra la I Categoria (dall'86 all'88) e la Promozione ('88-'90), categoria in cui ritorner\u00e0 anche nelle stagioni 91/92 e 92/93 col nome di Urbe Trastevere.\nGli anni '90 e la fine dell'attivit\u00e0 del 2002.\nNegli anni '90 il Rione di Trastevere \u00e8 rappresentato dalla SMIT Trastevere che allestisce squadre di allievi provinciali, giovanissimi provinciali, esordienti e pulcini e solo occasionalmente partecipa a campionati federali.\nNella stagione 1995-1996 partecipa al girone A della III Categoria, concludendolo al quartultimo posto.\nTra il 1996 e il 2000 la Smit si occuper\u00e0 solo del settore giovanile. Riapparir\u00e0 in III categoria, girone B nella stagione 1999-2000, chiuso all'ottavo posto.\nAl termine della stagione 2001-2002 la SMIT interromper\u00e0 l'attivit\u00e0 calcistica per problemi economici.\nLa rinascita dell'A.S.D. Trastevere con la presidenza Betturri.\nNel 2012 l'imprenditore romano di origini amatriciane Pier Luigi Betturri, assieme al figlio Flavio Maria, decide di riportare il calcio nel rione trasteverino.\nViene cos\u00ec rifondata la F.C. Trastevere (col nome dell'originaria squadra del 1925) che sotto la guida tecnica del mister Gabriele Gori, partecipa al campionato 2012-2013 ripartendo obbligatoriamente dalla III Categoria, girone C: alla fine della stagione la squadra otterr\u00e0 un discreto quinto posto.\nNell'estate 2013, il Trastevere rileva il titolo del Maccarese 1934 e ottiene cos\u00ec la possibilit\u00e0 di partecipare, dopo pi\u00f9 di vent'anni, al campionato di Promozione Lazio col nome di A.S.D. Trastevere.\nA fine stagione, il Trastevere assorbe la squadra del Ciampino e, sotto la guida tecnica di Sergio Pirozzi, disputa il campionato di Eccellenza per la stagione 2014/2015.\nQuest'annata \u00e8 ricca di soddisfazioni ed il Trastevere \u00e8 in lotta per la promozione in serie D fino all'ultima giornata: il 3 maggio 2015 allo stadio \u201cAristide Paglialunga\u201d di Fregene, ultima giornata di ritorno, il Trastevere batte lo Sporting Citt\u00e0 di Fiumicino per 2-1 e conquista la promozione in Serie D. \nDa segnalare in quella stessa stagione il contributo alla vittoria del campionato dell'attaccante Fabrizio Roberti, capocannoniere con 31 reti.\nLa stagione 2015-2016.\nNella stagione 2015-2016 viene confermato in panchina Sergio Pirozzi e il Trastevere \u00e8 assegnato al girone G del Campionato di Serie D, con altre otto squadre laziali (Rieti, Ostiamare, , Albalonga, Flaminia, Astrea, Cynthia e San Cesareo), una toscana (il ) e otto sarde (Lanuesi, Torres, , Nuorese, Budoni, Polisportiva Arzachena, Castiadas e Muravera).\nAl termine del campionato la squadra, che disputa un ottimo girone d'andata, termina undicesima con 40 punti.\nDa segnalare a inizio stagione, il 1\u00ba agosto 2015, l'amichevole con il Frosinone, allora militante in Serie A, terminata 3-0 per i ciociari e il 6 settembre 2015 quella contro la Lazio terminata 6-0 per i biancocelesti.\nLa stagione 2016-2017.\nDa questa stagione il Trastevere riceve ufficialmente, con tanto di logo sulle maglie, il patrocinio, uncico al mondo, della Comunit\u00e0 di Sant'Egidio. La stagione 2016-2017 per il Trastevere Calcio inizia con la squadra affidata all'allenatore in seconda, Aldo Gardini, in quanto Sergio Pirozzi, sindaco di Amatrice, a causa del terremoto del 24 agosto 2016 dovr\u00e0 necessariamente occuparsi della sua popolazione. Il 21 marzo 2017, comunque, gli verr\u00e0 assegnata la panchina d'oro a Coverciano.\nIl Trastevere Calcio \u00e8 ora assegnato al girone H, assieme a squadre lucane, pugliesi e campane.\nNel dicembre 2016 viene presentato l'Annuario della squadra, presso il Trastevere Store di via della Lungaretta, nel cuore del Rione, alla presenza di numerose autorit\u00e0 sportive e istituzionali, tra cui Monsignor Marco Gnavi in rappresentanza della Comunit\u00e0 di Sant'Egidio, ente patrocinante del Trastevere Calcio.\nLa squadra capitolina termina il torneo al secondo posto con 72 punti, a una sola lunghezza dal Bisceglie, e arriver\u00e0 in finale di play off, sconfitta dalla Nocerina.\nLa stagione 2017-2018.\nNella stagione 2017-2018, il Trastevere Calcio, sempre sotto la guida di Aldo Gardini, torna ad essere inserito nel girone G \"sardo-laziale\".\nLa stagione si apre con il Trastevere impegnato, in casa, nel primo turno di Coppa Italia, contro la Reggiana, partita vinta per 1-2 dagli emiliani.\nIn Campionato la squadra arriver\u00e0 quarta, con 62 punti, alle spalle di Rieti, Albalonga, SFF Atletico, arrivando poi fino alla finale dei play-off persa contro l'Albalonga per 3-1.\nDa segnalare le 21 reti segnate dall'attaccante David Lorusso in 30 presenze complessive.\nNel corso del campionato, il Trastevere disputa un'amichevole in Corsica, con la squadra locale del , a coronamento dell'avvenuto gemellaggio tra le due squadre. Ci\u00f2 anche in virt\u00f9 dello stretto legame tra il Rione di Trastevere e la terra corsa. Infatti, a Roma per molti anni fu attiva la Guardia Corsa Papale, ovvero il corpo militare istituito nel 1603 da Papa Clemente VIII con funzioni di guardia del pontefice e di milizia urbana e composto appunto unitamente da corsi.\nSecondo la tradizione, poi, fu un pescatore corso, nel 1535, a rinvenire alla foce del Tevere, dopo una tempesta, la statua in legno di cedro della \"Madonna fiumarola\", in seguito donata ai Padri Carmelitani e ogni anno portata in processione durante la Festa del Rione di Trastevere, conosciuta come la \"Festa de Noantri\".\nLa stagione 2018-2019.\nLa stagione 2018-2019 vede in cambio di panchina con la squadra ora affidata a Fabrizio Perrotti che sostituisce Aldo Gardini, dimessosi nell'aprile 2018; il Trastevere, ancora una volta assegnato al girone G della Serie D con squadre sarde, laziali e campane, chiude la stagione in terza posizione a 75 punti alle spalle di Unione Sportiva Avellino 1912 e Lanusei, giunti a pari merito.\nDa ricordare la storica vittoria amaranto del 2 dicembre 2018 allo Stadio Partenio-Adriano Lombardi per 1-4 sugli irpini. In quell'occasione, il Trastevere scese in campo con il lutto al braccio per la scomparsa, avvenuta pochi giorni prima, del regista Bernardo Bertolucci, da sempre legato al Rione romano.\nLa stagione 2019-2020.\nLa stagione 2019-2020 si apre con i festeggiamenti per i 110 anni di storia del club, tenutisi il 19 settembre 2019 presso il WE GIL di Via G. Induno a Roma, l\u2019ex GIL, lo storico palazzo di Trastevere realizzato nel 1933 come sede della Giovent\u00f9 Italiana del Littorio, alla presenza di diverse personalit\u00e0 del calcio tra cui il presidente del Coni Giovanni Malag\u00f2, e il presidente della LND, Cosimo Sibilia.\nIl Trastevere milita ancora nel girone G della Serie D con squadre sarde, laziali e campane, tra cui la Turris e il Portici.\nLa stagione si apre con l'amichevole di lusso del 20 luglio 2019 a Trigoria contro la Roma, terminata 10-1 per i giallorossi.\nDurante la pausa natalizia, il 30 dicembre 2019, gli amaranto affrontano, sempre in un'amichevole, un'altra squadra di Serie A, il Brescia di Mario Balotelli presso lo Stadio Giulio Onesti, incontro che si chiude sullo 0-6 per i lombardi.\nLa stagione si chiude il 10 marzo 2020, alla 26\u00aa giornata, a seguito del decreto di sospensione di tutte le attivit\u00e0 calcistiche emesso dalla FIGC, quale misura di prevenzione per il diffondersi della pandemia da COVID-19.\nNella penultima gara in casa della stagione, Trastevere-Cassino, avviene un fatto singolare: l'arbitro Francesco Cusumano di Caltanissetta si fa male ed \u00e8 costretto a sospendere la contesa al 17\u00ba della ripresa sul punteggio di 2-0 per i romani.\nIl Trastevere termina la stagione al quarto posto con 45 punti, dietro la Turris, prima, l'Ostia Mare e la Torres, centrando cos\u00ec per il quarto campionato consecutivo la qualificazione ai play-off.\nCon conferenza stampa del 16 giugno 2020 viene ufficialmente annunciato il ritorno di Sergio Pirozzi, all'epoca consigliere regionale del Lazio, sulla panchina della prima squadra. Trattasi dell'unico caso in Italia che un consigliere regionale alleni una squadra di calcio di quarta serie.\nLa stagione 2020-2021.\nDopo quasi sei mesi di stop la stagione 2020-2021 del Trastevere ufficialmente prende il via il 23 settembre 2020 con il match Bari-Trastevere, per il primo turno della Coppa Italia nazionale, che termina 4-0 per i pugliesi. \u00c8 la seconda partecipazione del Trastevere alla competizione, la prima nel 2017 con la Reggiana.\nLa squadra del rione \u00e8 quest'anno assegnata al girone E della Serie D, con squadre laziali, umbre e soprattutto toscane, tra cui il Siena, la Pianese, la Sinalunghese, il Follonica Gavorrano e la Sangiovannese. Al termine della stagione gli amaranto si classificano secondi con 60 punti, dietro l'Aquila Montevarchi. Il 23 giugno 2021 al Trastevere Stadium i rionali vincono i play off imponendosi per 2-0 sullo Sporting Club Trestina, con doppietta di Fabrizio Roberti.\nLa stagione 2021-2022.\nNella stagione 2021/22 il Trastevere viene assegnato al girone F, con squadre abruzzesi, molisane e campane (Alto Casertano e e Matese) ed un'altra sola compagine laziale, l'Atletico Terme Fiuggi.\nColori e simboli.\nColori.\nIl Trastevere ha come colori sociali l'amaranto e il bianco; l'attuale seconda maglia \u00e8 tipicamente bianca, con scritte amaranto. Invece, dalla fondazione fino al 1946, i colori della compagine erano il rosso e il nero.\nSimboli ufficiali.\nStemma.\nLo stemma adottato dal club dopo la rifondazione del 2012 \u00e8 una testa di leone, a richiamo dello storico simbolo del Rione di Trastevere, una testa di leone d'oro in campo rosso, appunto, le cui origini, sebbene non documentate sono abbastanza certe. Lo studioso romano Giuseppe Baracconi, ricorda che dal 1100 al 1414 un leone venne sempre custodito in una gabbia posta ai piedi del colle fatale del Campidoglio. Dopo che, nel 1414, un ragazzo che si avvicin\u00f2 troppo alla fiera, ne fu sbranato, si decise di sopprimerla.\nIl felino fu donato per\u00f2 al capo del rione Ripa (nel quale a suo tempo ricadeva anche Trastevere) che la seppell\u00ec in un suo orto al di l\u00e0 del Tevere. Da quel momento quella sepoltura divenne un punto di riferimento e di orgoglio popolare. Cos\u00ec, quando nel Settecento venne effettuata la ripartizione moderna dei rioni storici \u2013 con la separazione dal Rione Ripa \u2013 Trastevere scelse come proprio stemma il \"caput leonis\".\nStrutture.\nStadio.\nLo stadio del Trastevere \u00e8 il Trastevere Stadium (gi\u00e0 stadio Vittorio Bachelet) sito al centro di Roma, all'interno dello storico parco cittadino di Villa Doria Pamphilj, in cui, secondo la tradizione si tenne la prima partita di calcio a Roma nel 1892. Il principe Alfonso Doria Pamphilj infatti, permise ad un gruppo di seminaristi, il Venerabile Collegio Inglese, che gi\u00e0 praticava il football, ancora sconosciuto a Roma, di allenarsi e giocare nella sua villa. La capienza omologata dell'attuale impianto \u00e8 temporaneamente \u00e8 di 1.200 spettatori.\nSociet\u00e0.\nSezione femminile.\nIl Trastevere calcio ha un'antica tradizione anche di calcio femminile. Nel 1971 la F.F.I.G.C. romana organizza il secondo campionato femminile di Serie A, cui il Trastevere gi\u00e0 partecipa dalla prima edizione (1970) in un girone unico che inizia il 18 aprile di quell'anno. Vi partecipano inoltre la Roma, la Lubiam Lazio, la Juventus, il Bologna, l'Audax, il Messina ed altre squadre. Il campionato si concluse il 14 novembre 1971 con la vittoria delle ragazze del Trastevere per 3-0 sull'Audax. Nella stagione 2019-2020, il Trastevere inizia una nuova avventura con il calcio a 11 Femminile, partecipando al girone A del campionato regionale di Eccellenza, classificandosi al quarto posto. \nNella stagione 202/21 vince il campionato di Eccellenza femminile Lazio battendo per 3-0 la Lazio presso il campo Roma conquistando cos\u00ec il diritto di disputare il campionato di serie C nazionale. \nNella stagione 2021/22 il Trastevere femminile approda in serie C, girone C con Aprilia, Apulia Trani, Catania, Chieti, Crotone, E.Coscarello Castrolibero, Fesca Bari, Formello, Independent, Lecce Women, Match Point Matera, Grifone Gialloverde, Res Women, Roma XIV, con avvio dei campionati il 10 ottobre 2021. L'attuale responsabile \u00e8 Claudio Ciferri.\nDal 2016, il Trastevere calcio femminile ha anche una squadra femminile di calcio a 5 che milita attualmente nella Serie C Lazio. La prima stagione disputata fu quella 2017-2018, poi, nel campionato 2018-2019 la squadra raggiunge i play-off e disputa la fase finale per la conquista della Coppa provinciale, perdendo la semifinale contro il Viterbo. \nIl 6 giugno 2019 presso il Trastevere Stadium si \u00e8 svolto lo storico avvenimento della partita amichevole di calcio femminile Trastevere-Citt\u00e0 del Vaticano; di fatto la prima \"trasferta internazionale\" per la formazione d'Oltretevere.\nSezione Calcio a 5 maschile.\nIl Trastevere calcio a 5 maschile milita nel campionato regionale di Serie C2 (girone E) della regione Lazio dopo la vittoria nel campionato di Serie D 2019-2020 sotto la guida dell'attuale allenatore Valerio Pascoli.\nCalciatori.\nHall of Fame.\nIl seguente \u00e8 l'elenco dei giocatori facenti parte della Hall of Fame:"}
{"id": "5845616", "revid": "1543377", "url": "https://it.wikipedia.org/wiki?curid=5845616", "title": "Torcolo di San Costanzo", "text": "Il torcolo di san Costanzo \u00e8 un tipico dolce di Perugia, che viene preparato per il giorno della festa di san Costanzo, uno dei patroni della citt\u00e0, il cui martirio \u00e8 commemorato il 29 gennaio. Si tratta di un dolce che, come la ciaramicola, \u00e8 a forma di ciambella.\nIngredienti.\nDosi consigliate per 4 persone:\nPreparazione.\nVersare la farina a fontana in un contenitore concavo, al centro sgretolarvi il lievito ed impastare il tutto con acqua tiepida. Lavorare il composto per qualche minuto fino ad ottenere una consistenza omogenea simile alla pasta del pane. Riporre l'impasto a lievitare in un luogo caldo ed asciutto finch\u00e9 non avr\u00e0 raddoppiato il suo volume. \nUna volta lievitato, mettetelo su una spianatoia e iniziate a lavorarlo con le mani. Aggiungete il cedro candito, l'uvetta, i pinoli, lo strutto, lo zucchero e i semi di anice. Lavorate l'impasto per dieci minuti, arrotolatelo e ponetelo in una tortiera ben imburrata. Riponete la tortiera in un luogo caldo a lievitare per circa tre ore. \nUna volta ottenuta la giusta lievitatura, indorare la superficie con il rosso d'uovo ed infornare a 180\u00a0\u00b0C per circa 45 minuti.\nConsumo.\nIl dolce originariamente veniva preparato soltanto per il giorno della festa di San Costanzo, che la Chiesa cattolica ricorda il 29 gennaio.\nOggi \u00e8 possibile acquistarlo nei forni e nelle pasticcerie della citt\u00e0 tutto l'anno.\nStoria.\nNel Cinquecento, il giorno della festa del santo, le ricche congregazioni ne comperavano ingenti quantit\u00e0 per distribuirlo ai poveri. Pare inoltre che si svolgesse tra i fornai della citt\u00e0 una seria competizione, i cui prodotti poi venivano offerti ai passanti.\nOggi in occasione della festa patronale a Borgo XX Giugno - la via che si trova nelle immediate vicinanze della Chiesa dedicata al Santo - \u00e8 allestita la storica Fiera Grande, mostra mercato con banchi di prodotti tipici e artigianato, mentre in Corso Vannucci, davanti a Palazzo dei Priori, e nel quartiere di Monteluce, sono distribuite fette di torcolo preparate dai fornai e pasticcieri della citt\u00e0.\nCuriosit\u00e0.\nSecondo la tradizione popolare se il 29 gennaio, le ragazze nubili si recano nella chiesa di San Costanzo ed hanno l'impressione che l'immagine dipinta del santo strizza loro l'occhio, si sposeranno entro l'anno. Ricorre a tal proposito anche un detto:\nUn'altra curiosit\u00e0 riguarda la particolare forma a ciambella del dolce: essa sembra rifarsi alla corona di fiori che fu apposta sul corpo ricomposto del santo, dopo la decapitazione, mentre cinque tagli obliqui impressi sulla superficie della ciambella rappresentano le porte di accesso ai cinque rioni del centro storico di Perugia: Porta Sole, Porta San Pietro, Porta Susanna, Porta Eburnea e Porta Sant'Angelo."}
{"id": "5845633", "revid": "1128027", "url": "https://it.wikipedia.org/wiki?curid=5845633", "title": "AQAP", "text": ""}
{"id": "5845638", "revid": "767487", "url": "https://it.wikipedia.org/wiki?curid=5845638", "title": "L'orso (gruppo musicale)", "text": "L'orso \u00e8 stato un gruppo musicale indie pop italiano nato nel 2010 a Ivrea ad opera di Mattia Barro e attivo fino al 2016.\nStoria.\nL'orso \u00e8 un progetto che nasce nel 2010 a Ivrea dove, per mano di Mattia Barro, nascono le prime canzoni e, nel febbraio 2011, il primo EP autoprodotto, \"L'adolescente\". Nel luglio dello stesso anno inizia la collaborazione con la Garrincha Dischi che invita L'Orso a partecipare alla compilation \"Il Cantanovanta\" con la cover di \"Serenata Rap\" di Jovanotti e nel novembre dello stesso anno la stessa etichetta produce il secondo EP, \"La provincia\", e ristampa \"L'adolescente EP\". \nAll'inizio del 2012 L'orso prende parte a un'altra compilation di Garrincha Dischi, \"Il Calendisco\", con la cover di \"Luglio\" di Riccardo Del Turco e pochi mesi dopo, in seguito al terzo EP, \"La domenica\", la band inizia un tour che la porter\u00e0 a girare in tutta Italia per pi\u00f9 di cento date.\nNel frattempo si delinea la formazione de L'Orso che vede, accanto a Mattia Barro e Tommaso Spinelli, presenti fin dal primo EP, Gaia D'Arrigo e Giulio Scarano.\nNell'aprile 2013 esce \"L'orso\", il primo disco ufficiale della band che si esibisce in pi\u00f9 di duecento concerti, coprendo quasi tutta la penisola, e approdando anche in due importanti citt\u00e0 europee come Parigi e Bruxelles.\nDopo aver dato vita nell'autunno del 2013 a una campagna MusicRaiser per organizzare una data al Teatro Oscar di Milano con un'orchestra di trenta elementi, esce il singolo su vinile \"Ti augurerei il male / Quanto lontano abiti\" contenente un'inedita versione di \"Quanto lontano abiti\" in collaborazione con il rapper Mecna e, un mese dopo, il quarto EP, \"Il tempo passa EP (outtakes e inediti)\".\nNel 2014 viene annunciato il cambio di formazione che vede Tommaso Spinelli e Giulio Scarano abbandonare la band e Francesco Paganelli, Omar Assadi e Niccol\u00f2 Bonazzon entrare a farne parte.\nIl secondo disco de L'orso, \"Ho messo la sveglia per la rivoluzione\", \u00e8 uscito il 3 febbraio 2015, anticipato dal singolo \"Giorni migliori\" che, uscito il 15 dicembre 2015, \u00e8 riuscito a piazzarsi al dodicesimo posto assoluto della classifica dei singoli pi\u00f9 venduti su iTunes, raggiungendo il primo posto nella classifica Alternative..\nNel 2016 annunciano di essersi presi una pausa a tempo indeterminato, per poi annunciare il proprio scioglimento sui social lo stesso anno."}
{"id": "5845639", "revid": "287204", "url": "https://it.wikipedia.org/wiki?curid=5845639", "title": "Festival di Berlino 1954", "text": "La 4\u00aa edizione del Festival internazionale del cinema di Berlino si \u00e8 svolta a Berlino dal 18 al 29 giugno 1954. Direttore del festival \u00e8 stato per il quarto anno Alfred Bauer.\nL'Orso d'oro \u00e8 stato assegnato al film britannico \"Hobson il tiranno\" di David Lean.\nI vincitori sono stati scelti dal pubblico, come nelle due edizioni precedenti, a causa della decisione della FIAPF di limitare l'assegnazione di premi da parte di una giuria di esperti ai cosiddetti \"festival competitivi\", ovvero quelli di Cannes e Venezia. Per la prima volta \u00e8 stato assegnato il Premi OCIC, conferito dall'Organizzazione Cattolica Internazionale del Cinema.\nLa retrospettiva di questa edizione ha avuto come titolo \"Showcase of Famous Films\".\nStoria.\nDopo lo scarso riscontro di pubblico dell'anno precedente, dovuto ai moti operai scoppiati a Berlino Est il giorno prima dell'inaugurazione, l'edizione del 1954 fece registrare un'enorme affluenza di appassionati che affollarono gli alberghi e i locali dedicati al festival, entusiasti di vedere l'arrivo di star del calibro di Richard Widmark, Maria Schell, Fran\u00e7oise Arnoul, Jean Marais, Vittorio de Sica, Yvonne De Carlo, Sophia Loren e Gina Lollobrigida. A questi si unirono star locali come l'attrice Hildegard Knef, gli attori Curd J\u00fcrgens e Heinz R\u00fchmann e il regista Helmut K\u00e4utner.\nL'atmosfera generata dalla calorosa accoglienza dei berlinesi e dal loro desiderio di \"glamour\" avrebbero caratterizzato il festival per il resto degli anni cinquanta. Insieme all'aspirazione della citt\u00e0 di essere di nuovo protagonista sulla scena internazionale, ci\u00f2 fu determinante nel passo in avanti che la \"Berlinale\" fece in questa edizione, ottenendo un maggior riconoscimento e affermandosi come \"evento sociale\" al pari dei Festival di Cannes e Venezia.\nPer il terzo anno consecutivo i premi furono assegnati dal pubblico, che riserv\u00f2 i riconoscimenti principali a due commedie sentimentali come \"Hobson il tiranno\" di David Lean e \"Pane, amore e fantasia\" di Luigi Comencini. L'esigenza di affidare la scelta al pubblico signific\u00f2 ancora una volta lasciar passare inosservati film che sarebbero stati poi acclamati dalla critica, come \"Vivere\" di Akira Kurosawa e \"Magnifica ossessione\" di Douglas Sirk, e come nelle edizioni precedenti i film tedeschi si rivelarono un clamoroso insuccesso. La co-produzione tedesco-americana \"Rummelplatz der Liebe\" di Kurt Neumann fu rumorosamente contestata dai 25.000 spettatori presenti nella Waldbuhne e l'ennesimo fallimento del cinema nazionale dette origine a dibattiti circa la mancata partecipazione all'organizzazione del festival da parte della SPIO, l'organizzazione dell'industria cinematografica tedesca.\nDurante la fase di preparazione c'erano stati ancora una volta dibattiti riguardo ai tagli al bilancio della manifestazione e la SPIO aveva reagito alle voci con un memorandum del 9 settembre 1953, in cui esprimeva le sue preoccupazioni per il fatto che una riduzione delle finanze avrebbe messo in pericolo le aspirazioni del festival a livello internazionale. Fu grazie alla determinazione del direttore del festival Alfred Bauer che alla fine fu garantito un budget adeguato, coperto in larga parte da una sovvenzione del governo federale di 100.000 marchi.\nLa precaria sicurezza istituzionale e finanziaria della \"Berlinale\" fu in gran parte dovuta all'incerta condizione politica della citt\u00e0. La partecipazione del governo federale fu vista come un danno alla \"neutralit\u00e0\" di Berlino e port\u00f2 a problemi di natura politica. I governi dell'Unione Sovietica e della DDR mantennero un occhio aperto su come il festival veniva finanziato e su eventuali \"strumentalizzazioni politiche\". Dal canto suo, il Senato di Berlino continu\u00f2 con la decisione di non invitare film del blocco orientale."}
{"id": "5845640", "revid": "124123", "url": "https://it.wikipedia.org/wiki?curid=5845640", "title": "Ciro Spontone", "text": "Biografia.\nFu al servizio prima del duca di Mantova Vincenzo I Gonzaga - a fianco del quale nel 1601 partecip\u00f2 alla guerra d'Ungheria contro i Turchi - e quindi del marchese di Castiglione Rodolfo Gonzaga, che lo nomin\u00f2 suo segretario personale (1592).\nFu segretario del Senato di Bologna dal 1600 al 1610 e governatore di Rovigo."}
{"id": "5845642", "revid": "1342115", "url": "https://it.wikipedia.org/wiki?curid=5845642", "title": "Maria Carazzi", "text": "Biografia.\nInsegnante universitaria; in occasione delle elezioni politiche del 1992 \u00e8 candidata alla Camera dei deputati nelle file di Rifondazione Comunista, senza risultare eletta.\nNel 1994 viene eletta alla Camera e per la XII legislatura fa parte della Commissione Bilancio, Tesoro e Programmazione della Camera. \nViene riconfermata deputata anche alle elezioni politiche del 1996. Dopo la caduta del Governo Prodi, nell'ottobre 1998 segue Armando Cossutta e Oliviero Diliberto nella scissione che d\u00e0 vita al Partito dei Comunisti Italiani. termina il suo mandato parlamentare nel 2001."}
{"id": "5845643", "revid": "869710", "url": "https://it.wikipedia.org/wiki?curid=5845643", "title": "Lezioni", "text": ""}
{"id": "5845651", "revid": "24823", "url": "https://it.wikipedia.org/wiki?curid=5845651", "title": "This Is The Youngbloods", "text": "This Is The Youngbloods \u00e8 un doppio album discografico raccolta del gruppo musicale di folk rock statunitense dei The Youngbloods, pubblicato dalla casa discografica RCA Victor Records nell'aprile del 1972.\nMusicisti.\n+ (Note aggiuntive)\n+ (Musicisti aggiunti)\n+ (Note aggiuntive)"}
{"id": "5845660", "revid": "1805885", "url": "https://it.wikipedia.org/wiki?curid=5845660", "title": "L'assassino, il prete, il portiere", "text": "L'assassino, il prete, il portiere (in svedese \"M\u00f6rdar-Anders och hans v\u00e4nner (samt en och annan ov\u00e4n)\", letteralmente \"Anders l'assassino e i suoi amici (assieme a qualche nemico)\") \u00e8 il terzo romanzo di Jonas Jonasson, edito nel 2015.\nTrama.\nLa storia ruota intorno a tre personaggi: Johan Andersson, detto Anders l'assassino, \u00e8 un ex-detenuto pluriomicida; Per Persson \u00e8 responsabile della reception di un bordello trasformato in hotel dove risiede Anders; Johanna Kjellander \u00e8 una donna pastore, costretta al sacerdozio dal padre. Le loro strade si incrociano quando ad Anders l'assassino viene commissionato un lavoro per conto del Conte, noto criminale di Stoccolma. Cos\u00ec i tre si mettono in societ\u00e0, facendosi pagare per pestare chi non riscuote i debiti. Tutto questo crolla quando Andres scopre la religione, decidendo di smettere di picchiare il prossimo. Cos\u00ec Per e Johanna decideranno dapprima di sfruttare la sua fama di criminale per farsi pagare incarichi che non portano a termine, e in seguito fuggiranno in cerca di un'altra fonte di guadagno, con tutta la malavita svedese alle calcagna."}
{"id": "5845666", "revid": "287204", "url": "https://it.wikipedia.org/wiki?curid=5845666", "title": "Giacuto", "text": "Giacuto \u00e8 stato un monaco, venerato come santo in Bretagna almeno sin dal XII secolo.\nBiografia.\nLe sue vicende sono note attraverso la \"Vita Jacuti\", tratta dalla leggendaria \"Vita Winwaloei\" redatta nel XII secolo. Figlio di Fragano e Gwen, gemello di Guetnoco, era ancora bambino quando con i famigliari lasci\u00f2 la natale Gran Bretagna invasa dai Sassoni e si stabil\u00ec in Armorica, dove nacque suo fratello Vinvaleo.\nGiacuto fond\u00f2 l'eremitaggio di Landoac, da cui ebbe origine l'abbazia di Saint-Jacut-de-la-Mer, in diocesi di Dol. Una leggenda gli attribuisce il merito di aver colmato il braccio di mare che separava il villaggio di Saint-Jacut-de-la-Mer dal continente.\nCulto.\nLe sue reliquie nel IX secolo lasciarono l'abbazia di Saint-Jacut e sono conservate nella chiesa parrocchiale di Saint-Jacut-sur-Arz. Il suo culto fu diffuso anche fuori dalla Bretagna dalle religiose insegnanti del Sacro Cuore di Ges\u00f9, con casa madre a Saint-Jacut-les-Pins.\nNelle diocesi e nei monasteri bretoni, la memoria di san Giacuto era celebrata l'8 febbraio, il 3 marzo o il 15 marzo; il 5 luglio era festeggiato insieme al fratello Guetnoco, forse in ricordo di una traslazione di reliquie.\nNel Martirologio romano, il suo elogio si legge l'8 febbraio."}
{"id": "5845668", "revid": "1342115", "url": "https://it.wikipedia.org/wiki?curid=5845668", "title": "Eduardo Bruno (politico)", "text": "Biografia.\nNato in Calabria, si trasferisce in Toscana in giovane et\u00e0. Laureato in architettura. \u00c8 stato membro del PCI. \nViene eletto alla Camera dei deputati nel 1996 nelle file di Rifondazione Comunista e viene designato come membro della Commissione Trasporti, Poste e Telecomunicazioni. Dopo la caduta del Governo Prodi, nell'ottobre 1998 segue Armando Cossutta e Oliviero Diliberto nella scissione che d\u00e0 vita al Partito dei Comunisti Italiani. Con tale partito, alle elezioni regionali del 2005, viene eletto nel Consiglio Regionale della Toscana, dove ricopre il ruolo di Presidente della Commissione Lavoro.\nNel 2009 aderisce al neonato movimento \"Comunisti - Sinistra Popolare\" di Marco Rizzo, che assumer\u00e0 in seguito il nome di Partito Comunista."}
{"id": "5845671", "revid": "767487", "url": "https://it.wikipedia.org/wiki?curid=5845671", "title": "Guetnoco", "text": "Guetnoco \u00e8 venerato come santo in Bretagna almeno sin dal XII secolo.\nCulto.\nLe vicende di Guetnoco sono note attraverso la \"Vita Jacuti\", tratta dalla leggendaria \"Vita Winwaloei\" redatta nel XII secolo. Figlio di Fragano e Gwen, gemello di Giacuto, era ancora bambino quando con i famigliari lasci\u00f2 la natale Gran Bretagna invasa dai Sassoni e si stabil\u00ec in Armorica, dove nacque suo fratello Vinvaleo.\nIl suo culto \u00e8 diffuso nel Finist\u00e8re (a Pleyben, a Qu\u00e9m\u00e9n\u00e9ven, a Briec).\nNelle diocesi e nei monasteri bretoni, la memoria di san Guetnoco era celebrata il 5 novembre; il 5 luglio era festeggiato insieme al fratello Giacuto, forse in ricordo di una traslazione di reliquie.\nNel Martirologio romano, il suo elogio si legge al 5 novembre."}
{"id": "5845672", "revid": "767487", "url": "https://it.wikipedia.org/wiki?curid=5845672", "title": "I figli della tempesta", "text": "I figli della tempesta (\"Sie fanden eine Heimat\") \u00e8 un film del 1953 diretto da Leopold Lindtberg.\nTrama.\nUn villaggio svizzero ospita diverse decine di bambini tedeschi rimasti orfani a causa della guerra. Tutti cercano di dimenticare il passato ma nuovi problemi si presentano."}
{"id": "5845673", "revid": "767487", "url": "https://it.wikipedia.org/wiki?curid=5845673", "title": "La meravigliosa avventura", "text": "La meravigliosa avventura (\"Det stora \u00e4ventyret\") \u00e8 un film del 1953 diretto da Arne Sucksdorff.\nIl film venne presentato nel 1954 sia al Festival di Berlino che al Festival di Cannes.\nTrama.\nLa natura della campagna svedese osservata dagli occhi di due fratellini ma anche di un volpe e di una lontra nell'arco di un anno."}
{"id": "5845677", "revid": "767487", "url": "https://it.wikipedia.org/wiki?curid=5845677", "title": "La grande speranza", "text": "La grande speranza \u00e8 un film di guerra del 1954 diretto da Duilio Coletti.\nTratta, in forma romanzata, un episodio reale del 1940 che ha coinvolto il sommergibile \"Comandante Cappellini\" della Regia Marina.\nTrama.\nDurante la seconda guerra mondiale un sommergibile italiano compie una lunga crociera di guerra nell'Oceano Atlantico. Affonda alcune navi nemiche, cercando di salvare gli sfortunati naufraghi che vengono accolti a bordo.\nTra gli italiani e i marinai nemici c'\u00e8 molta diffidenza, anche se ben presto nasce una forte attrazione tra il comandante ed una bella ausiliaria britannica..\nDopo un lungo attacco aereo il battello \u00e8 impegnato in una furibonda battaglia con una nave belga e, imprevedibilmente, questa circostanza avvicina i marinai italiani ai loro prigionieri. I prigionieri saranno, poi, sbarcati nelle Azzorre.\nCuriosit\u00e0.\nL'attrice protagonista \u00e8 la canadese Lois Maxwell, che durante la 2\u00aa guerra mondiale si arruol\u00f2, appena quindicenne, nella Royal Canadian Army.\n\u00c8 nota al grande pubblico per avere interpretato il ruolo di Miss Moneypenny in numerosi film di \"007\"."}
{"id": "5845682", "revid": "767487", "url": "https://it.wikipedia.org/wiki?curid=5845682", "title": "Sinha Moca, la dea bianca", "text": "Sinha Moca, la dea bianca (\"Sinh\u00e1 Mo\u00e7a\") \u00e8 un film del 1955 diretto da Tom Payne e Oswaldo Sampaio."}
{"id": "5845691", "revid": "8596", "url": "https://it.wikipedia.org/wiki?curid=5845691", "title": "Sinh\u00e1 Mo\u00e7a", "text": ""}
{"id": "5845696", "revid": "767487", "url": "https://it.wikipedia.org/wiki?curid=5845696", "title": "Pinus wallichiana", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;105389851&lt;/parentid&gt;\n &lt;timestamp&gt;2019-06-21T16:56:08Z&lt;/timestamp&gt;\n &lt;contributor&gt;\n &lt;username&gt;Botcrux&lt;/username&gt;\n &lt;/contributor&gt;\n &lt;minor /&gt;\n &lt;comment&gt;Bot: aggiungo template ()&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nIl pino himalayano (Pinus wallichiana ) \u00e8 un albero appartenente alla famiglia delle Pinaceae.\nDescrizione.\nPortamento.\nIl portamento \u00e8 arboreo e l'albero, la cui forma \u00e8 a cono largo, pu\u00f2 raggiungere i 40 metri di altezza.\nCorteccia.\nLa corteccia \u00e8 di colore grigio e inizialmente liscia; col passare del tempo assume una colorazione pi\u00f9 scura e vi appaiono delle fessurazioni.\nFoglie.\nLe foglie sono aghiformi e portate in gruppi di 5 da rami lisci e lanuginosi di colore verde. Presentano una colorazione verde sulla pagina inferiore e blu-bianca su quella superiore. Raggiungono i 20 cm di lunghezza e sono esili, flessibili e attorcigliate.\nStrobili.\nGli strobili, dapprima verdi, poi marroni una volta giunti a maturit\u00e0, hanno una forma conica e possono essere ricurvi. Sono solitamente resinosi e possono essere lunghi fino a 30 cm.\nFiori.\nI fiori sono portati in grappoli separati; quelli maschili sono gialli mentre quelli femminili hanno una colorazione che varia dal blu-verde al rosa. Compaiono all'inizio dell'estate sui rami giovani.\nDistribuzione e habitat.\nIl \"Pinus wallichiana\" \u00e8 originario delle foreste montane dell'Himalaya. "}
{"id": "5845701", "revid": "938", "url": "https://it.wikipedia.org/wiki?curid=5845701", "title": "Lingue canache", "text": "Le lingue canache (o lingue neocaledoni) sono un ceppo linguistico appartenente al gruppo delle lingue oceaniche e alla famiglia delle lingue austronesiane. \nI locutori di tali lingue sono i canachi, gli abitanti indigeni di origine melanesiana della Nuova Caledonia. \nMolte di queste, a causa dei pochi parlanti superstiti, stanno cadendo in disuso. Perci\u00f2, al fine di conservarle, alcune di queste lingue (\"Drehu\",\" X\u00e2r\u00e2cuu\", \"Iaaii\", \"Paic\u00ee\", \"Nengone\" e \"Aije\") vengono insegnate anche nelle universit\u00e0 delle citt\u00e0 in cui sono parlate. \nLingue canache parlate in Nuova Caledonia.\nLe lingue canache sono 28 e sono diffuse in tutte le regioni della Nuova Caledonia (Provincia Nord, Provincia Sud e Isole della Lealt\u00e0).\nLingue correlate.\nA queste 28 lingue, per affinit\u00e0 di provenienza canaca, vengono aggiunti i dialetti delle lingue stesse (ossia le diverse sfumature della lingue stessa in diversi comuni neocaledoni) e il Tayo, una lingua creola basata sul francese parlata dalla trib\u00f9 \"Sant Louis\" a Le Mont-Dore "}
{"id": "5845702", "revid": "2166984", "url": "https://it.wikipedia.org/wiki?curid=5845702", "title": "Roberto Cavallo", "text": "Biografia.\nConsegue la laurea alla Facolt\u00e0 di Agraria dell'Universit\u00e0 degli Studi di Torino nel 1994. \nNel 1996 fonda, insieme ad altri soci, la cooperativa ERICA Soc. Coop. tra le prime aziende in Italia ad occuparsi di rifiuti sia in termini di progettazione tecnica che di comunicazione. In ERICA Soc. Coop. ricopre fino al 1999 il ruolo di direttore per poi diventarne, in quello stesso anno, presidente e infine, nel 2014, amministratore delegato. \nDal 1997 al 1999 \u00e8 assessore all'Ambiente, Agricoltura e Protezione Civile del Comune di Alba.\nNel 2001 viene nominato valutatore esperto per la Commissione europea dalla Direzione generale Ricerca.\nDal dicembre 2002 ricopre la carica di presidente di AICA (Associazione Internazionale per la Comunicazione Ambientale). \nNel giugno 2003 entra nel Consiglio di Amministrazione di ACR+ (Association Cities and Regions for Recycling and Sustainable Management of Resources) di cui viene eletto vicepresidente nel novembre 2014. In quello stesso anno il Ministero dell\u2019Ambiente e della Tutela del Territorio e del Mare nomina Cavallo vicepresidente del Comitato Scientifico per l'implementazione e lo sviluppo del Piano Nazionale di Prevenzione dei Rifiuti in carica fino al 2017 (Ministero dell'Ambiente e della Tutela del Territorio e del Mare, decreto del Ministro Gian Luca Galletti, n. 185 dell'8 luglio 2014).\nRoberto Cavallo \u00e8 stato inoltre consulente all'Assessorato all'Ambiente della Regione Piemonte per la redazione del Piano Regionale per la Gestione Integrata dei Rifiuti Urbani, la revisione della legge regionale 24/02 e la revisione della legge regionale 32/82 e ha redatto piani di riduzione e gestione dei rifiuti per numerose regioni e comuni italiani.\nAi suoi ruoli istituzionali si va poi ad aggiungere una lunga lista di partecipazioni, in qualit\u00e0 di relatore, a convegni internazionali e, sia come ospite che come co-autore, a trasmissioni radio-televisive. Fra le sue pi\u00f9 importanti apparizioni in tv, quella alle due edizioni della trasmissione \"Scala Mercalli\" in onda su Rai3 di cui \u00e8 ospite, interprete e co-autore e in cui, nell'edizione 2016, cura una rubrica composta da una serie di brevi documentari dedicati alle diverse filiere del riciclo.\nRoberto Cavallo \u00e8 autore di numerose pubblicazioni e libri su tematiche scientifico-ambientali e membro del comitato scientifico della rivista \"L'Ambiente\". \u00c8 autore del libro \"Meno Cento Chili \u2013 Ricette per la dieta della nostra pattumiera\" (2011), nato dall'omonimo spettacolo teatrale e vincitore del Premio Kafka 2011, pubblicato da Edizioni Ambiente, da cui \u00e8 stato tratto un docufilm per la regia di Emanuele Caruso che ha visto la partecipazione di Giuseppe Cederna.\nInsieme a Oliviero Alotto, \u00e8 ideatore, testimonial ambientale, e runner di Keep Clean And Run, evento centrale italiano della campagna europea di sensibilizzazione contro il fenomeno dell'abbandono dei rifiuti Let\u2019s Clean Up Europe. Tenutosi per la prima volta nel maggio 2015, \u00e8 un'eco-maratona durante la quale i corridori raccolgono i rifiuti abbandonati lungo il percorso al fine di informare e sensibilizzare la cittadinanza sulle conseguenze di questo fenomeno.\nL'edizione 2017 di Keep Clean And Run, dal Vesuvio all'Etna, \u00e8 stata documentata in un film di Mimmo Calopresti, dal titolo Immondezza - La Bellezza salver\u00e0 il mondo, vincitore dell'Awareness Film Festival di Los Angeles."}
{"id": "5845704", "revid": "729019", "url": "https://it.wikipedia.org/wiki?curid=5845704", "title": "BNP Paribas Masters 2015 - Doppio", "text": "Bob e Mike Bryan erano i detentori del titolo ma sono stati sconfitti nei quarti di finale da Vasek Pospisil e Jack Sock.\nIvan Dodig e Marcelo Melo hanno sconfitto in finale Pospisil e Sock per 2\u20136, 6\u20133, [10\u20135].\nTeste di serie.\nTutte le teste di serie ricevono un bye per il secondo turno."}
{"id": "5845705", "revid": "287204", "url": "https://it.wikipedia.org/wiki?curid=5845705", "title": "Fire One", "text": "Fire One, o Fire One! come appare nella schermata iniziale, \u00e8 un videogioco arcade di combattimento navale pubblicato nel 1979 da Exidy. Nel 1983 Epyx lo pubblic\u00f2 anche per Atari 8-bit e Commodore 64, in edizione abbinata insieme a un altro arcade della Exidy, \"Star Fire\", rinominato \"Starfire\" nella conversione.\nModalit\u00e0 di gioco.\nOgni giocatore controlla un sottomarino armato di siluri e ha l'obiettivo di affondare tutta la flotta di 16 navi nemiche oppure direttamente il sottomarino avversario, mentre quest'ultimo tenta di fare la stessa cosa. Le partite comunque hanno una durata prestabilita, e anche se si vince una battaglia si ricomincia da capo accumulando il punteggio fino a esaurimento del tempo.\nNelle macchine da sala giochi lo schermo \u00e8 diviso a met\u00e0 verticalmente (anche fisicamente, con un divisorio sopra lo schermo) e ciascuna met\u00e0 \u00e8 dedicata a un giocatore, anche quando si gioca contro il computer, le cui azioni vengono mostrate come se fosse il secondo giocatore. Nelle versioni per computer invece il gioco \u00e8 soltanto per giocatore singolo e lo schermo non \u00e8 diviso.\nLa visuale di ciascun giocatore consiste in due parti: in alto appare la scansione sonar dell'intera l'area, con la posizione di tutti i mezzi di entrambi gli avversari, mentre in basso si ha la visuale in prima persona dal periscopio del sottomarino, molto pi\u00f9 dettagliata ma con ampiezza limitata.\nLe due flotte si muovono lungo rotte orizzontali parallele, in due zone di mare distinte. Il sottomarino pu\u00f2 muoversi lateralmente a varie velocit\u00e0 e sparare in avanti verso la zona nemica. Le navi si muovono autonomamente lungo due linee, una davanti e una dietro rispetto al proprio sottomarino, e sono disarmate.\nSi dispone di 8 siluri che vengono ricaricati automaticamente e illimitatamente, ma la ricarica richiede del tempo. La traiettoria dei siluri a video dipende dalla velocit\u00e0 del sottomarino e un puntatore aiuta a capire dove arriveranno i colpi in lontananza.\nA seconda del tipo di nave possono essere necessari pi\u00f9 colpi per affondarla, ma ne basta sempre uno se perfettamente centrato. Bisogna anche stare attenti a non colpire le proprie navi che passano davanti.\nI due sottomarini hanno una barra di energia che si rigenera col tempo. C'\u00e8 anche la possibilit\u00e0 di far immergere il sottomarino per proteggerlo dal fuoco nemico, ma mentre si \u00e8 immersi non si ha la visuale del periscopio."}
{"id": "5845709", "revid": "33689", "url": "https://it.wikipedia.org/wiki?curid=5845709", "title": "Fire One!", "text": ""}
{"id": "5845710", "revid": "1342115", "url": "https://it.wikipedia.org/wiki?curid=5845710", "title": "Alfredo Strambi", "text": "Biografia.\nLaureato in Scienze geologiche, lavora come insegnante delle scuole superiori\n\u00c8 stato membro del PCI. Viene eletto alla Camera dei deputati nel 1996 nelle file di Rifondazione Comunista e viene designato come membro della Commissione Lavoro pubblico e privato, di cui \u00e8 vicepresidente. Dopo la caduta del Governo Prodi, nell'ottobre 1998 segue Armando Cossutta e Oliviero Diliberto nella scissione che d\u00e0 vita al Partito dei Comunisti Italiani.\nIn seguito alla scadenza del suo mandato parlamentare nel 2001, continua a far politica fuori dalle istituzioni, seguendo in particolare le vicende del mondo del lavoro, sempre come membro del PdCI, del quale nel 2013 (a 78 anni) viene riconfermato come membro della dirigenza provinciale pisana.\nAnche la sua storica compagna Grazia Gimmelli, morta nel 2013, \u00e8 stata una politica comunista ricoprendo il ruolo di consigliera regionale in Toscana e assessora al comune di Pisa."}
{"id": "5845713", "revid": "354397", "url": "https://it.wikipedia.org/wiki?curid=5845713", "title": "Borati", "text": "Borati \u00e8 in primo luogo il nome degli ossoanioni derivati dall'acido borico H3BO3. Pi\u00f9 in generale sono chiamati borati anche tutti i composti chimici che contengono anioni borati; dal punto di vista strutturale si basano su unit\u00e0 trigonali planari [BO3]3\u2013 o su unit\u00e0 tetraedriche [BO4]5\u2013. Gli anioni possono contenere un solo atomo di boro, o pi\u00f9 atomi di boro collegati da ponti ad ossigeno, con strutture lineari o cicliche, fino ad arrivare a polimeri infiniti e strutture reticolari di tipo vetroso. I borati si trovano comunemente nei minerali borati e nei borosilicati.\nStrutture.\nAlcune strutture di ioni borato sono illustrate in figura, e si riferiscono a quelle osservate in composti anidri; i borati di origine naturale sono quasi sempre idratati, complicando ulteriormente la situazione. Si pu\u00f2 notare come la sola stechiometria non sia di alcuna utilit\u00e0 per dedurre la struttura di queste specie.\nMonoborati.\nNei casi pi\u00f9 comuni i monoborati contengono l'anione trigonale planare [BO3]3\u2013. Composti di questo tipo si riscontrano in Natura in vari minerali tra i quali n\u00f6rdenski\u00f6ldite CaSnIV(BO3)2 e kotoite Mg3(BO3)2. Sono numerosi anche i composti sintetici, detti \"ortoborati\"; alcuni esempi sono Li3BO3, Co3(BO3)2 e Ln(BO3) (Ln = lantanoide). \nI monoborati contenenti lo ione tetraedrico [BO4]5\u2013 sono poco comuni; alcuni esempi sono TaVBO4 e il minerale schiavinatoite (Nb,Ta)BO4. L'anione protonato tetraidrossoborato [B(OH)4]\u2013 si trova invece in vari sali come LiB(OH)4 e in minerali come la bandylite CuB(OH)4Cl.\nOligomeri.\nPi\u00f9 anioni [BO3]3\u2013 possono unirsi dando luogo a varie strutture. Nei diborati \u00e8 presente l'anione [B2O5]4\u2013 che si osserva in composti come CoII2B2O5 o minerali come la suanite Mg2B2O5. I \"metaborati\" tipo NaBO2 hanno in realt\u00e0 formula tipo Na3B3O6 e contengono anioni ciclici con tre atomi di boro, [B3O6]3\u2013.\nL'unione di due unit\u00e0 tetraedriche BO4 si osserva nell'anione [B2O(OH)6]2\u2013, presente nel minerale pinnoite Mg[B2O(OH)6], e nel perossoanione ciclico [B2(O2)2(OH)4]2\u2013 presente in NaBO3\u20224H2O. Questa \u00e8 la formula minima del perborato di sodio, che in realt\u00e0 ha struttura Na2[B2(O2)2(OH)4]\u20226H2O.\nEsistono anche strutture che comprendono sia unit\u00e0 planari BO3 che unit\u00e0 tetraedriche BO4. L'anione ciclico [B3O3(OH)5]2\u2013 comprende due unit\u00e0 tetraedriche e una planare, e si osserva nel minerale meyerhofferite Ca[B3O3(OH)5]\u2022H2O. Lo spiroanione [B5O6(OH)6]3\u2013 \u00e8 presente nel minerale ulexite NaCa[B5O6(OH)6]\u20225H2O. Un caso molto importante \u00e8 quello del borace, normalmente formulato come Na2B4O7\u202210H2O, che in realt\u00e0 contiene lo ione tetraborato [B4O5(OH)4]2\u2013 e quindi andrebbe formulato come Na[B4O5(OH)4]\u20228H2O.\nPolimeri.\nUnit\u00e0 planari BO3 si possono unire formando catene infinite di ioni [(BO2)\u2013]\"n\", come si osserva in Ca(BO2)2. Le unit\u00e0 BO3 formano invece un reticolo tridimensionale nella tormalina, un minerale borosilicato, e nel B2O3 vetroso.\nUnit\u00e0 tetraedriche BO4 possono dar luogo a varie strutture polimeriche; esempi sono il fosfato di boro BPO4, composto covalente isostrutturale con SiO2, e i minerali datolite CaB(OH)SiO4 e reedmergnerite NaBSi3O8."}
{"id": "5845715", "revid": "1910402", "url": "https://it.wikipedia.org/wiki?curid=5845715", "title": "Black Widow (Black Widow)", "text": "Black Widow \u00e8 il secondo ed eponimo album in studio del gruppo rock inglese Black Widow, pubblicato nel 1971."}
{"id": "5845721", "revid": "287204", "url": "https://it.wikipedia.org/wiki?curid=5845721", "title": "Ducati ST2", "text": "La Ducati ST2 \u00e8 una moto da turismo sportivo prodotta dalla Ducati tra il 1997 e il 2003. Nel 2004, \u00e8 stata sostituita dalla ST3. \nDescrizione.\nIl motore della ST2 \u00e8 stato derivato da quello della Ducati Paso: un classico bicilindrico a L, con distribuzione desmodromica a due valvole e iniezione elettronica Weber-Marelli. \nAl motore originale furono apportate alcune modifiche per renderlo pi\u00f9 adatto all' impiego touring: fu incrementato l'alesaggio per portare la cilindrata da 904 a 944 centimetri cubici e fu aumentato il peso del volano.\nIl nuovo motore riusciva cos\u00ec ad erogare 83 cavalli di potenza ed una coppia massima di 8,5 kgm a 6500 giri/minuto. \nIl telaio impiegato era di tipo a tralicio tubolare simile a quello della Ducati 916. Anche le sospensioni (forcella Showa e posteriore Sachs), erano di diretta derivazione della Ducati da Superbike ma con una regolazione meno rigida. "}
{"id": "5845738", "revid": "1326403", "url": "https://it.wikipedia.org/wiki?curid=5845738", "title": "Amadeo de Souza Cardoso", "text": ""}
{"id": "5845740", "revid": "63756", "url": "https://it.wikipedia.org/wiki?curid=5845740", "title": "Salmo 64", "text": "Il salmo 64 (63 secondo la numerazione greca) costituisce il sessantaquattresimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5845742", "revid": "63756", "url": "https://it.wikipedia.org/wiki?curid=5845742", "title": "Salmo 65", "text": "Il salmo 65 (64 secondo la numerazione greca) costituisce il sessantacinquesimo capitolo del Libro dei salmi."}
{"id": "5845744", "revid": "63756", "url": "https://it.wikipedia.org/wiki?curid=5845744", "title": "Salmo 66", "text": "Il salmo 66 (65 secondo la numerazione greca) costituisce il sessantaseiesimo capitolo del Libro dei salmi."}
{"id": "5845745", "revid": "1071652", "url": "https://it.wikipedia.org/wiki?curid=5845745", "title": "Hot Bird 13C", "text": ""}
{"id": "5845746", "revid": "63756", "url": "https://it.wikipedia.org/wiki?curid=5845746", "title": "Salmo 67", "text": "Il salmo 67 (66 secondo la numerazione greca) costituisce il sessantasettesimo capitolo del Libro dei salmi.\n\u00c8 utilizzato dalla Chiesa cattolica nella liturgia delle ore."}
{"id": "5845747", "revid": "599013", "url": "https://it.wikipedia.org/wiki?curid=5845747", "title": "Francesco Cortesi", "text": "Biografia.\nFrancesco \"Cecco\" Cortesi era conosciuto anche come Cortesi II\u00b0 per differenziarlo dal fratello Ferdinando o \"Nando\" Cortesi o Cortesi I\u00b0 che ha giocato 94 partite e realizzato 12 reti con il Ravenna dal 1926 al 1937.\nAppese le scarpette al chiodo, per quarant'anni ha ricoperto la carica di presidente del Comitato provinciale della FIGC ravennate.\nCarriera.\nCortesi ha iniziato con il Ravenna nella stagione 1927-1928, esordendo il 13 novembre 1927 nella partita Ravennate-Bagnocavallo (4-0) realizzando una doppietta, ed ha disputato con la stessa maglia sedici stagioni consecutive, divenendo di gran lunga il pi\u00f9 prolifico calciatore del Ravenna, con 139 reti realizzate. Ha pi\u00f9 che raddoppiato il secondo nella classifica dei marcatori di tutti i tempi, Carletto Capra, che di reti ne ha realizzate 63.\nConclude la sua carriera il 14 marzo 1943 nella partita Ascoli-Ravenna (5-0).\nCecco possedeva scatto e velocit\u00e0 che lasciavano sul posto i terzini avversari, la precisione e la violenza straordinarie del suo \"sinistro\" lasciavano di stucco i portieri."}
{"id": "5845749", "revid": "767487", "url": "https://it.wikipedia.org/wiki?curid=5845749", "title": "Nia (album)", "text": "Nia \u00e8 il primo album in studio del gruppo hip hop statunitense Blackalicious, pubblicato nel 1999 in Europa e nel 2000 negli Stati Uniti."}
{"id": "5845750", "revid": "125871624", "url": "https://it.wikipedia.org/wiki?curid=5845750", "title": "Fernando Gaviria", "text": "Velocista, su pista ha vinto il titolo mondiale dell'omnium nel 2015 e nel 2016. Su strada \u00e8 professionista dal 2016: tra i successi spiccano una Parigi-Tours (nel 2016), cinque tappe al Giro d'Italia, dove ha anche conquistato la maglia ciclamino della classifica a punti nell'edizione 2017, e due tappe al Tour de France. Sebbene non di suo gradimento, \u00e8 soprannominato \"El M\u00edsil\".\nCarriera.\nGli esordi.\nFratello minore della pistard Juliana Gaviria (classe 1991), tra gli Juniores vince nel 2012 il titolo mondiale di categoria nell'omnium e nell'americana su pista. Nel 2013, da Open, diventa campione panamericano nell'omnium, mentre l'anno dopo \u00e8 campione nella specialit\u00e0 multiprova ai Giochi centramericani e caraibici e ai Giochi sudamericani, e vincitore dell'evento omnium di Coppa del mondo a Londra. Su strada si aggiudica invece il titolo panamericano in linea Under-23.\n\u00c8 nel 2015 che Gaviria si mette in evidenza al grande pubblico, ancora ventenne: al Tour de San Luis su strada in gennaio, gareggiando con la maglia della selezione colombiana, riesce a vincere in volata la prima e la terza tappa (veste anche per un giorno l'insegna del primato) e a relegare in entrambi i casi al secondo posto il britannico campione del mondo 2011 Mark Cavendish. In stagione \u00e8 comunque attivo perlopi\u00f9 su pista: ai campionati del mondo di Saint-Quentin-en-Yvelines si aggiudica a sorpresa il titolo iridato nell'omnium davanti allo specialista australiano Glenn O'Shea e a quello italiano Elia Viviani, mentre in luglio ai Giochi panamericani di Toronto vince le prove dell'omnium e dell'inseguimento a squadre su pista.\nGi\u00e0 in febbraio, dopo il titolo mondiale dell'omnium, la stessa Etixx-Quick Step di Cavendish lo aveva intanto ingaggiato come professionista con un contratto biennale valido a partire dalla stagione 2016. Con la nuova maglia Gaviria debutta come stagista gi\u00e0 nell'agosto 2015, e tra agosto e settembre vince una tappa (oltre alla cronometro a squadre) al Giro della Repubblica Ceca e soprattutto la volata nella quarta tappa del Tour of Britain davanti ai pluridecorati Andr\u00e9 Greipel, tedesco e Edvald Boasson Hagen, norvegese.\nDal 2016: Etixx/Quick-Step.\nGaviria debutta ufficialmente da professionista nel gennaio 2016, e nei primi due mesi dell'anno si impone in una tappa al Tour de San Luis (cui si aggiunge la cronosquadre di apertura) e in una al Tour La Provence. Dopo i campionati del mondo su pista di Londra, in cui per il secondo anno consecutivo si laurea campione iridato dell'omnium, fa il suo esordio alla Tirreno-Adriatico, riuscendo subito a imporsi nella tappa con arrivo a Montalto di Castro e dimostrando cos\u00ec un'ottima condizione in vista dell'imminente Milano-Sanremo; anche nella \"Classicissima\" desta impressione: rimane con il gruppo dei migliori sul Poggio, ma viene frenato da una caduta negli ultimi 300 metri e tagliato fuori dalla lotta per la vittoria. Dopo il Tour de Suisse e il Tour de Pologne, in cui vince la seconda e la quarta tappa allo sprint, in agosto vola a Rio de Janeiro per correre la gara dell'omnium ai Giochi olimpici: qui tuttavia, pur avendo disputato una buona corsa, deve accontentarsi del quarto posto. Annunciato il ritiro alle corse su pista per dedicarsi solamente alla strada, \u00e8 protagonista di un ottimo autunno: \u00e8 infatti secondo al Kampioenschap van Vlaanderen, primo alla Primus Classic Impanis-Van Petegem, secondo al Gran Piemonte, e infine vincitore, in maniera imperiosa, nella prestigiosa Parigi-Tours, grazie a uno scatto a circa 500 metri dal traguardo che anticipa la volata e impedisce la rimonta del francese Arnaud D\u00e9mare. Una settimana dopo, nella prova in linea dei campionati del mondo di Doha, si presenta tra i favoriti, ma resta coinvolto in uno scontro con lo sloveno Luka Mezgec e l'australiano Luke Durbridge, slogandosi la spalla e vedendosi costretto al ritiro.\nIn maglia Quick-Step Floors comincia il 2017 agonistico in Argentina, vincendo la prima e la quarta tappa della Vuelta a San Juan battendo in entrambi i casi in volata Viviani. Ancora vittorioso alla in una tappa della Volta ao Algarve e in una della Tirreno-Adriatico, cui si aggiungono un quinto posto alla Milano-Sanremo e un nono alla Gand-Wevelgem, debutta in un grande Giro al Giro d'Italia: durante la \"Corsa Rosa\" si rende protagonista assoluto degli arrivi allo sprint con ben quattro vittorie parziali \u2013 record per un ventiduenne condiviso assieme al veneto Damiano Cunego, il quale raggiunse tale traguardo al vittorioso Giro d'Italia 2004 \u2013, quelle sui traguardi di Cagliari della terza tappa (al termine del quale veste anche per un giorno la maglia rosa), Messina della quinta (andando anche ad indossare la maglia ciclamino della classifica a punti, che far\u00e0 sua al termine della manifestazione), Reggio Emilia della dodicesima e Tortona della tredicesima. Dopo un periodo di riposo, nel mese di luglio subisce un infortunio in allenamento al polpaccio, che lo costringe a tornare alle competizioni solamente ad inizio settembre al Tour of Britain, dove conquista peraltro la quarta tappa. Vincitore del Kampioenschap van Vlaanderen e quarto alla Primus Classic, il 24 settembre conclude all'ottavo posto la prova in linea dei campionati del mondo di Bergen. Termina la stagione a fine ottobre in Cina, imponendosi nella prima, nella seconda, nella terza e nella sesta e ultima tappa del neonato Tour of Guangxi: in virt\u00f9 dei quattordici successi, risulta il ciclista pi\u00f9 vittorioso dell'anno, a pari merito con il tedesco Marcel Kittel e l'italiano Jakub Mareczko.\nIl 2018 vede Gaviria subito vittorioso a fine gennaio, con il successo nella tappa inaugurale della Vuelta a San Juan, corsa dalla quale si ritira per\u00f2 durante la quarta tappa a causa di una caduta. Ad inizio febbraio vince invece le volate della prima, della seconda e della terza frazione della neonata Colombia Oro y Paz. A inizio marzo una caduta durante la sesta tappa della Tirreno-Adriatico gli provoca una frattura alla mano, costringendolo a saltare le imminenti classiche di primavera. Rientra in corsa a fine aprile al Tour de Romandie, sempre lontano dal vivo della corsa e finendo fuori tempo massimo al termine della cronoscalata della terza frazione. Ben altro rendimento dimostra a maggio al Tour of California, vincendo la prima, la quinta e la settima tappa, ovvero tutte e tre le volate di gruppo disputate. Dopo aver corso a giugno il Tour de Suisse, dove raccoglie tre secondi posti parziali, \u00e8 la volta della prima partecipazione al Tour de France. La sua \"Grande Boucle\" inizia subito nel migliore dei modi: vince infatti la prima tappa in volata, indossando di conseguenza la maglia gialla. Perso il simbolo del primato il giorno seguente dopo essere rimasto coinvolto in una caduta nei chilometri finali di corsa, si ripete vittorioso nella quarta tappa; secondo nella settima frazione, si ritira tuttavia nel corso della dura tappa di montagna della dodicesima tappa. Nella seconda parte dell'anno disputa poche gare, ottenendo comunque un secondo e un terzo posto di tappa al Tour of Britain di inizio settembre. Chiude la sua quarta e ultima stagione tra le file della squadra belga a inizio ottobre al Presidential Cycling Tour of Turkey, vedendosi costretto al ritiro a causa di una caduta che lo coinvolge nei chilometri finali della frazione inaugurale, in seguito alla quale riporta la frattura della clavicola destra."}
{"id": "5845754", "revid": "63756", "url": "https://it.wikipedia.org/wiki?curid=5845754", "title": "Salmo 68", "text": "Il salmo 68 (67 secondo la numerazione greca) costituisce il sessantottesimo capitolo del Libro dei salmi.\n\u00c8 utilizzato dalla Chiesa cattolica nella liturgia delle ore."}
{"id": "5845757", "revid": "965985", "url": "https://it.wikipedia.org/wiki?curid=5845757", "title": "Blazing Arrow", "text": "Blazing Arrow \u00e8 il secondo album in studio del gruppo hip hop statunitense Blackalicious, pubblicato nel 2002."}
{"id": "5845758", "revid": "63756", "url": "https://it.wikipedia.org/wiki?curid=5845758", "title": "Salmo 69", "text": "Il salmo 69 (68 secondo la numerazione greca) costituisce il sessantanovesimo capitolo del Libro dei salmi."}
{"id": "5845759", "revid": "79093531", "url": "https://it.wikipedia.org/wiki?curid=5845759", "title": "Luca Cangemi", "text": ""}
{"id": "5845763", "revid": "63756", "url": "https://it.wikipedia.org/wiki?curid=5845763", "title": "Salmo 70", "text": "Il salmo 70 (69 secondo la numerazione greca) costituisce il settantesimo capitolo del Libro dei salmi.\n\u00c8 tradizionalmente attribuito al re Davide. \u00c8 utilizzato dalla Chiesa cattolica nella liturgia delle ore."}
{"id": "5845765", "revid": "287204", "url": "https://it.wikipedia.org/wiki?curid=5845765", "title": "The Craft", "text": "The Craft \u00e8 il terzo album in studio del gruppo hip hop statunitense Blackalicious, pubblicato nel 2005."}
{"id": "5845766", "revid": "287204", "url": "https://it.wikipedia.org/wiki?curid=5845766", "title": "Francesco Giordano", "text": ""}
{"id": "5845791", "revid": "599013", "url": "https://it.wikipedia.org/wiki?curid=5845791", "title": "High on a Ridgetop", "text": "High on a Ridgetop \u00e8 il settimo ed ultimo album discografico dei The Youngbloods, fu pubblicato dall'etichetta discografica Raccoon Records (ed anche dalla Warner Bros. Records) nel novembre del 1972.\nL'album si classific\u00f2 al #185 della classifica The Billboard 200.\nFormazione.\nMusicista aggiunto\nNote aggiuntive"}
{"id": "5845803", "revid": "88740", "url": "https://it.wikipedia.org/wiki?curid=5845803", "title": "Restivo", "text": ""}
{"id": "5845807", "revid": "729019", "url": "https://it.wikipedia.org/wiki?curid=5845807", "title": "Calcedonio Giordano", "text": "Biografia.\nCalcedonio Giordano era in forza come Corazziere alla Legione Carabinieri Roma. Consegu\u00ec il titolo di studio idoneo alla frequenza della Scuola allievi ufficiali di Firenze. \nNon potendo completare il corso di formazione, per il sopraggiungere dell'Armistizio, Giordano raggiunse la Capitale. \nEntr\u00f2, quindi, a far parte della formazione militare clandestina organizzata dal generale Filippo Caruso, che raccoglieva i militari sbandati dell'Arma, denominata Fronte clandestino di resistenza dei carabinieri e conosciuta anche come \"Banda Caruso\".\nAlla sua memoria e titolata la sezione dell'Associazione Nazionale Carabinieri di Palermo e la via in cui ha sede il Comando Stazione Carabinieri di Palermo-Falde."}
{"id": "5845809", "revid": "547034", "url": "https://it.wikipedia.org/wiki?curid=5845809", "title": "Triumph Sprint 900", "text": "La Triumph Sprint 900 \u00e8 una moto da turismo sportivo progettata da Rod Skiver e prodotta dalla Triumph dal 1993 al 1997 presso lo stabilimento di Hinkley, in Leicestershire. Fu presentata al pubblico a Colonia, in occasione del Salone Intermot del 1992. \nLa Sprint era spinta da un motore di tre cilindri in linea per 885 cm\u00b3 di cilindrata, alimentato da tre carburatori Mikuni e raffreddato a liquido. La distribuzione era costituita da un sistema bialbero in testa con contralbero di equilibratura e 12 valvole. La potenza erogabile dichiarata era di 100 Cv.\nIl motore, il telaio, il cambio e la frizione erano quelli gi\u00e0 impiegati nella Triumph Trident 900, quindi molti componenti delle due moto erano pressoch\u00e9 intercambiabili. \nOriginariamente la moto era denominata \"Trident Sprint\". Le differenze fra le due moto infatti erano principalmente ricononducibili all'impiego delle carenature e del doppio faro anteriore oltre a un sistema di scarichi appositamente riprogettato per la nuova Sprint. Il nome fu cambiato solo nel 1995 in \"Sprint 900\".\nLa moto fu sostituita nel 2000 dalla Sprint RS, a sua volta sostituita dalla Sprint ST."}
{"id": "5845811", "revid": "1924342", "url": "https://it.wikipedia.org/wiki?curid=5845811", "title": "Lush Life (Zara Larsson)", "text": "Lush Life \u00e8 un singolo della cantante svedese Zara Larsson, pubblicato il 5 giugno 2015 in Svezia e il 9 giugno 2015 nel resto del mondo come primo estratto dal secondo album in studio \"So Good\".\nAccoglienza.\nHarriet Gibsone per \"The Guardian\" ha definito \"Lush Life\" come un brano \u00abfastiodiosamente orecchiabile\u00bb.\nVideo musicale.\nTre videoclip sono stati pubblicati per il brano: il primo, \u00e8 stato pubblicato esclusivamente per il mercato svedese e diretto da M\u00e5ns Nyman, gi\u00e0 responsabile alle riprese di \"Bad Boys\", brano della cantante. Il video vede quest'ultima ballare di fronte a uno sfondo bianco, in cui si possono notare delle scene in cui si corica mentre porta degli occhiali da sole e usa un telefono a disco.\nLa seconda versione del video, invece, \u00e8 una riedizione del primo con l'aggiunta della colorizzazione ed effetti visivi, pubblicato per il mercato internazionale.\nIl terzo videoclip, diretto da Mary Clert\u00e9, \u00e8 stato realizzato per il mercato statunitense e reso disponibile il 5 luglio 2016. Il video ritrae la cantante ballare in vari set a colori a pastello. Alcune sequenze presentano ballerini e un interesse d'amore da parte di Eyal Booker, concorrente della 4\u00aa serie di \"Love Island\".\nTracce.\nTesti e musiche di Emanuel Abrahamsson, Markus Sepehrmanesh, Linnea S\u00f6dahl, Fridolin Walcher, Christoph Bauss e Iman Conta Hulten.\nSuccesso commerciale.\n\"Lush Life\" ha trascorso cinque settimane consecutive in cima alla classifica compilata dalla Sverigetopplistan, diventando il secondo singolo numero uno della cantante in madrepatria, dopo \"Uncover\".\nNel Regno Unito ha debuttato all'88\u00aa posizione della Official Singles Chart nella settimana del 14 gennaio 2016. Due settimane dopo \u00e8 salito al numero 40 grazie a unit\u00e0 di vendita. La settimana seguente ha raggiunto la 27\u00aa posizione, totalizzando unit\u00e0. Durante la sua sesta settimana \u00e8 salito fino alla posizione numero 16 e ha venduto unit\u00e0. Nella pubblicazione del 25 febbraio 2016, il brano ha fatto la sua ascesa alla 9\u00aa posizione con unit\u00e0, divenendo la seconda top ten della cantante in quattro mesi da \"Never Forget You\". Nella sua settima settimana consecutiva di salita ha raggiunto la 4\u00aa posizione ed ha incrementato le proprie vendite a , divenendo la posizione pi\u00f9 alta raggiunta dall'interprete ad allora. Dopo aver mantenuto la medesima posizione per una seconda settimana consecutiva, ha raggiunto un picco di 3, avendo accumulato vendite. Ha trascorso un totale di tredici settimane in top ten e, a fine anno, \u00e8 risultato il 6\u00ba brano pi\u00f9 venduto con unit\u00e0 distribuite in territorio britannico e il 7\u00ba pi\u00f9 riprodotto sulle piattaforme di streaming.\nNegli Stati Uniti, invece, dopo aver trascorso ben ventisette settimane nella Bubbling Under Hot 100, ha debuttato alla 97\u00aa posizione della classifica statunitense a luglio 2016, raggiungendo eventualmente il 75\u00ba posto nella pubblicazione del 20 agosto 2016."}
{"id": "5845813", "revid": "36426", "url": "https://it.wikipedia.org/wiki?curid=5845813", "title": "Chiesa dei Santi Quaranta Martiri Pisani al Casalotto", "text": "La chiesa dei Santi Quaranta Martiri al Casalotto \u00e8 ubicata nel centro storico di Palermo nel mandamento del Palazzo Reale o Albergaria, nella via dei Santi Quaranta Martiri al Casalotto che conduce dalla via Maqueda alla piazza omonima.\nStoria.\nIl nome Casalotto, invece, proviene probabilmente dall'unione dei nomi \u201cGuzet\u201d e \u201cLuzet\u201d, ovvero le antiche denominazioni quartieri che si trovavano in questa zona, poi accorpati nel rione Il Capo in epoca araba. Qui anticamente si trovava la \"Porta di Bebilbacal\" che consentiva il passaggio dalla citt\u00e0 vecchia alla citt\u00e0 nuova nella parte meridionale del Monastero della Martorana.\nInterno.\nImpianto a tre navate. Il tempio causa eventi sismici, bombardamenti bellici, incuria si presenta in avanzato stato di degrado.\nGrotte.\nLocali ipogei utilizzati quali rifugi e catacombe durante le persecuzioni cristiane in epoca imperiale."}
{"id": "5845814", "revid": "1318658", "url": "https://it.wikipedia.org/wiki?curid=5845814", "title": "Louise Justine Delbos", "text": "\u00c8 stata la prima moglie del compositore Olivier Messiaen.\nBiografia.\nDelbos nacque a Parigi, figlia di un professore della Sorbona, Victor Delbos. Sebbene dopo il matrimonio sia nota con il nome di Claire o Claire-Louise, venne battezzata con il nome di Louise Justine Delbos. Prima allieva della Schola Cantorum di Parigi studi\u00f2 poi violino e composizione al Conservatorio di Parigi.\nLe sue capacit\u00e0 come violinista accesero l'interesse del giovane Messiaen, con il quale inizi\u00f2 l'attivit\u00e0 concertistica nei primi anni 1930 e si spos\u00f2 il 22 giugno 1932. Il loro matrimonio fu la fonte di ispirazione di alcune opere tra cui il Tema e variazioni (\"Th\u00e8me et variations\") (1932) per pianoforte e violino e la raccolta di Lieder \"Po\u00e8mes pour Mi\" (Poesie per Mi) (1936, orchestrati nel 1937): \"Mi\" era il nomignolo affettuoso con cui Messiaen chiamava la moglie.\nDurante l'estate del 1932 la coppia si trasfer\u00ec in un appartamento al civico 77 di \"rue des Plantes\", nel XIV \"arrondissement\" di Parigi. Durante i primi anni di matrimonio, Delbos ebbe alcuni aborti spontanei, fino alla nascita dell'unico figlio della coppia, Pascal, il 14 luglio 1937\nIn seguito la famiglia si trasfer\u00ec al civico 13 di \"villa du Danube\" nel XIX \"arrondissement\". Tuttavia nel 1947 dovette essere operata per un tumore cerebrale. L'intervento chirurgico le salv\u00f2 la vita ma le fece perdere la memoria e dovette essere ricoverata in un ospedale psichiatrico per dodici anni fino alla morte, nel 1959.\nComposizioni.\nCicli liederistici (per voce e piano):\nAltre opere vocali\nOrgano"}
{"id": "5845824", "revid": "110157", "url": "https://it.wikipedia.org/wiki?curid=5845824", "title": "Asia Cup 2016", "text": "La Asia Cup 2016 \u00e8 stato un torneo internazionale di cricket che si \u00e8 svolto in Bangladesh dal 24 febbraio al 6 marzo 2016. \u00c8 stata la tredicesima edizione della Asia Cup, la quinta svoltasi in Bangladesh e la prima utilizzando il formato Twenty20 International (T20I).\nOltre a Bangladesh (organizzatore) e Sri Lanka (campioni uscenti del 2014), hanno partecipato al torneo India, Pakistan e un membro associato ICC, gli Emirati Arabi Uniti, che si sono qualificati grazie a un torneo disputato dal 19 al 22 febbraio 2016.\nSquadre.\nBhuvneshwar Kumar \u00e8 stato aggiunto alla squadra indiana al posto di Mohammed Shami dopo che quest'ultimo non ha completamente recuperato da un grave infortunio. Parthiv Patel \u00e8 stato aggiunto alla squadra indianacome riserva di MS Dhoni, che ha avuto uno spasmo muscolare. Mohammad Sami e Sharjeel Khan sono stati aggiunti alla squadra pakistana dopo gli infortuni di Babar Azam e Rumman Raees, a seguito delle loro performance nella Pakistan Super League 2016.\nFormato.\nDopo che l'Asian Cricket Council fu degradato dall'International Cricket Council (ICC) nell'Aprile del 2015, fu annunciato che gli eventi della successiva Asia Cup sarebbero stati giocati a rotazione tra gli One Day International (ODI) ed i Twenty20 International (T20I), in base agli eventi dell'ICC. Questo significa che gli eventi del 2016 e del 2020 sarebbero stati giocati usando il formato T20I."}
{"id": "5845826", "revid": "1305772", "url": "https://it.wikipedia.org/wiki?curid=5845826", "title": "Gambi", "text": ""}
{"id": "5845850", "revid": "729019", "url": "https://it.wikipedia.org/wiki?curid=5845850", "title": "Lorenzo Gennari", "text": "Biografia.\nNacque il 18 febbraio 1921 a Montecavolo di Quattro Castella in provincia di Reggio Emilia. Chiamato in servizio di leva prest\u00f2 servizio presso il 12\u00ba reggimento Bersaglieri nel 1941, fu mobilitato nel maggio dell'anno successivo e assegnato al LXX battaglione motomitraglieri del 1\u00ba raggruppamento celere. Nel luglio 1942 pass\u00f2 a domanda nei Carabinieri Reali in qualit\u00e0 di Carabiniere ausiliario. Prest\u00f2 cos\u00ec servizio presso la legione di Bari e, dal 9 settembre 1942, in quella di Firenze. Nel febbraio 1943, fu destinato alla 79 Sezione Carabinieri Reali mobilitata. Rientrato al centro di mobilitazione nell'aprile successivo, fu aggregato alla legione Roma dove fu sorpreso all'atto dell'armistizio. Riuscito a sottrarsi alla cattura dei tedeschi raggiunse i monti del Reggiano dove si aggreg\u00f2 alla 37 brigata GAP (Gruppi di Azione Patriottica) divenendone il comandante di fatto con la qualifica di tenente.\nLa lotta partigiana.\nNel corso della sua attivit\u00e0 partigiana Fiorello (questo il suo nome di battaglia) aveva partecipato, con la 37\u00aa Brigata Gap V. Saltini, a varie azioni di sabotaggio contro impianti telefonici e telegrafici, prendendo parte ad attacchi contro colonne in transito e presidi isolati nemici. Il 13 aprile 1945, alla testa di una pattuglia di quattro partigiani, si port\u00f2 nei pressi di Bibbiano, a pochi chilometri da Reggio Emilia, per appoggiare le azioni contro i tedeschi. Purtroppo, il fienile adiacente ad una casa colonica, dove il carabiniere Gennari con i suoi compagni d'armi si era sistemato, fu raggiunto da una colonna composta da una brigata nera e da un reparto di nazisti, probabilmente a causa di una delazione. Il Carabiniere Gennari apr\u00ec il fuoco con una mitragliatrice che avevano a disposizione. Nel frattempo, si scaten\u00f2 il combattimento con il sopraggiungere di altre unit\u00e0 naziste che si trovavano nelle vicinanze, ma egli, con altri due partigiani, port\u00f2 la mitragliatrice in mezzo alla strada obbligando il nemico a disperdersi. \nIl carabiniere Gennari ordin\u00f2 ai compagni di porsi in salvo, tuttavia un proiettile lo raggiunse in pieno petto. Negli ultimi attimi di vita ebbe la forza di urlare, nel suo dialetto emiliano, ai compagni accorsi per prestargli aiuto: \u00abPurt\u00e9 via la mitraglia e lascem que me!\u00bb"}
{"id": "5845858", "revid": "6923", "url": "https://it.wikipedia.org/wiki?curid=5845858", "title": "Iveco serie T", "text": "La Iveco serie T fu una gamma di autocarri della Iveco. Originariamente i modelli risalgono al 1975 come Fiat 170/190 successore del Fiat 619.\nLa serie T fu concepita nel periodo del Club dei quattro. La Iveco all'epoca era appena nata (1975). I veicoli prodotti erano l'insieme dei singoli costruttori del gruppo: Fiat, OM, Unic e Magirus-Deutz. La serie T fu la prima a marchio Iveco con accanto il marchio dei singoli costruttori europei del neonato gruppo. Sul mercato all'epoca vi erano i concorrenti Mercedes-Benz NG, MAN F8 e Volvo F12.\nLa serie T pi\u00f9 tardi sar\u00e0 sostituita da Iveco TurboTech e Iveco TurboStar."}
{"id": "5845867", "revid": "729019", "url": "https://it.wikipedia.org/wiki?curid=5845867", "title": "Leone Carmana", "text": "Biografia.\nNativo della frazione di Gazzano, nel 1915 fu richiamato alle armi ed inquadrato nel 7\u00ba Reggimento fanteria \"Cuneo\". Dopo un primo periodo passato in prima linea presso il passo del Tonale, nel febbraio 1916 fu inviato con la sua unit\u00e0 presso il monte Podgora, sul fronte isontino. Ferito due volte, nel maggio pass\u00f2 all'Arma dei Carabinieri, assegnato dapprima come ausiliario e poi come effettivo alla Legione di Genova, fu destinato alla Compagnia all'Arsenale della Spezia. Il 4 giugno 1920 si trov\u00f2 a respingere un assalto alla polveriera di Vallegrande messo in atto da alcune decine di anarchici, capitanati da Dante Carnesecchi e Renzo Novatore (in seguito venne arrestato anche Pasquale Binazzi) durante il periodo di forti tensioni sociali noto come biennio rosso. Dopoch\u00e9 gli assalitori ebbero disarmato i marinai di guardia, egli decise di farsi chiudere al di fuori della polveriera e di fronteggiarli da solo, pur essendo conscio del fatto che cos\u00ec facendo non avrebbe potuto rifugiarsi all'interno della struttura. Seppur ferito, riusc\u00ec a respingere con successo l'assalto e ad evitare che l'esplosivo custodito nella polveriera venisse trafugato. Per questo atto fu insignito della prestigiosa onorificenza al valore. Congedatosi dall'Arma nel 1923 torn\u00f2 nella sua terra natale a lavorare la terra. Mor\u00ec per una malattia incurabile tre anni dopo presso l'ospedale di Reggio Emilia. Riposa presso il cimitero monumentale della citt\u00e0 emiliana.\nRiconoscimenti.\nLa caserma del Comando Provinciale dei Carabinieri di Reggio nell'Emilia \u00e8 intitolata alla memoria di Leone Carmana. La piazzetta del borgo natale del carabiniere \u00e8 stata a lui dedicata."}
{"id": "5845869", "revid": "287204", "url": "https://it.wikipedia.org/wiki?curid=5845869", "title": "Cristianesimo in Israele", "text": "Il cristianesimo in Israele \u00e8 una delle religioni riconosciute dallo stato ed \u00e8 praticato da pi\u00f9 di 161.000 cittadini israeliani (circa il 2,1% della popolazione). Essi comprendono 127.000 arabi cristiani (per lo pi\u00f9 ortodossi, cos\u00ec come melchiti e cattolici latini, con alcuni galileiani maroniti, copti e protestanti), circa 25.000 slavi cristiani provenienti dall'ex Unione Sovietica (della Chiesa ortodossa orientale) e pi\u00f9 piccole minoranze di siri-aramaici, assiriani ed armeni. Un certo numero di israeliani pratica anche il giudaismo messianico - solitamente considerato una forma di giudeo-cristianesimo, con stime che ammontano a diverse migliaia di persone, ma il numero esatto di tale gruppo non \u00e8 disponibile. Ci sono infine circa 300 cristiani che si sono convertiti dall'Islam secondo una stima del 2014, e la maggior parte di questi appartengono a diverse chiese protestanti ed evangeliche.\nCirca l'80% dei residenti cristiani di Israele sono arabi cristiani, che sono storicamente legati con i vicini libanesi, siriani e palestinesi cristiani; esiste inoltre anche una comunit\u00e0 di circa mille cristiani copti, registrati come \"cristiani arabi\", anche se la loro identit\u00e0 araba \u00e8 contestata. Gli arabi cristiani sono uno dei gruppi pi\u00f9 istruiti in Israele. Il quotidiano \"Maariv\" ha descritto il gruppo dei cristiani arabi come \"il maggior successo nel sistema educativo del paese\", in quanto proprio i cristiani arabi se la cavano meglio in termini di educazione, rispetto a qualsiasi altro gruppo che ha ricevuto una formazione in Israele. Alcuni, circa 25.000 (la maggior parte dei rimanenti) sono immigrati dall'ex Unione Sovietica assieme con parenti ebrei a causa di matrimoni misti; ci sono anche pi\u00f9 piccole comunit\u00e0 di carattere etno-religioso composte da circa 7.000 maroniti (alcuni dei quali sono registrati in Israele come \"cristiani arabi\" e altri come \"cristiani siri\") e 1.000 Assiriani.\nDieci chiese sono riconosciute ufficialmente sotto il sistema confessionale del paese, per l'auto-regolamentazione delle questioni di stato, come il matrimonio e il divorzio. Questi, oltre all'ebraismo, sono gli appartenenti alla Chiesa greco-ortodossa, ai melchiti (greco-cattolici), al cattolicesimo (di rito latino), alla Chiesa apostolica armena ortodossa, alla Chiesa cattolica armena, ai maroniti, alla Chiesa cattolica siriaca, alla Chiesa ortodossa siriaca ed alla Chiesa anglicana. La pratica della religione \u00e8 comunque libera, e non vi \u00e8 nessuna limitazione per le altre forme di cristianesimo e le altre religioni."}
{"id": "5845873", "revid": "373458", "url": "https://it.wikipedia.org/wiki?curid=5845873", "title": "St. Albert", "text": ""}
{"id": "5845895", "revid": "31886", "url": "https://it.wikipedia.org/wiki?curid=5845895", "title": "Triumph Sprint RS", "text": "La Triumph Sprint RS \u00e8 una moto sportiva prodotta nel Regno Unito dalla Triumph presso lo stabilimento di Hinckley, in Leicestershire dal 1999 al 2004. Dotata di motore a 4 tempi tre cilindri in linea, telaio in alluminio, rappresent\u00f2 la versione sportiva della Sprint ST dalla quale si differenziava per alcuni accorgimenti.\nCaratteristiche.\nLa Sprint RS fu presentata al pubblico in occasione del Salone Motociclistico di Milano nel 1999 come una versione pi\u00f9 sportiva della Sprint ST ma meno performante della Daytona 955i, delle quali condivideva il motore a tre cilindri in linea. Dalla sorella tourer si distingue principalmente per un assetto pi\u00f9 carico sull'avantreno, l'uso del tachimetro digitale anzich\u00e9 analogico, un andamento degli scarichi pi\u00f9 alto e ammortizzatori pi\u00f9 rigidi. Gli ammortizzatori posteriori erano a doppio braccio fino al 2004, anno in cui fu adottato il monobraccio come nella ST."}
{"id": "5845900", "revid": "729019", "url": "https://it.wikipedia.org/wiki?curid=5845900", "title": "Alfredo Gregori", "text": "Biografia.\nNacque ad Arcugnano, provincia di Vicenza, l\u20198 marzo 1912, e dopo aver conseguito la licenza media in un collegio di Monselice (Padova), si arruol\u00f2 nell\u2019Arma dei Carabinieri. Nel corso del 1933 divenne carabiniere effettivo, entrando in servizio nella Legione di Ancona, passando poi al Nucleo Carabinieri di Zara.\nDopo l\u2019entrata in guerra dell\u2019Italia, nel marzo 1941 fu assegnato alla 191\u00aa Sezione Carabinieri Mobilitata, prendendo parte attiva, in forza al V Corpo d'Armata, all\u2019invasione della Jugoslavia.\nIn seguito rimase in zona partecipando al rilevamento anagrafico nelle Regioni occupate. Durante lo svolgimento di questo incarico burocratico, il 6 novembre 1941 si trovava a Vel-Dolac in una abitazione per annotare le persone che la occupavano, quando venne proditoriamente aggredito, disarmato e preso prigioniero da un nutrito gruppo di alcuni ribelli che lo trasferirono altrove. Ordinatogli di cantare i loro inni se voleva avere salva la vita, egli respinse fieramente l\u2019offerta, rifiutandola ancora una volta il mattino successivo quando fu nuovamente invitato a cantare, ma soprattutto, a dare informazioni sulla dislocazione e sull\u2019entit\u00e0 dei Reparti italiani presenti in zona. Trasportato in un luogo isolato fu torturato e quindi barbaramente ucciso. Decorato con la Medaglia d'oro al valor militare alla memoria, gli fu intitolata la caserma del Comando Tenenza Carabinieri di Schio."}
{"id": "5845905", "revid": "22475", "url": "https://it.wikipedia.org/wiki?curid=5845905", "title": "Pok\u00e9mon Sole", "text": ""}
{"id": "5845906", "revid": "22475", "url": "https://it.wikipedia.org/wiki?curid=5845906", "title": "Pok\u00e9mon Luna", "text": ""}
{"id": "5845907", "revid": "22475", "url": "https://it.wikipedia.org/wiki?curid=5845907", "title": "Pok\u00e9mon Sole e Luna", "text": " e sono due videogiochi RPG della serie \"Pok\u00e9mon\" per Nintendo 3DS.\nI due titoli sono stati rivelati il 27 febbraio 2016 in uno speciale Pok\u00e9mon Direct indetto per celebrare il ventesimo anniversario della serie, ed introducono ai Pok\u00e9mon di settima generazione. Sono stati pubblicati in Giappone, negli Stati Uniti e in Australia il 18 novembre 2016, mentre in Europa sono stati distribuiti a partire dal 23 novembre 2016. La demo del gioco \u00e8 stata distribuita a partire dal 18 ottobre tramite Nintendo eShop.\nI giochi sono disponibili in nove lingue, due in pi\u00f9 rispetto ai capitoli precedenti: inglese, giapponese, francese, italiano, tedesco, coreano, spagnolo, cinese semplificato e cinese tradizionale.\nModalit\u00e0 di gioco.\nEssendo i primi titoli di settima generazione, i due giochi introducono nuovi Pok\u00e9mon ed una nuova regione che prende il nome di Alola, geograficamente ispirata alle isole Hawaii. Nella regione \u00e8 presente Manuel Oak, cugino del Professor Oak, esperto delle forme regionali. Sono inoltre presenti le Ultracreature e introdotte le mosse Z.\n\"Pok\u00e9mon Sole\" e \"Luna\" sono compatibili con la Banca Pok\u00e9mon, permettendo ai giocatori di trasferire Pok\u00e9mon da \"Pok\u00e9mon Rosso, Blu\" e \"Giallo\" per Nintendo 3DS. Tra le nuove funzionalit\u00e0 dei due videogiochi figurano l'Allenamento Pro e possibilit\u00e0 di organizzare Gare Private sul Pok\u00e9mon Global Link.\nPok\u00e9mon esclusivi.\nIn \"Pok\u00e9mon Sole\" \u00e8 possibile catturare i Pok\u00e9mon Vulpix, Cottonee, Rufflet, Passimian, Turtonator, Buzzwole e Kartana, mentre in \"Pok\u00e9mon Luna\" \u00e8 possibile incontrare come Pok\u00e9mon selvatici Sandshrew, Petilil, Vullaby, Oranguru, Drampa, Pheromosa e Celesteela. Nelle due versioni \u00e8 inoltre diversa sia l'evoluzione che il metodo evolutivo di Rockruff: in \"Sole\" si evolver\u00e0 nella Forma Giorno di Lycanroc durante le ore diurne, mentre in \"Luna\" sar\u00e0 possibile evolverlo nella Forma Notte durante le ore notturne. Analogo discorso per il Pok\u00e9mon Cosmoem che si evolve nei Pok\u00e9mon leggendari Solgaleo e Lunala in base al videogioco.\nSviluppo.\nIl \"game director\" Shigeru Ohmori ha affermato che la scelta di \"Sole e Luna\" come titolo \u00e8 stata ispirata dalla metafora dei due corpi celesti per le relazioni umane. Le Hawaii sono state successivamente scelte come base per la regione del gioco, grazie alle loro notti limpide e al sole abbondante. Lo sviluppo dei giochi \u00e8 iniziato subito dopo il completamento di \"Pok\u00e9mon Rubino Omega e Zaffiro Alpha\". Poich\u00e9 i giochi dovevano essere pubblicati nel 20\u00ba anniversario del franchise, essi vennero sviluppati relativamente da zero subendo modifiche pi\u00f9 radicali rispetto ai loro predecessori. Successivamente Ohmori ha dichiarato che i giochi intendevano porre maggiore enfasi sui Pok\u00e9mon e sulla natura dei giochi, oltre che alle interazioni del giocatore con essi.\nIl primo Pok\u00e9mon della settima generazione ad essere progettato \u00e8 stato Jangmo-o. I Pok\u00e9mon di \"Rosso\" e \"Blu\" sono stati gli unici a ricevere delle forme Alola, in quanto sarebbero stati particolarmente apprezzati dai giocatori di lunga data e in quanto i Pok\u00e9mon pi\u00f9 vecchi risultavano pi\u00f9 riconoscibili.\nNonostante i successi di \"Pok\u00e9mon Go\", gli sviluppatori dichiarato che non ha influenzato lo sviluppo di \"Sole\" e \"Luna\", sebbene stessero lavorando per sviluppare l'interattivit\u00e0 tra l'app e la serie principale. Ohmori ha aggiunto che durante lo sviluppo di \"Sole\" e \"Luna\" gli sviluppatori avevano \"completamente ridisegnato il sistema, finendo per spingere il 3DS ancora pi\u00f9 in l\u00e0, a quello che [loro] pensavano fosse il massimo [che] potevano trarne.\" Con un team di circa 120 persone, i giochi hanno impiegato circa tre anni per svilupparsi, il che \u00e8 paragonabile ad altri giochi di nuova generazione. Successivamente, Kazumasa Iwao, responsabile del sistema di combattimento in \"Sole\" e \"Luna\", venne scelto come direttore di \"Ultrasole\" e \"Ultraluna\".\nMusica.\nSecondo il compositore Junichi Masuda, che ha co-prodotto il gioco, le colonne sonore usate in Sun and Moon erano basate su stili musicali tradizionali hawaiani. Tuttavia, sebbene utilizzi i loro ritmi fondamentali, la musica di Alola impiega melodie \"completamente diverse\" pur richiamando l'atmosfera di un'isola tropicale. Il 30 novembre 2016 il Super Music Complete di Pok\u00e9mon Sole e Luna per Nintendo 3DS. una colonna sonora di quattro dischi contenente 169 canzoni, 160 dei giochi e 9 tracce speciali, \u00e8 stata rilasciata in Giappone. La versione internazionale, nota come Pok\u00e9mon Sole e Pok\u00e9mon Luna: Super Music Collection, \u00e8 stata rilasciata su iTunes nella stessa data.\nAccoglienza.\nIl 28 ottobre 2016, circa tre settimane prima della pubblicazione dei due giochi, Nintendo ha annunciato che \"Pok\u00e9mon Sole\" e \"Luna\" sono i due giochi pi\u00f9 preordinati della serie e nella storia della compagnia, inoltre la demo giocabile \u00e8 risultata la versione di prova pi\u00f9 scaricata di sempre dal Nintendo eShop. A poche ore di distanza dal lancio in Giappone dei due videogiochi, Nintendo e The Pok\u00e9mon Company hanno confermato che, con 10 milioni di copie vendute, i due titoli hanno stabilito un record di vendite iniziali per la console Nintendo 3DS. Al 31 marzo 2021 le vendite complessive hanno totalizzato 16,25 milioni di unit\u00e0.\n\"Pok\u00e9mon Sole\" e \"Luna\" hanno ricevuto un punteggio pari a 86/100 sul sito Metacritic, sulla base di 31 recensioni indicate come \"generalmente positive\". Una recensione del sito IGN ha attribuito alla coppia di giochi un voto pari a 9/10, affermando che i giochi \"hanno visto un cambio della formula [di gioco] per creare un'avventura avvincente, rendendo [i giochi] migliori dei propri predecessori\". Nintendo Life ha definito i due titoli come i migliori mai prodotti della serie \"Pok\u00e9mon\".\nSviluppi.\nNel giugno 2017 sono stati annunciati i videogiochi \"Pok\u00e9mon Ultrasole\" e \"Pok\u00e9mon Ultraluna\" che riprendono la storia e le localit\u00e0 dei due titoli ambientati nella regione di Alola."}
{"id": "5845912", "revid": "599013", "url": "https://it.wikipedia.org/wiki?curid=5845912", "title": "Sam &amp; Dave (album)", "text": "Sam &amp; Dave \u00e8 una raccolta del duo soul Sam &amp; Dave, pubblicato dall'etichetta discografica Roulette Records nel 1966.\nIn seguito al successo dell'album \"Hold On, I'm Comin\"' (e dell'omonima canzone), la Roulette Records pubblic\u00f2 quest'album, si tratta di una raccolta di singoli usciti nei primi anni sessanta (1962 e 1963) quando i due cantanti erano sotto contratto della citata label."}
{"id": "5845920", "revid": "606039", "url": "https://it.wikipedia.org/wiki?curid=5845920", "title": "Canarino timbrado", "text": "Il timbrado spagnolo \u00e8 una razza di canarino selezionata nella prima met\u00e0 del Novecento, derivata dal canarino sassone e dal canarino primitivo. Allevato come animale da compagnia \u00e8 molto apprezzato per il suo canto: gli esemplari maschi (le femmine cantano poco anzi fischiettano) dispongono di una vasta gamma di note, toni e ritmi.\nHanno le piume di colore \u00e8 giallo, talvolta con sfumature verdi ed una lunghezza media (dal becco alla coda) di 13 cm. In cattivit\u00e0 possono vivere fino 10 anni.\nComportamento.\nI maschi nei giorni di cova aiutano spesso le femmine, permettendo loro di nutrirsi. La cova dura 13 giorni e possono essere covate contemporaneamente fino a sei uova."}
{"id": "5845939", "revid": "32372", "url": "https://it.wikipedia.org/wiki?curid=5845939", "title": "Festival di Berlino 1955", "text": "La 5\u00aa edizione del Festival internazionale del cinema di Berlino si \u00e8 svolta a Berlino dal 24 giugno al 5 luglio 1955, con il Filmb\u00fchne Wien e il Gloria-Palast come sedi principali. Direttore del festival \u00e8 stato per il quinto anno Alfred Bauer.\nL'Orso d'oro \u00e8 stato assegnato al film tedesco \"I topi\" di Robert Siodmak.\nPer la quarta e ultima volta i vincitori sono stati scelti dal pubblico, a causa della decisione della FIAPF di limitare l'assegnazione di premi da parte di una giuria di esperti ai cosiddetti \"festival competitivi\", ovvero quelli di Cannes e Venezia.\nLa retrospettiva di questa edizione ha avuto come titolo \"60 Years Film\".\nStoria.\nGli sforzi compiuti da Alfred Bauer e dalla sua squadra per promuovere il festival del 1955 furono notevoli, inclusi quelli economici con 60.000 marchi (pari al 15% del budget) spesi solo per la pubblicit\u00e0. Furono esposti 19.000 poster e distribuiti 210.000 volantini in tutta la Germania e anche all'estero. Edifici pubblici, chiese, banche e grandi magazzini vennero illuminati anche di notte. Lungo il Kurf\u00fcrstendamm le linee tranviarie vennero chiuse, in modo da fare da parcheggio per centinaia di auto, e il lungo viale venne decorato da entrambi i lati con bandiere di tutte le nazioni partecipanti, tanto che molti commentatori definirono la \"Berlinale\" come \"le Olimpiadi del cinema\".\nTuttavia, se anche quest'anno i berlinesi non fecero mancare il loro entusiasmo e il loro coinvolgimento nella manifestazione, non altrettanto accadde per le star internazionali tanto attese. Mentre numerose celebrit\u00e0 locali presenziarono durante i giorni del festival, da Romy Schneider, Maria Schell e Lil Dagover a Curd J\u00fcrgens, O.E. Hasse, Robert Siodmak e Leni Riefenstahl, da Hollywood arrivarono infatti solo Burt Lancaster, Edmund Purdom e Ann Miller.\nAnche quest'anno, e per l'ultima volta, i premi furono assegnati dal pubblico. Durante una riunione della FIAPF tenutasi a Madrid alla fine del 1954, la federazione aveva inoltre operato una revisione del suo regolamento, imponendo ai festival cinematografici di astenersi dall'aggiudicare premi che avessero un carattere politico. Di conseguenza venne eliminato il Premio Speciale del Senato di Berlino, introdotto appena due anni prima per i film che \"esprimevano al meglio gli ideali di un mondo orientato alla libert\u00e0\".\nL'evento principale di quest'anno fu l'assegnazione dell'Orso d'oro per la prima volta ad un film tedesco, l'adattamento del testo teatrale \"I topi\" di Gerhart Hauptmann diretto da Robert Siodmak. Il realismo quasi documentaristico del film e le immagini di una Berlino devastata dalla guerra colpirono il pubblico pi\u00f9 di \"Carmen Jones\" di Otto Preminger, che aveva guadagnato la maggior parte delle attenzioni alla vigilia del festival, e di una sequenza che sarebbe diventata un'icona della storia del cinema: la gonna di Marilyn Monroe sollevata dall'aria di una griglia di aerazione in \"Quando la moglie \u00e8 in vacanza\" di Billy Wilder.\nUn altro film tedesco, \"Operazione walkiria\" di Falk Harnack, fu oggetto di una controversia a pochi giorni dall'inizio del festival. Alfred Bauer fu informato che alla commissione di selezione era stata consegnata una copia incompiuta, non montata, sulla quale la commissione stessa non era riuscita ad esprimersi. In realt\u00e0, a quanto pare i dubbi della maggioranza della commissione erano stati influenzati da un secondo film sullo stesso argomento appena uscito, \"Accadde il 20 luglio\" di G.W. Pabst, e soprattutto dalla richiesta di bloccare la distribuzione della pellicola da parte della vedova di Friedrich Fromm, l'ufficiale ricordato per il tradimento dei cospiratori che il 20 luglio 1944 avevano tentato di assassinare Adolf Hitler, secondo la quale \"Operazione walkiria\" sarebbe stato denigratorio nei confronti del marito. A ci\u00f2 si aggiunsero le proteste dei membri dell'organizzazione \"Aiuto per le vittime del 20 luglio 1944\", contrari alla proiezione del film alla \"Berlinale\" in quanto convinti che non esprimesse in modo adeguato \u00able preoccupazioni del movimento di resistenza e il suo significato spirituale, morale e legale\u00bb. Il film entr\u00f2 in ogni caso nel programma ufficiale del festival.\nPremi.\nDocumentari\nCortometraggi"}
{"id": "5845940", "revid": "986213", "url": "https://it.wikipedia.org/wiki?curid=5845940", "title": "Jacqueline de Longwy", "text": "La vita.\nJacqueline de Longwy nacque in data parzialmente imprecisata poich\u00e9 essa si colloca senza maggior precisione prima del 1520 da Jean IV de Longwy, Signore di Givry (morto 1520) e Jeanne d'Angoul\u00eame che era sorella illegittima di Francesco I di Francia perch\u00e9 nata da una relazione del loro padre Carlo di Valois-Angoul\u00eame con l'amante Antoinette de Polignac.\nJacqueline aveva due sorelle maggiori, Fran\u00e7oise de Longwy (1510circa-dopo il 14 aprile 1561) che and\u00f2 in sposa a Philippe de Chabot, Ammiraglio di Francia e in seconde nozze spos\u00f2 invece Jacques de Perusse da cui ebbe un figlio, il cardinale Anne de Perusse d'Escars de Giury, mentre l'altra sorella Claude di Longwy divenne badessa presso l'Abbazia di Notre-Dame de Jouarre. Suo zio per parte di padre era il cardinale francese Claude de Longwy de Givry.\nNel 1538 Jacqueline si spos\u00f2 con Luigi III di Montpensier, che solo alla morte della madre Luisa di Borbone-Montpensier avvenuta il 5 luglio 1561 eredit\u00f2 il titolo di Duca di Montpensier. In occasione delle loro nozze la suocera recuper\u00f2, per volere di Francesco I, diversi dei possedimenti che aveva perduto nel 1523 quando suo fratello Carlo III di Borbone-Montpensier s'era alleato con Carlo V d'Asburgo sollevando le ire reali. Fra i possedimenti recuperati c'erano le contee di Forez, Beaujeu e Dombes.\nInsieme Jacqueline e Luigi ebbero sei figli, un maschio e cinque femmine:\nAlla morte della madre, avvenuta in un lasso di tempo che va dal 1531 al 1537, Jacqueline divenne \"suo jure\" contessa di Bar-sur-Seine, mentre i possedimenti paterni erano passati alla sorella maggiore Fran\u00e7oise alla morte del padre anni prima. \nNel 1543 il Delfinato dell'Alvernia venne ridato a Luigi e Jacqueline divenne quindi Delfina d'Alvernia e in quello stesso anno, insieme ad altri rappresentanti della famiglia fu presente a corte per il battesimo del nipote di Francesco I, Francesco di Valois. Nel 1547 Francesco I mor\u00ec e venne succeduto dal figlio Enrico II di Francia, nel 1556 invece fu chiamata insieme a Diana di Poitiers, per volere della regina Caterina de' Medici a giudicare il caso di una giovane donna della famiglia reale che rimase incinta fuori dal matrimonio mentre era fidanzata altrove. Tre anni dopo Enrico II mor\u00ec in seguito a un incidente durante un torneo e Jacqueline e il marito assistettero all'incoronazione del piccolo Francesco II di Francia e della sua giovane moglie Maria Stuarda.\nPoco dopo essere diventata Duchessa di Montpensier Jacqueline mor\u00ec il 28 agosto 1561. Suo marito in seguito spos\u00f2 Catherine di Lorena, figlia di Francesco I di Guisa e Anna d'Este, questo secondo matrimonio rest\u00f2 senza figli.\nAttraverso la figlia Carlotta Jacqueline fu la progenitrice del Casato di Hannover che regn\u00f2 in Gran Bretagna dal 1714 al 1901 e in generale anche dell'attuale Famiglia reale britannica."}
{"id": "5845944", "revid": "767487", "url": "https://it.wikipedia.org/wiki?curid=5845944", "title": "The Blackeyed Susans", "text": "I The Blackeyed Susans sono un gruppo rock australiano attivo dal 1989.\nFormazione.\nEx componenti.\nLista parziale."}
{"id": "5845951", "revid": "767487", "url": "https://it.wikipedia.org/wiki?curid=5845951", "title": "Thomas Hartung", "text": "Biografia.\nTossicologo di fama mondiale, Hartung \u00e8 professore di farmacologia, tossicologia, microbiologia molecolare e immunologia, presso la Facolt\u00e0 di Sanit\u00e0 Pubblica (Johns Hopkins Bloomberg School of Public Health) dell'Universit\u00e0 Johns Hopkins di Baltimora e presso l'Universit\u00e0 di Costanza. \u00c8 stato dal 2000 al 2008 direttore dell'ECVAM, il Centro Europeo per la Validazione dei Metodi Alternativi (\"European Center for the Validation of Alternative Methods\") di Ispra (Varese), istituito nel 1993 in supporto delle politiche europee per la limitazione del numero di animali utilizzati nella sperimentazione.\nIn particolare Hartung ha criticato i test di tossicit\u00e0 effettuati sugli animali definendoli \u00abnient'altro che cattiva scienza\u00bb (\"simply bad science\") ed affermando che, d'altra parte, \u00aboggi abbiamo la possibilit\u00e0 di ripartire da zero e sviluppare test [senza animali] basati su prove evidenti, che forniscano un reale valore predittivo\u00bb; dichiarazioni a cui la rivista \"Nature\" ha dato spazio. \u00c8 nota anche la sua affermazione secondo cui \u00abNon siamo ratti da 70 kg! Se non fossero stati effettuati tanti test su animali oggi avremmo probabilmente disponibili modi pi\u00f9 efficaci di curare le malattie\u00bb."}
{"id": "5845955", "revid": "1480390", "url": "https://it.wikipedia.org/wiki?curid=5845955", "title": "Palazzo Dentamaro", "text": "Il Palazzo Dentamaro \u00e8 palazzo storico di Bari, sito nei pressi della Basilica di San Nicola. A pianta irregolare, il grande edificio presenta una soluzione angolare e si compone di un pianoterra e due piani. Al secondo piano, un elegante loggiato composto da tre archi a tutto sesto riflette una ricerca di soluzioni comune ad altri palazzi nobiliari pugliesi.\nStoria.\nL'edificio si inserisce in un contesto storico-sociale che vede partecipe la classe aristocratica cittadina. Tuttavia la societ\u00e0 conosceva un nuovo protagonista, un ceto dedito al commercio, egemone in questo processo di trasformazione e riconosciuto con la riforma del 1798 come nuovo ceto , che pian piano poneva le basi per una sostituzione del ceto nobiliare. Quest'ultimo tuttavia mostrava i propri valori, interessi e formazione culturale. Valori espressi anche nelle strutture architettoniche che nel tessuto urbano contraddistinguono i palazzi nobiliari. Palazzo Dentamaro come altri palazzi all'interno della citt\u00e0 trovano in queste esigenze la loro spiegazione. Ogni dettaglio architettonico ed artistico ha un preciso scopo cio\u00e8 quello di comunicare lo \"status\" della famiglia e i valori in cui essa si identificava.\nDescrizione.\nIl prospetto principale, che si affaccia su strada San Luca presenta un grande portale di accesso: un portale ad arco caratterizzato dall'alternanza di bugne piane e coppie di bugne a punta di diamante. L'arco a tutto sesto individua due triangoli decorati con due formelle che presentano due globi cruciferi simbolo della cristianit\u00e0 e due inscrizioni: a sinistra \"Ave spes unica\" e a destra \"Per quam redemptum sum\". Nella volta si distingue una bugna a chiave di volta caratterizzata dallo stemma decorativo. Il fregio superiore reca un altorilievo raffigurante la madonna con il bambino e l'inscrizione \"Sub tuum praesidium sancta dei genitrix\".\nInternamente, si accede ad un grande andito il quale conduce al cortile nel quale si affaccia una scala in elegante loggiato a due ordini, attraverso il quale si giunge all'alloggio. Essa \u00e8 suddivisa in due piani: il piano terra e formato da tre archi impostati su pilastri quadri a bugne: dei tre archi solo quello centrale d\u00e0 accesso alla scalinata, i due laterali sono dotati di cancellata.\nAl primo piano ci sono altri tre archi impostati su colonne tuscaniche. Va segnalata inoltre la presenza, in una nicchia, di un affresco raffigurante una scena di Visitazione, con la Vergine, Elisabetta, san Zaccaria e san Giuseppe. La decorazione del solaio ligneo \u00e8 effettuata con tempere e datata alla fine dell'Ottocento e gli inizi del Novecento e prevede motivi floreali, formelle geometriche e motivi decorativi ad andamento curvilineo intrecciato. Lo stemma come arredo significante e segno del potere, costituisce uno degli elementi rilevanti ad identificare i palazzi nobiliari, e rappresenta non solo il committente ma anche valori morali."}
{"id": "5845957", "revid": "1149807", "url": "https://it.wikipedia.org/wiki?curid=5845957", "title": "The Rising of the Shield Hero", "text": " \u00e8 una serie di light novel scritta da Aneko Yusagi e illustrata da Minami Seira, pubblicata da Media Factory sotto l'etichetta MF Books dal 23 agosto 2013. Un adattamento manga ha iniziato la serializzazione sulla rivista \"Monthly Comic Flapper\" sempre di Media Factory il 5 febbraio 2014, mentre la prima stagione di un adattamento anime, prodotto da Kinema Citrus, \u00e8 stata trasmessa in Giappone dal 9 gennaio al 26 giugno 2019. Il 1\u00ba settembre 2019, alla Crunchyroll Expo, sono state annunciate contemporaneamente la seconda e la terza stagione della serie anime. In Italia i diritti del manga sono stati acquistati da Edizioni BD per l'etichetta J-Pop.\nTrama.\nDopo aver trovato un libro, Naofumi Iwatani, un \"otaku\" asociale e fanatico di manga e videogiochi, viene improvvisamente evocato in un universo alternativo con altre tre persone per farne i nuovi eroi del loro mondo, con il compito di salvarlo dalla distruzione dovuta all'apparizione ciclica di mostri e demoni nelle cosiddette Ondate. A ognuno di loro viene conferita un'arma leggendaria: a Naofumi viene dato lo scudo, l'arma pi\u00f9 debole. Per questo motivo e per la sua mancanza di esperienza nei rapporti sociali, dopo tre giorni Naofumi viene tradito dagli altri eroi, derubato e falsamente accusato di aver stuprato la sua compagna di viaggio. Rimasto senza soldi e fiducia, all'Eroe dello Scudo non resta altro che iniziare la sua avventura in solitudine, pieno di odio e deciso a vendicarsi.\nMedia.\nLight novel.\nL'opera, scritta e ideata da Aneko Yusagi, \u00e8 stata pubblicata sul sito web Sh\u014dsetsuka ni nar\u014d tra il 29 ottobre 2012 e il 28 maggio 2015. Concepita dall'autore come una serie di romanzi amatoriali, \u00e8 stata poi adattata a partire dal 23 agosto 2013 in una serie di light novel con le illustrazioni di Minami Seira, e al 25 giugno 2019 sono stati pubblicati ventidue volumi da Media Factory sotto l'etichetta MF Books. In America del Nord i diritti sono stati acquistati da One Peace Books\nManga.\nUn adattamento manga di Aiya Ky\u016b ha iniziato la serializzazione sulla rivista \"Monthly Comic Flapper\" di Media Factory il 5 febbraio 2014. Il primo volume \"tank\u014dbon\" \u00e8 stato pubblicato il 23 giugno 2014 e al 22 febbraio 2022 ne sono stati messi in vendita in tutto venti. In Italia la serie \u00e8 stata annunciata al Lucca Comics &amp; Games 2015 da J-Pop e pubblicata da marzo 2016, mentre in America del Nord i diritti sono stati acquistati sempre da One Peace Books.\nAnime.\nAnnunciato il 1\u00ba luglio 2017 da Kadokawa all'Anime Expo, un adattamento anime di venticinque episodi, prodotto da Kinema Citrus e diretto da Takao Abo, \u00e8 stato trasmesso dal 9 gennaio al 26 giugno 2019. La composizione della serie \u00e8 stata affidata a Keigo Koyonagi, mentre la colonna sonora \u00e8 stata composta da Kevin Penkin. La sigla di apertura \u00e8 \"Rise\" dei Madkid, mentre quelle di chiusura sono di Chiai Fujikawa per gli episodi 1-3 e \"Falling Through Starlight\" dall'episodio 4 in poi. In tutto il mondo, con l'eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll.\nIl 4 settembre 2020 viene annunciato al Virtual Crunchyroll Expo che la seconda stagione debutter\u00e0 nel corso del 2022. Quest'ultima, originariamente prevista per ottobre 2021, uscir\u00e0 ad aprile 2022.\nSpin-off.\nI personaggi principali della serie sono apparsi nella serie spin-off crossover \"Isekai Quartet\".\nVideogiochi.\nUn videogioco chiamato \"The Rising of the Shield Hero: Relive the Animation\" \u00e8 stato sviluppato dalla Kadokawa Corporation ed \u00e8 disponibile dal 24 settembre 2019 su Steam per PC (solo per Windows). Da autunno 2019 il gioco \u00e8 scaricabile in lingua originale anche per iOS e Android.\nAccoglienza.\nA dicembre 2018, la serie di light novel ha venduto oltre 3,3 milioni di copie in Giappone, mentre a gennaio 2019 il manga ha venduto 1 milione di volumi \"tank\u014dbon\". Ad aprile 2019, sia i romanzi sia il manga hanno venduto complessivamente 6,2 milioni di copie in madre patria, vendendo un 1,2 milione di copie in soli due mesi, grazie anche al grande successo riscosso dall'anime.\nIl personaggio di Raphtalia \u00e8 stato scelto come migliore ragazza ai Crunchyroll Anime Awards del 2020."}
{"id": "5845960", "revid": "1305772", "url": "https://it.wikipedia.org/wiki?curid=5845960", "title": "Tomcattin'", "text": "Tomcattin' \u00e8 il quarto album in studio del gruppo rock statunitense Blackfoot, pubblicato nel 1980.\nTracce.\nLP.\nTutte le tracce sono state composte da Rickey Medlocke e Jakson Spires, eccetto dove indicato.\nClassifica.\nAlbum"}
{"id": "5845961", "revid": "1543377", "url": "https://it.wikipedia.org/wiki?curid=5845961", "title": "Regina Pacini", "text": "Biografia.\nEra la figlia del baritono italiano Pietro Pacini, e di sua moglie, la spagnola Felisa Quintero.\nStudi\u00f2 a Parigi con Mathilde Marchesi e debutt\u00f2 nel 1888 come Amina nella \"Sonnambula\" di Bellini nel teatro di Lisbona dove ha continuato a cantare, con grande successo fino al 1904. Nel 1889 ha cantato a Milano, Palermo e Londra.\nNel 1899 debutt\u00f2 al Teatro Sol\u00eds e al Teatro Politeama dove conobbe Marcelo Torcuato de Alvear, che la segu\u00ec per nei diversi teatri del mondo. A Covent Garden Theatre cant\u00f2 con Enrico Caruso.\nAll'inizio del XX secolo cant\u00f2 in diversi teatri italiani (a Roma, Firenze, al Teatro San Carlo e al Teatro alla Scala).\nNel 1907, all'apice della sua carriera, spos\u00f2 Marcelo Torcuato de Alvear, ritirandosi dalla recitazione e si convert\u00ec in un'importante benefattrice. Durante la prima guerra mondiale la coppia visse a Parigi.\n\u00c8 stata una notevole First Lady e un punto di riferimento culturale per decenni.\nNel 1938 ha fondato la Casa del Teatro di Buenos Aires, un rifugio per attori come la Casa Verdi di Milano con 45 camere, due piccoli musei e la sede del Teatro Regina chiamato in suo onore.\nMorte.\nMor\u00ec il 18 settembre 1965, all'et\u00e0 di 94 anni, lasciando la sua fortuna in beneficenza.\nIn suo onore sono stati chiamati una citt\u00e0 (Villa Regina) della Provincia di Rio Nero e le strade di diverse citt\u00e0 argentine."}
{"id": "5845964", "revid": "287204", "url": "https://it.wikipedia.org/wiki?curid=5845964", "title": "P\u00e9troleuse", "text": "P\u00e9troleuse \u00e8 il termine che descrive una donna accusata di aver usato del petrolio per appiccare incendi nel 1871 durante i fatti della Comune di Parigi. In particolare questo termine \u00e8 stato utilizzato dopo l'incendio dell\"'H\u00f4tel de ville\" di Parigi (24 maggio 1871). Le donne che avevano preso parte a combattimenti diventarono capri espiatori delle distruzioni avvenute durante la settimana di sangue. A Parigi la vendita di liquidi infiammabili rimase vietata per diversi mesi dopo la fine della Comune.\nStoria.\nRecenti ricerche di storici della Comune di Parigi, come Robert Tombs e Gay Gullickson, hanno rivelato che non vi \u00e8 stato in realt\u00e0 nessun incendio doloso appiccato da donne e nessuna donna \u00e8 stata in realt\u00e0 condannata come incendiaria. Tra le migliaia di presunti Comunardi giudicati dopo la Comune, solo pochi sono stati giudicati colpevoli e sono stati condannati per aver sparato contro le truppe di Versailles, non come incendiari. L'H\u00f4tel de Ville e gli edifici lungo la Rue de Rivoli sono bruciati negli scontri di strada tra i Comunardi e le truppe di Versailles, mentre altri edifici sono stati distrutti da bombe incendiarie.\nGullickson suggerisce che il mito della p\u00e9troleuse fosse in realt\u00e0 parte di una campagna di propaganda orchestrata dai politici Versailles per ritrarre la Comune di Parigi come innaturale, distruttiva e barbara, diffondendo l'idea di una superiorit\u00e0 morale delle forze lealiste rispetto ai Comunardi \"contro natura\". In seguito agli eventi della Comune \u00e8 nata la leggenda popolare delle \"p\u00e9troleuses,\" tramandata fino al XX secolo. Per comprendere la logica di questo termine, si deve vedere il contesto del tempo e ricordare che, mentre la donna non era considerato un membro a pieno titolo della societ\u00e0, la Comune ne aveva stabilito la parit\u00e0 rispetto all'uomo."}
{"id": "5845967", "revid": "1305772", "url": "https://it.wikipedia.org/wiki?curid=5845967", "title": "Marauder (Blackfoot)", "text": "Marauder \u00e8 il quinto album in studio del gruppo rock statunitense Blackfoot, pubblicato nel 1981.\nTracce.\nLP.\nTutte le tracce sono state composte da Rickey Medlocke e Jakson Spires, eccetto dove indicato.\nClassifica.\nAlbum\nSingoli"}
{"id": "5845968", "revid": "124123", "url": "https://it.wikipedia.org/wiki?curid=5845968", "title": "Giulio Ricciarelli", "text": "Ha recitato in pi\u00f9 di trenta film per il grande e piccolo schermo. In particolare il suo curriculum annovera 40 partecipazioni come attore in sceneggiati e film per la TV tedesca, tra i quali quello del 1997 dal titolo \u201cRossini\u201d.\nBiografia.\nHa studiato recitazione presso la Otto Falckenberg Schule. La carriera inizia nel 1990 (all'et\u00e0 di 25 anni) come attore delle serie televisive tedesche con il film-TV \"Black Money - Verfilzung... Macht...\"; fino ad arrivare al 2013 con \"Mein Mann, ein M\u00f6rder\".\nCome sceneggiatore ha preso parte alla stesura dei copioni di tre film: \"Love It Like It Is\" nel 2008, \"Ampelmann\" e \"Il labirinto del silenzio\" nel 2014.\nHa diretto i cortometraggi \"Vincent\" nel 2004 e \"Love It Like It Is\" (2008). Nel 2009 esce \"Lights\", proiettato in competizione al Festival Cinematografico Max Oph\u00fcls Preis e candidato agli European Film Award; poi ha diretto \"Ampelmann\" e infine \"Il labirinto del silenzio\", di cui ha scritto anche la sceneggiatura.\nHa prodotto sette film, il primo dei quali nel 2001 (\"Birthday\") e l'ultimo nel 2014, \"Il labirinto del silenzio\".\nIn seguito ha accettato un contratto presso il Theater Basel nella stagione teatrale 1989/90, presso il Staatstheater di Stoccarda, il Kammerspiele di Monaco, il Schauspiel di Bonn, nelle stagioni 1992/94 e il Bayerisches Staatsschauspiel. Nel 2000 ha fondato insieme a Sabine Lamby la Naked Eye Filmproduction.\nCome regista ha realizzato il cortometraggio \"Vincent\" che ha ottenuto il premio Golden Sparrow nel 2005 ed \u00e8 stato candidato agli European Film Award.\nIl film \"Il labirinto del silenzio\" \u00e8 stato selezionato dalla Germania per le candidature all'Oscar per il film straniero.\nNel 2019 ha perso la moglie, l'attrice tedesca Lisa Martinek, deceduta all'ospedale di Grosseto dopo un malore che l'aveva colta nelle acque di Marciana Marina."}
{"id": "5845976", "revid": "394", "url": "https://it.wikipedia.org/wiki?curid=5845976", "title": "Vertical Smiles", "text": "Vertical Smiles \u00e8 il settimo album in studio del gruppo rock statunitense Blackfoot, pubblicato nel 1984.\nClassifica.\nAlbum\nSingoli"}
{"id": "5845977", "revid": "767487", "url": "https://it.wikipedia.org/wiki?curid=5845977", "title": "Michael Jackson's Journey from Motown to Off the Wall", "text": "Michael Jackson's Journey from Motown to Off the Wall \u00e8 un film documentario del 2016 diretto da Spike Lee che racconta l'ascesa della pop star Michael Jackson dagli inizi con i Jackson 5, fino alla creazione del suo primo album per la Epic Records \"Off the Wall\", che gli far\u00e0 spiccare il volo della sua carriera da solista e lo introdurr\u00e0 al percorso che lo porter\u00e0 ad essere consacrato \"Re del Pop\". \u00c8 il secondo documentario su Michael Jackson realizzato da Lee dopo Bad 25 del 2012. Il film \u00e8 stato presentato il 24 gennaio 2016 al Sundance Film Festival ed \u00e8 uscito in tutto il mondo accompagnato da una nuova versione rimasterizzata dell'album \"Off the Wall\" il 26 febbraio 2016.\nTrama.\nIl regista parla con artisti, produttori, autori, tecnici e arrangiatori che hanno lavorato con Jackson dai primi anni fino a \"Off The Wall\", cos\u00ec come con alcuni membri della famiglia Jackson e il padrino della Motown, Berry Gordy, mentre un certo numero di artisti contemporanei riconoscono il loro debito profondo a Jackson. Pharrell Williams per esempio dice: \"La mia musica non sarebbe qui senza quel disco\".\nIl corpo principale del documento \u00e8 un'analisi \"track-by-track\" di ogni canzone dell'album, in analogia con Bad 25, come la canzone scritta da Paul McCartney per Jackson, \"Girlfriend\", fino alle molte hit che includono i tre brani scritti da Jackson \"Don't Stop 'Til You Get Enough\", \"Workin' Day and Night\" e \"Get on the Floor\" e i contributi di Rod Temperton, \"Rock With You\" e la title track.\nVerso la fine del film, in un'intervista a del 1980, Michael Jackson dichiara che non sentiva alcun senso di colpa nel lasciare alle spalle i suoi fratelli quando ha proseguito con la sua carriera solista e non chiede scusa per il fatto che la sua fame creativa lo costrinse ad andare avanti da solo. Il film si focalizza inoltre sul primo incontro sul set del film \"The Wiz\" tra Jackson e Quincy Jones che da li in poi avrebbero collaborato oltre che ad \"Off The Wall\" anche ad altri due album insieme: \"Thriller\" e \"Bad\".\nDistribuzione.\nIl documentario \u00e8 uscito in tutto il mondo il 26 febbraio 2016 in formato DVD e Blu-ray come extra in una nuova edizione rimasterizzata dell'album \"Off The Wall\" per celebrarne gli ormai quasi 40 anni dall'uscita: inizialmente annunciato nel 2014, doveva infatti uscire per celebrarne i 35 anni ma, a causa di alcuni ritardi, si \u00e8 prima fissata un'uscita a novembre 2015 e infine si \u00e8 preferita questa nuova opzione. Il pacchetto comprende oltre al documentario anche il CD originale (senza le tracce bonus pubblicate nel 2001), un nuovo booklet di 15 pagine con foto e contenuti inediti e un gessetto per personalizzare l'interno della copertina.\nIn alcuni paesi del mondo tra cui Francia e Giappone \u00e8 uscito anche al cinema.\nNegli Stati Uniti \u00e8 stato trasmesso dal canale televisivo Showtime il 5 febbraio del 2016."}
{"id": "5845980", "revid": "339392", "url": "https://it.wikipedia.org/wiki?curid=5845980", "title": "Deejay TG", "text": ""}
{"id": "5845983", "revid": "76963", "url": "https://it.wikipedia.org/wiki?curid=5845983", "title": "Friederike Becht", "text": "Biografia.\nHa partecipato al film \"The Reader\" (2008) di Stephen Daldry dove ha recitato la parte di Angela Berg.\nNel 2014 ha lavorato con Giulio Ricciarelli per la realizzazione del film \"Il labirinto del silenzio\", in cui ha interpretato la parte di Marlene."}
{"id": "5845986", "revid": "83531", "url": "https://it.wikipedia.org/wiki?curid=5845986", "title": "Seregno Calcio Brianza 1913 1980-1981", "text": "Questa voce raccoglie le informazioni riguardanti il Seregno Calcio Brianza 1913 nelle competizioni ufficiali della stagione 1980-1981."}
{"id": "5845989", "revid": "1494169", "url": "https://it.wikipedia.org/wiki?curid=5845989", "title": "Publio Quintilio Varo (disambigua)", "text": ""}
{"id": "5845990", "revid": "1543377", "url": "https://it.wikipedia.org/wiki?curid=5845990", "title": "Museo del Risorgimento (Imola)", "text": "Il Museo del Risorgimento \u00e8 uno spazio espositivo situato a Imola e dedicato al Risorgimento. \nStoria.\n\u00c8 stato fondato nel 1938 da Romeo Galli, bibliotecario e conservatore dei musei imolesi. Il museo \u00e8 ospitato all'interno di alcuni locali dell'ex convento di San Francesco, che \u00e8 anche sede della biblioteca comunale e del teatro cittadino. I primi cimeli provengono dal lascito del patriota Antonio Domenico Gamberini, mentre la restante parte dei reperti \u00e8 stata reperita dalla societ\u00e0 civile imolese tra il 1906 al 1938, anno di apertura del museo.\nLe esposizioni.\nLe sue esposizioni, che coprono un arco temporale che va dall'epoca napoleonica alla prima guerra mondiale, con particolare attenzione ai cimeli legati alla zona, sono costituite da divise militari, armi, documenti, stampe e lettere.\nLa collezione parte dal periodo napoleonico per arrivare ai moti del XIX secolo e alla prima guerra d'indipendenza. Le esposizioni proseguono con la seconda guerra d'indipendenza e con le campagne garibaldine, per terminare con i cimeli risalenti alla prima guerra mondiale e alle guerre coloniali. Per necessit\u00e0 di natura conservativa, il museo \u00e8 stato disallestito nel 2001. I documenti cartacei sono consultabili presso l'archivio storico della Biblioteca Comunale di Imola e i cimeli presso il Museo di San Domenico di Imola."}
{"id": "5846005", "revid": "1337753", "url": "https://it.wikipedia.org/wiki?curid=5846005", "title": "Arturo Stalteri", "text": "Biografia.\nNasce a Roma. Dai genitori, Raffaella, pianista non professionista e Luigi, giornalista televisivo, eredita la duplice passione per il pianoforte e per la conduzione radiofonica. La madre lo avvicina allo strumento, poi seguono gli studi in Conservatorio. A undici anni inventa programmi radiofonici sul registratore di suo padre e nel 1978 comincia a collaborare con Radio Radicale (Musica Come). Dal 1982 al 1984 conduce rubriche musicali per la Radio Vaticana (Studio A) e nell'estate del 1988 approda a Radio Rai.\nNel 1979 consegue il diploma in pianoforte al Conservatorio Alfredo Casella de L'Aquila sotto la guida di Ermanno Pradella. Nello stesso anno pubblica \"Andr\u00e8 sulla luna\" (IT/RCA); successivamente si dedica esclusivamente al concertismo classico per pi\u00f9 di un decennio, dando alle stampe nel frattempo l'album \"...e il pavone parl\u00f2 alla luna\" (1987 Lynx), ispirato alla musica dell'oriente indiano. Dal 1979 al 1985 si perfeziona con Vera Gobbi Belcredi.\nNel 1982 viene ammesso, come allievo effettivo, ad un corso di quindici giorni di Aldo Ciccolini al Castello Caetani di Sermoneta. Da quel momento si reca regolarmente a Parigi per seguire i consigli interpretativi del pianista italo-francese.\nSempre in qualit\u00e0 di allievo effettivo frequenta i corsi di perfezionamento di Vincenzo Vitale e Konstantin Bogino.\nGli esordi discografici di St\u00e0lteri risalgono al 1974, anno in cui a Roma fonda, con il polistrumentista Gaio Chiocchio, il gruppo rock progressivo Pierrot Lunaire. Il primo album \"Pierrot Lunaire\" (IT/RCA) \u00e8 del 1974. La formazione vede, accanto a Chiocchio e St\u00e0lteri, il chitarrista-bassista Vincenzo Caporaletti. Dopo la fuoriuscita di quest'ultimo e l'arrivo del soprano gallese Jacqueline Darby, i Pierrot Lunaire pubblicano \"Gudrun\" (1977), poi l'ensemble si scioglie. Entrambi gli album dei Pierrot Lunaire e il primo disco solista di St\u00e0lteri, sono stati oggetto di numerose ristampe in vinile e in cd, anche in Giappone e Corea.\nSt\u00e0lteri si definisce un \"post-minimalista romantico\"; ama tra gli altri Wim Mertens, Fryderyk Chopin, Claude Debussy, Ry\u016bichi Sakamoto, Terry Riley, Philip Glass e Brian Eno. Proprio a Glass e a Eno sono rispettivamente dedicati gli album \"Circles\" (1998 Materiali Sonori) e \"CoolAugustMoon\" (2000 Materiali Sonori), entrambi approvati dagli stessi autori e inseriti nella loro discografia ufficiale.\nA 18 anni legge per la prima volta Il Signore degli Anelli di John Ronald Reuel Tolkien al quale si ispirer\u00e0 per gli album \"Rings, Il Decimo Anello\" (2003 Materiali Sonori), The Alternate Rings (2004 Experience/Materiali Sonori) e \"Early Rings, Compositions 1974-75\" (2005 M.P. &amp; Records).\nAltre tracce dedicate alla Trilogia sono disseminate all'interno delle sue produzioni discografiche.\nNel 1985 ha composto le musiche per il balletto \"Visione dai tarocchi\", della coreografa statunitense Barbara Schaefer.\nIl regista teatrale Daniele Valmaggi ha utilizzato pi\u00f9 volte le composizioni di St\u00e0lteri per le sue rappresentazioni teatrali (\"Artemisia\" 1991, \"Maschera\" 1994, \"Angelika Bellezza\" 2007).\nNel 1997 ha composto ed eseguito dal vivo durante la proiezione della pellicola, le musiche per il film \"Selika\" di Ivo Illuminati del 1921, restaurato per l'occasione dal Centro sperimentale di cinematografia.\nIl 16 maggio 2002 tiene un concerto nello storico jazz-club Vortex di Londra e il 10 dicembre 2003 nella prestigiosa sede della chiesa di Saint Giles and Cripplegate (Barbican Centre) sempre nella capitale inglese.\nNel 2004 interpreta le sue composizioni ispirate al capolavoro di Tolkien a Castel Grande di Bellinzona, in occasione della proiezione del film di Peter Jackson \"Il Signore degli Anelli - Le Due Torri\".\nNel 2013 si esibisce con Pierluigi Puglisi nella Rossini Saal di Bad Kissingen in un concerto per due pianoforti.\nViene frequentemente chiamato in giuria in concorsi pianistici nazionali ed internazionali.\nTiene conferenze su musica di frontiera, art rock, musica celtica e Rolling Stones.\nHa collaborato con vari artisti tra cui Rino Gaetano, Grazia Di Michele, Sonja Kristina (gi\u00e0 vocalist dei Curved Air), David Sylvian, Fabio Liberatori, Arlo Bigazzi e Grazia Verasani.\nHa partecipato in qualit\u00e0 di conduttore e musicista al primo programma televisivo culturale di Franco Battiato e Manlio Sgalambro dal titolo Bitte, keine R\u00e9clame, andato in onda nel dicembre 2004 per Rai Futura e riproposto nel 2005 sul canale satellitare Rai Doc.\nNel 2004 Carlo Verdone ha inserito nella colonna sonora del film \"L'amore \u00e8 eterno finch\u00e9 dura\" il brano \"My son the phisicist\", scritto da Arturo St\u00e0lteri e Fabio Liberatori, tratto dall'album \"The Asimov Assembly\" di Fabio Liberatori.\nAncora nel 2005 ha interpretato la parte di Johann Aloys Schlosser nel film Musikanten di Franco Battiato, presentato alla 62 Mostra internazionale del cinema di Venezia.\nSempre per Verdone, ha interpretato musiche di Johann Sebastian Bach, Franz Schubert e Fryderyk Chopin nel film \"Grande, grosso e... Verdone\" nel 2008.\nIl suo interesse per le figure femminili del fantasy e delle science-fiction lo ha portato a incidere nel 2009 \"Half Angels\", album dedicato a personaggi come Galadriel, Trinity, \u00c6on Flux e Fiordiluna.\nDopo A Little Christmas Album, pubblicato in downloading dalla etichetta giapponese One Up Music nel 2010, e ristampato in cd dalla M.P &amp; Records nel 2011, ha realizzato Flowers 2 (2012, Felmay, dedicato a Vera Gobbi Belcredi), in cui interpreta tra gli altri Johann Sebastian Bach, Fryderyk Chopin e i Sigur R\u00f3s.\nIl 2014 \u00e8 l'anno di \"In sete altere\", omaggio alla musica di Battiato. L'artista siciliano ha seguito personalmente lo svolgimento del lavoro e ha co-firmato due brani con lo stesso St\u00e0lteri.\n ha partecipato alla stesura del documentario \"Attraversando il bardo\", sempre di Franco Battiato.\nNegli anni 2010 e 2011 Enzo Vetrano ha inserito il \"Notturno in Do minore\" (da \"Child of the Moon \u2013 Dieci Notturni e un'alba\") ne I giganti della montagna di Luigi Pirandello.\nAncora nel 2014 \u00e8 apparso nella prima guida in italiano alla musica sperimentale e di ricerca \"Solchi sperimentali, una guida alle musiche altre\" di Antonello Cresti e nel 2015 in \"Solchi sperimentali Italia, 50 anni di italiche musiche altre\".\nNel dicembre del 2014 ha partecipato a Piano City Napoli, festival nato nel 2010 da un'idea di Andreas Kern, pianista di Berlino. Nel maggio dello stesso anno era gi\u00e0 stato ospite di Piano City Milano, dove torner\u00e0 l'anno successivo.\nIl 6 agosto 2015 al MuSe di Trento, con Massimiano Bucchi, in occasione del 70\u00ba anniversario della tragedia di Hiroshima, ha eseguito brani legati al tema dell'atomica in un concerto reading. ll testo narra gli avvenimenti che, partendo dall'assegnazione del premio Nobel ad Einstein, porteranno alla realizzazione del devastante ordigno nucleare ed \u00e8 stato pubblicato, nella stessa data, come eBook del Corriere della Sera. Nel 2019 ha partecipato ad altri reading concerti con Massimiano Bucchi in occasione dell'anniversario dell'allunaggio il 20 luglio 1969 del modulo lunare della missione Apollo 11\nRolling Stones.\nI Rolling Stones sono da sempre la sua grande passione. Aveva meno di otto anni quando la sorella maggiore gli fece conoscere la celebre band inglese. \"Ruby Tuesday\" fu una rivelazione: per questo motivo ha voluto rendere omaggio al gruppo di Jagger e Richards pubblicando nel 2006 per la M. P. &amp; Records un vinile trasparente in edizione limitata di cinquecento copie, in cui interpreta la \"sua\" \"Ruby Tuesday\" (sul retro \"Liquid Stone\").\n\"Child of the Moon\", pubblicato dagli Stones come lato B di \"Jumpin' Jack Flash,\" ha invece ispirato la ghost track elettronica inserita alla fine dell'album \"Child of the Moon, Dieci notturni e un'Alba\" (2007 Felmay).\nRadio.\n\u00c8 una delle voci storiche di Rai Radio 3 per la quale ha condotto i seguenti programmi:\nPer Rai Radio 2 ha condotto i seguenti programmi:\nPer Rai International ha condotto \"Il Notturno dall'Italia\" e per Rai Sat Show il programma \"Satisfaction\"."}
{"id": "5846007", "revid": "265038", "url": "https://it.wikipedia.org/wiki?curid=5846007", "title": "Campionati europei di hockey su pista 2004", "text": "I Campionati Europei 2004 sono stati la 46\u00aa edizione dei campionati europei di hockey su pista; la manifestazione venne disputata in Francia a La Roche-sur-Yon dal 13 al 18 settembre 2004.\nLa competizione fu organizzata dalla Comit\u00e9 Europ\u00e9en de Rink-Hockey.\nIl torneo fu vinto dalla nazionale spagnola per la 12\u00aa volta nella sua storia."}
{"id": "5846009", "revid": "767487", "url": "https://it.wikipedia.org/wiki?curid=5846009", "title": "Blackmail (gruppo musicale)", "text": "I Blackmail sono un gruppo rock tedesco formatosi a Coblenza nel 1993."}
{"id": "5846013", "revid": "709565", "url": "https://it.wikipedia.org/wiki?curid=5846013", "title": "All Our Yesterdays", "text": "All Our Yesterdays \u00e8 il decimo album in studio del gruppo musicale Blackmore's Night, pubblicato nel 2015."}
{"id": "5846016", "revid": "1568601", "url": "https://it.wikipedia.org/wiki?curid=5846016", "title": "Fosso di Sant'Andrea", "text": "Il Fosso di Sant'Andrea \u00e8 un affluente in sinistra idrografica del Nestore.\nDescrizione.\nIl suo breve bacino idrico raccoglie le acque di due laghetti artificiali, posti a poca distanza fra essi. Scorre a nord di Marsciano. Nasce alle pendici di un versante collinare che si apre verso la Valnestore tra la frazione di Cerqueto e il quartiere di Schiavo, in Vocabolo Morolla. Dopo circa 2 chilometri di corso si getta nel Nestore in Vocabolo Montefreddo, appartenente alla frazione di Morcella."}
{"id": "5846019", "revid": "110157", "url": "https://it.wikipedia.org/wiki?curid=5846019", "title": "Museo del Risorgimento e dell'et\u00e0 contemporanea (Padova)", "text": "Il Museo del Risorgimento e dell'et\u00e0 contemporanea \u00e8 un museo situato nel centro storico di Padova, nello stesso edificio dello storico Caff\u00e8 Pedrocchi.\nStoria.\nIl museo, allestito accanto al piano nobile dello storico Caff\u00e8 Pedrocchi, \u00e8 stato inaugurato l'8 febbraio 2004.\nIl luogo \u00e8 particolarmente significativo poich\u00e9 l'8 febbraio 1848, proprio all'interno dello stabilimento Pedrocchi, avvenne il ferimento di uno studente universitario da parte di soldati austriaci (sul muro venne posizionata una targa in metallo a ricordo): l'episodio diede il via ad alcuni dei motii caratterizzanti il Risorgimento italiano e che sono ancora oggi ricordati nell'inno ufficiale dell'Universit\u00e0 di Padova, intitolato \"Di canti di gioia\".\nEsposizione.\nNel museo sono conservati documenti, materiale bellico, opere d'arte, medaglie ed immagini, che testimoniano un secolo e mezzo di storia padovana e nazionale, dalla caduta della Repubblica di Venezia (1797) fino all'entrata in vigore della Costituzione italiana (1948).\nIn una saletta del museo si possono visionare filmati, tratti da cinegiornali d'epoca, sulla visita di Mussolini a Padova nel 1938 e su altri eventi storici della citt\u00e0, una giubba rossa originale ed una copia del telegramma del celeberrimo \"obbedisco\" spedito nel 1866 da Giuseppe Garibaldi proprio a Padova, dove si trovava il Comando Generale del Regno d'Italia durante la terza guerra d'indipendenza italiana."}
{"id": "5846022", "revid": "767487", "url": "https://it.wikipedia.org/wiki?curid=5846022", "title": "Malaysian Open 2015", "text": "Il Malaysian Open 2015 \u00e8 stato un torneo di tennis giocato su campi in cemento indoor. \u00c8 stata la 7\u00aa edizione del Malaysian Open, che fa parte della categoria ATP World Tour 250 series nell'ambito dell'ATP World Tour 2015. Si \u00e8 giocato al Bukit Jalil Sports Complex di Kuala Lumpur in Malaysia dal 28 settembre al 4 ottobre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n David Ferrer ha sconfitto in finale Feliciano L\u00f3pez per 7-5, 7-5.\nDoppio.\n Treat Huey / Henri Kontinen hanno sconfitto in finale Raven Klaasen / Rajeev Ram per 7\u201364, 6-2."}
{"id": "5846042", "revid": "83531", "url": "https://it.wikipedia.org/wiki?curid=5846042", "title": "Unione Sportiva Anconitana 1980-1981", "text": "Questa voce raccoglie le informazioni riguardanti l'Unione Sportiva Anconitana nelle competizioni ufficiali della stagione 1980-1981."}
{"id": "5846044", "revid": "1123126", "url": "https://it.wikipedia.org/wiki?curid=5846044", "title": "Cattedrale di Milano", "text": ""}
{"id": "5846045", "revid": "126257", "url": "https://it.wikipedia.org/wiki?curid=5846045", "title": "Museo del Risorgimento (Piacenza)", "text": ""}
{"id": "5846051", "revid": "752999", "url": "https://it.wikipedia.org/wiki?curid=5846051", "title": "Emerson Lake &amp; Palmer (album)", "text": ""}
{"id": "5846059", "revid": "118109292", "url": "https://it.wikipedia.org/wiki?curid=5846059", "title": "Festival di Berlino 1956", "text": "La 6\u00aa edizione del Festival internazionale del cinema di Berlino si \u00e8 svolta a Berlino dal 22 giugno al 3 luglio 1956. Direttore del festival \u00e8 stato per il sesto anno Alfred Bauer.\nL'Orso d'oro \u00e8 stato assegnato al film statunitense \"Trittico d'amore\" di Gene Kelly.\nA partire da questa edizione sono state introdotte alcune novit\u00e0, prima tra tutte la presenza di due giurie internazionali che hanno assegnato i premi ai lungometraggi e ai cortometraggi in concorso. Per la prima volta sono stati assegnati anche riconoscimenti al miglior regista, al miglior attore e alla miglior attrice, mentre il pubblico ha avuto la possibilit\u00e0 per l'ultima volta in questa edizione di scegliere i suoi film preferiti.\nLa retrospettiva di questa edizione ha avuto come titolo \"The Humour of Nations\".\nStoria.\nNel 1956 la \"Berlinale\" riusc\u00ec a fare il salto di qualit\u00e0 in quanto a immagine e attrattiva internazionale. La FIAPF assegn\u00f2 infatti alla manifestazione il cosiddetto \"status A\", ovvero la condizione che la riconosceva come festival competitivo al pari di quelli di Cannes e Venezia. Oltre 30 nazioni parteciparono con film in concorso (incluse le Nazioni Unite, con un documentario sull'attivit\u00e0 della United Nations Korean Reconstruction Agency), il numero di giornalisti e addetti ai lavori raddoppi\u00f2 rispetto all'anno precedente e anche le star internazionali tornarono numerose a Berlino. Oltre a celebrit\u00e0 locali come Lilli Palmer, Romy Schneider, Hans Albers e Walter Giller, tra i pi\u00f9 acclamati dal pubblico ci furono Gary Cooper, Trevor Howard, Mich\u00e8le Morgan, Jeanne Moreau, Silvana Pampanini, Arletty, Bob Hope e Elsa Martinelli che si aggiudic\u00f2 il premio per la miglior interpretazione femminile.\nUn incidente rischi\u00f2 di turbare l'armonia del festival quando l'organizzazione giovanile socialista \"Die Falken\" pose una corona di fiori in fondo alla bandiera spagnola sul Kurf\u00fcrstendamm, per ricordare le vittime del regime franchista. Una folla si raccolse sul posto e vennero scambiate parole dure tra i passanti e i \"Falken\", prima che la polizia intervenisse rimuovendo la corona. Ulteriori esempi danno un'indicazione del clima che circondava il festival e di quanto le questioni politiche fossero sempre pi\u00f9 rilevanti.\nAll'inizio di giugno, il direttore Alfred Bauer si era opposto al progetto dell'associazione Zille Gesellschaft Berlin di mostrare due film prodotti nel 1949 dalla DEFA in Germania Est, \"Die blauen Schwerter\" di Wolfgang Schleif e \"Die Buntkarierten\" di Kurt Maetzig. Il presidente dell'associazione, Joachim Albitz, tent\u00f2 di esercitare pressioni sostenendo che con la cancellazione delle proiezioni la prevista donazione del ricavato ai bambini poveri di Berlino sarebbe stata scartata. Dal canto suo Bauer invi\u00f2 una lettera di protesta al Dipartimento dell'Istruzione e i due film furono eliminati dal programma.\nLo stesso Bauer, oggetto di critiche per questa decisione, riusc\u00ec invece a portare a Berlino il cortometraggio \"Notte e nebbia\" di Alain Resnais, un documentario sui crimini tedeschi a Auschwitz che era stato appena rimosso dal programma di Cannes dopo le obiezioni del governo tedesco. Gli eventi vennero discussi dal consiglio di amministrazione della \"Berlinale\" nella riunione del 25 maggio 1956 e in seguito dal Senato di Berlino che acconsent\u00ec ad una proiezione speciale del film il 1\u00ba luglio al cinema Capitol. Willy Brandt, allora presidente del consiglio comunale di Berlino, tenne il discorso d'apertura nel quale sottoline\u00f2 che \u00abal popolo tedesco non deve essere permesso di dimenticare, in modo che altri possano farlo\u00bb.\nLa pi\u00f9 grande novit\u00e0 introdotta dal riconoscimento dello \"status A\" fu l'assegnazione dei premi da parte di una giuria internazionale di esperti anzich\u00e9 dal pubblico, com'era avvenuto fino all'anno precedente, anche se i verdetti della giuria presieduta dal regista francese Marcel Carn\u00e9 furono ampiamente criticati dalla stampa. \"Trittico d'amore\" di Gene Kelly venne infatti considerato troppo \"leggero\" per un Orso d'oro, mentre al film anti-militarista \"Il soldato sconosciuto\" del finlandese Edvin Laine, favorito di molti critici, fu riservato solo il premio della giuria OCIC (Organizzazione Cattolica Internazionale del Cinema).\nUn altro motivo di critica fu il fatto che anche i film accolti positivamente dagli spettatori, tra cui il tedesco \"Vor Sonnenuntergang\" di Gottfried Reinhardt e \"Mio zio Giacinto\" di Ladislao Vajda, non ricevettero nessun riconoscimento da parte della giuria. Whilelm Mogge, membro della giuria OCIC, in un articolo comparso sul \"K\u00f6lnische Rundschau\" prese le difese del pubblico che a suo avviso era stato \"espropriato\" della possibilit\u00e0 di esprimere il proprio giudizio. In realt\u00e0 gli spettatori continuarono a premiare le proprie preferenze, fatto accolto positivamente dai produttori e dai distributori che ritenevano il gusto della gente comune un mezzo per misurare il valore internazionale di un film.\nAl di l\u00e0 delle decisioni della giuria e dei gusti del pubblico, il fatto che le opinioni fossero cos\u00ec divergenti indicava che non c'erano film eccezionali quest'anno, come scrisse Friedrich Luft il 7 luglio su \"Die Welt\": \u00abL'industria del cinema \u00e8 fiorente, i film ristagnano\u00bb."}
{"id": "5846061", "revid": "1872303", "url": "https://it.wikipedia.org/wiki?curid=5846061", "title": "Inside Passage", "text": " \nL\u2019Inside Passage, talvolta indicato come \"Inland Passage\", \u00e8 un insieme di fiordi, canali e insenature dell'oceano Pacifico nord-orientale che si sviluppano lungo la costa settentrionale del Nord-America fra l'Alaska sud-orientale, la Columbia Britannica e la costa nord-occidentale dello stato di Washington.\nPer estensione il termine \"Inside Passage\" \u00e8 spesso usato per riferirsi anche alle isole e alla terraferma intorno al passaggio stesso.\nPer la bellezza dei luoghi, in gran parte ancora selvaggi e non abitati, e la relativa tranquillit\u00e0 delle acque riparate, l'Inside Passage \u00e8 meta annualmente di migliaia di turisti che ne attraversano le acque per lo pi\u00f9 con grandi navi da crociera sia di compagnie private sia di grandi operatori pubblici quali l'Alaska Marine Highway, la British Columbia Ferry, e la Washington State Ferries.\nGeografia.\nNon esiste una definizione universalmente accettata degli estremi nord e sud dell'Inside Passage. L'estremo settentrionale viene spesso indicato nella citt\u00e0 dell'Alaska di Skagway posta alla fine del Taiya Inlet, il ramo terminale del Canale Lynn. Altri indicano Capo Spencer, dove il Cross Sound entra nel golfo dell'Alaska. In realt\u00e0 entrambe le posizioni sono corrette in quanto Skagway pu\u00f2 essere considerato l'estremo nord-orientale, mentre Capo Spencer quello nord-occidentale. Anche la posizione dell'estremo sud dell'Inside Passage \u00e8 dibattuta. Molti indicano questa nella citt\u00e0 di Seattle, nello stato di Washington, mentre altri indicano il Puget Sound, su cui peraltro Seattle si trova, come estremo meridionale del Passage.\nLa distanza in linea d'aria da Skagway alla fine del Puget Sound \u00e8 di circa 1 600\u00a0km.\nLa parte dell'Inside Passage che si trova a nord dello stretto di Dixon prende il nome di Inside Passage settentrionale, mentre quella a sud di Inside Passage meridionale.\nInside Passage settentrionale.\nIl tratto settentrionale dell'Inside Passage inizia a Dixon Entrance, tra l'isola Principe di Galles a nord e le isole Regina Carlotta a sud, e si snoda per circa 800\u00a0km fra i tortuosi canali dell'arcipelago Alexander fino al suo terminale nord-est a Skagway e quello nord-ovest a Capo Spencer. Questo tratto giace interamente nel territorio dell'Alaska sud-orientale.\nL'area comprende le circa 1 000 isole dell'arcipelago Alexander, e 24 000\u00a0km di coste, con migliaia di baie, insenature e fiordi.\nIsole e corsi d'acqua.\nI principali corsi d'acqua dell'Inside Passage settentrionale sono (da sud a nord):\nSul lato est del Dixon Entrance, si aprono due principali corsi d'acqua, il Tongass Passage e il Portland Inlet. Il Tongass Passage \u00e8 uno stretto che separa l'isola di Sitklan (Alaska) dall'isola Wales (Columbia Britannica). La prosecuzione verso nord-est di questo stretto \u00e8 chiamata canale di Pearse e separa Wales Island e Pearse Island da Fillmore Island e dalla parte continentale dell'Alaska sud-orientale. Il canale Pearse finisce nel Porland Inlet, a nord dell'isola Pearse. Da qui inizia il canale Portland, un fiordo che si sviluppa per circa 112\u00a0km nell'entroterra. Il Tongass Passage, il canale Pearse e il canale Portland formano la parte merionale del confine fra l'Alaska e la Columbia Britannica. Il Porland Inlet invece giace completamente nel territorio della Columbia Britannica ed \u00e8 considerato parte dell'Inside Passage meridionale.\nCitt\u00e0.\nLe principali citt\u00e0 che si affacciano sull'Inside Passage settentrionale sono:\nInside Passage meridionale.\nL'Inside Passage meridionale si sviluppa per circa 800\u00a0km a sud dello stretto di Dixon, comprendendo le isole Regina Carlotta, lo stretto di Hecate, il Regina Carlotta Sound, lo stretto della Regina Carlotta, lo stretto di Johnstone, il Discovery Passage, lo stretto di Georgia, l'isola di Vancouver, il Puget Sound e le isole e i canali e fiordi compresi fra questi corsi d'acqua e la terraferma. La gran parte di questo tratto giace nel territorio canadese della Columbia Britannica e solo il tratto pi\u00f9 meridionale si trova nel territorio statunitense dello stato di Washington.\nL'inside Passage meridionale \u00e8 composto da tre aree: la Costa nord, la Costa centrale e la Costa sud.\nCosta nord.\nQuest'area comprende: le isole Regina Carlotta, la regione del Dixon Entrance e del Portland Inlet, la regione dello stretto di Hecate con le relative isole poste a ridosso della costa nord della Columbia Britannica.\nNella parte iniziale del Portland Inlet si trovano le isole di Pearse, Wales e Somerville, mentre nella zona est del Dixon Entrance si trova il piccolo arcipelago delle isole Douglas separato dalla terraferma dal Chatham Sound. Sempre sul lato ovest del Chatham Sound, ma pi\u00f9 a sud, si trova l'isola Stephens, mentre sul lato est, addossate alla penisola di Tsimpsean, si trovano le isole di Digby, Kaien, Smith e De Horsey.\nA sud del Dixon Entrance si sviluppa lo stretto di Hecate. Sul lato ovest dello stretto si trovano le isole della Regina Carlotta: dalla pi\u00f9 grande e pi\u00f9 settentrionale isola di Graham, passando per l'isola di Moresby, fino alla pi\u00f9 meridionale isola Kunghit. Sul lato est dello stretto di Hecate si trova un numeroso gruppo di isole, fra lo stretto stesso e la costa continentale della Columbia Britannica. La pi\u00f9 settentrionale di tali isole \u00e8 l'isola Porcher, posta di fronte all'estuario del fiume Skeena. Scendendo verso sud si incontrano molte isole di cui le pi\u00f9 grandi sono l'isola Pitt e l'isola Banks, l'isola della Principessa Reale, l'isola Aristazabal, l'isola Sarah, l'isola Swindle e l'isola Price, la pi\u00f9 meridionale di questo gruppo. Il punto pi\u00f9 meridionale dell'isola Price, chiamato Day Point, segna il confine tra lo stretto di Hecate e il Queen Charlotte Sound.\nIl lungo braccio di mare che separa l'isola Pitt dalla terraferma \u00e8 chiamato Grenville Channel, mentre quello che separa l'isola Pitt all'isola Banks \u00e8 chiamato Principe Channel. All'estremit\u00e0 meridionale del Grenville Channel si apre il Wright Sound che separa l'isola Gribbell a nord dall'isola Gil a sud. Sul lato nord del Wright Sound si sviluppa il Douglas Channel, uno dei fiordi pi\u00f9 lunghi della Columbia Britannica, il cui tratto terminale prende il nome di Kitimat Arm. La prosecuzione in direzione est del Wright Sound \u00e8 il Princess Royal Channel, un canale che circumnaviga l'isola omonima fino al Meyers Passage che la separa dall'isola Swindle. Sul lato sud-est del Wright Sound si sviluppa il Whale Channel, che separa l'isola Gil dall'isola della Principessa Reale e sfocia a sud nel Campania Sound, fra l'isola Campania e l'isola della Principessa Reale.\nCosta centrale.\nQuest'area comprende: la regione del Regina Carlotta Sound (Queen Charlotte Sound) e la regione del Fitz Hugh Sound e Dean Channel con relative isole situate lungo la costa centrale della Columbia Britannica.\nIl Queen Charlotte Sound \u00e8 delimitato a nord-ovest da Capo St James sull'isola Kunghit, a nord-est da Day Point sull'isola Price, a sud-est da Capo Caution sulla terraferma, a sud e sud-est da Capo Sutil e Capo Scott sull'isola di Vancouver. Sul lato est di questo tratto di mare si trovano numerose isole, separate dalla terraferma da un gran numero di canali di cui il pi\u00f9 importante \u00e8 il Fitz Hugh Sound e la sua prosecuzione naturale il Dean Channel.\nPartendo da Day Point sull'isola Price e seguendo la costa in direzione sud-est, le prime isole che si incontrano sono le isole Dowager, Lady Douglas e l'arcipelago delle isole Bardswell, separate dall'isola Price dal Milbanke Sound, un ampio tratto di mare che a sud sfocia direttamente sul mare aperto del Queen Charlotte Sound. Sul lato nord del Milbanke Sound si sviluppa il Finlayson Channel che separa le isole Swindle e Sarah a ovest, dalle isole Dowager, Susan e Roderick a est; alla fine dell'isola Roderick il canale si biforca, il ramo in direzione nord-ovest prende il nome di Hiekish Narrow e si collega con il Princess Royal Channel, il ramo in direzione est prende il nome di Sheep Passage e separa l'isola Pooley dalla terraferma.\nSul vertice sud-est del Milbanke Sound si apre un importante braccio di mare: il Seaforth Channel che si trova su una delle rotte principali dell'Inside Passage. Questo canale si estende dal Milbanke Sound a est, fino alla intersezione del Gunboat Passage con il Lama Passage a ovest, separando la penisola Don e le isole di Yeo, Chatfield e Cunningham a nord, dalle isole Bardswell e Campbell a sud. Il Lama Passage separa l'isola Denny dall'isola Campbell a ovest e dall'isola Hunter a sud, connettendo il Seaforth Channel con il Canale Dean che in quel tratto viene chiamato anche Fisher Channel.\nIl Fitz Hugh Sound \u00e8 un lungo canale che inizia presso il vertice sud-orientale del Queen Charlotte Sound, circa 25\u00a0km a nord di Capo Caution, tra la punta sud dell'isola Calvert (Cape Calvert) e la terraferma della Columbia Britannica. All'ingresso del canale, in direzione nord-est si sviluppa il fiordo di Rivers Inlet che poi si articola nei bracci separati di Hardy Inlet (ovest), Moses Inlet (nord) e Owikeno Lake (est). Il canale si sviluppa in direzione nord lungo la costa centrale della Columbia Britannica separandola, nell'ordine, dalle isole di: Calvert, Hecate, Nalu e Hunter. Presso la punta sud dell'isola King il canale si divide: il ramo che prosegue verso nord prende il nome di Fisher Channel, mentre il ramo che si inoltra verso est si chiama Burke Channel. Il Fisher Channel prosegue in direzione nord fra le isole Hunter e Denny sulla riva ovest e l'isola King sulla riva est. A nord-est dell'isola Denny il canale si biforca ancora con il ramo principale che si indirizza a est e diventa il Canale Dean, mentre il ramo minore che proseggue verso nord prende il nome di Cousins Inlet e finisce nella cittadina di Ocean Falls. Dopo circa 40\u00a0km, giunto alla punta nord dell'isola King, il canale si biforca, il ramo principale prosegue verso nord-est fino alla foce del Kimsquit River, presso l'antico villaggio Nuxalk di Kimsquit, mentre l'altro ramo, chiamato Labouchere Channel, si ricongiunge con il Burke Channel. A est dalla intersezione con il Labouchere Channel, il Burke Channel si biforca generando il Nord Bentinck Arm e il South Bentinck Arm.\nCosta sud.\nQuest'area comprende: l'isola di Vancouver, la regione dello stretto della Regina Carlotta, la regione dello stretto di Johnstone e del Discovery Passage con le isole Discovery, Il golfo di Georgia con le isole Gulf, lo stretto di Juan de Fuca, le San Juan Islands e il Puget Sound.\nLo stretto della Regina Carlotta separa la costa sud della Columbia Britannica, dalla costa nord-occidentale dell'isola di Vancouver, collegando il Regina Carlotta Sound con lo stretto di Johnstone. L'estremo nord-occidentale dello stretto \u00e8 Cape Caution. Partendo da questo punto e seguendo la costa in direzione est la prima isola che si incontra \u00e8 l'isola Bramham, posta di fronte all'ingresso del Seymour Inlet, uno dei fiordi pi\u00f9 grandi, ma meno frequentati della Columbia Britannica. Proseguendo verso sud-est si incontrano le isole dell'arcipelago Broughton e l'isola Gilford. A ovest dell'isola Gilford si trovano le isole di Baker, Eden, Bonwick e Midsummer, che spesso vengono considerate facenti parte dell'arcipelago Broughton, anche se si trovano a sud del Fife Sound che le separa dall'isola Broughton.\nL'arcipelago Broughton e separato dalla terraferma dal Wells Passage a est e il Sutlej Channel a nord, dal quale si sviluppa il Kingcome Inlet. Sulla riva opposta dello stretto della Regina Carlotta, cio\u00e8 lungo la costa nord-occidentale dell'Isola di Vancouver, si trovano una serie di piccole isole. Partendo da Capo Sutil e procedendo in direzione est si incontrano (citando solo le maggiori): isola Hope, isola Nigei, isola Balaklava, isola Hurst, isole Bell, arcipelago Gordon. Tutte queste isole sono separate dall'isola di Vancouver dal Goleta Channel. Pi\u00f9 a sud, presso l'imboccatura dello stretto di Johnstone, si trovano l'isola Malcolm e il Cormorant, separate dall'isola Vancouver dal Broughton Strait.\nA est del Broughton Strait inizia lo stretto di Johnstone, che collega lo stretto della Regina Carlotta con il Discovery Passage, separando la costa nord-occidentale dell'isola di Vancouver, dalla parte continentale della Columbia Britannica. Nella parte ovest dello stretto, sul lato nord, si trovano le isole di Hanson, Harbledown e West Cracroft, a nord di queste si trovano le isole di Village, Turnour, Minstrel e East Cracroft. Queste ultime sono separate dall'isola Gilford a nord, dal Knight Inlet, che poi si insinua nella terraferma per circa 100\u00a0km fino alla foce del fiume Klinaklini. Nella parte est dello stretto di Johnstone si trovano le isole di Hardwicke, West Thurlow ed East Thurlow. L'isola Hardwicke \u00e8 separata dall'isola West Thurlow dal Chancellor Channel che a nord di West Thurlow si biforca, il ramo verso nord diventa il Loughborough Inlet, mentre il ramo verso est \u00e8 il canale di Cordero. Le isole di Hardwicke, West Thurlow e East Thurlow sono talvolta considerate come parte delle \"Discovery Islands\". Lo stretto di Johnstone termina a sud dell'isola di East Thurlow, dove inizia il Discovery Passage.\nIl Discovery Passage collega lo stretto di Johnstone con il golfo di Georgia, separando la costa nord-orientale dell'isola di Vancouver dalle isole Discovery, poste appunto fra l'isola Vancouver e la terraferma. La pi\u00f9 settentrionale di queste isole \u00e8 l'isola Sonora che \u00e8 separata dall'isola East Thurlow a nord dal Nodales Channel. A sud dell'isola Sonora vi sono le isole di Quadra (sud-ovest) e Maurelle (sud-est), mentre a est si trova la piccola isola Stuart. A nord di Stuart si sviluppa il fiordo di Bute Inlet che arriva fino alla foce del fiume Homathko circa 80\u00a0km pi\u00f9 a nord. A sud di Maurelle si trova l'isola Read. Le isole di Sonora, Maurelle e Read, sono separate dalla terraferma a est dal Calm Channel che collega il canale Cordero e il Bute Inlet a nord, con il Sutil Channel a sud. Nel Sutil Channel si affacciano le isole di Quadra a ovest, Cortes a est e Read a nord, mentre a sud si apre lo stretto di Georgia. A nord dell'isola Cortes si trovano le isole Redonda Ovest ed Est, separate fra loro dal Waddington Channel. A sud delle isole Redonda si trova il Desolation Sound, un ampio tratto di mare che separa Redonda Ovest e Cortes dalla penisola di Malaspina, nella parte nord della Sunshine Coast.\nIl golfo di Georgia, detto anche stretto di Georgia, inizia a sud delle isole Discovery e termina a nord delle isole San Juan separando la costa nord-orientale dell'isola Vancouver dalla terraferma. Il golfo di Georgia \u00e8 collegato a nord con il Discovery Passage (ovest), Sutil Channel (centro) e Desolation Sound (est); a sud \u00e8 collegato con il Boundary Pass a ovest e lo stretto di Rosario a est. Nel golfo si trovano due principali gruppi di isole, le isole Gulf Settentrionali e le isole Gulf Meridionali. La pi\u00f9 grande delle Gulf Settentrionali \u00e8 l'isola Texada che si sviluppa per circa 50\u00a0km davanti alla Sunshine Coast. Il tratto di mare fra l'isola Texada e la Sunshine Coast prende il nome di stretto di Malaspina. Su tale stretto si apre il Jervis Inlet, uno dei principali fiordi della costa meridionale della Columbia Britannica. Uno dei rami del fiordo \u00e8 il Sechelt Inlet, al cui ingresso si trovano le rapide del Skookumchuck Narrows. Nel Jervis Inlet si trovano alcune isole di cui la maggiore \u00e8 l'isola Nelson. A sud del Jervis Inlet] si trova la baia di Howe Sound, immediatamente a nord-ovest di Vancouver. Nella baia ci sono numerose isole di cui le tre maggiori sono Gambier Island, Bowen Island e Anvil Island. Davanti a Howe Sound, ma sul lato opposto dello stretto di Georgia, si trovano le isole Gulf Meridionali, che si sviluppano per circa 80\u00a0km lungo l'estrema parte terminale della costa sud-orientale dell'isola di Vancouver. L'isola pi\u00f9 grande \u00e8 Saltspring posta davanti al Saanich Inlet. Altre isole piuttosto grandi sono Gabriola, Valdes e Galiano, poste una di seguito all'altra lungo la costa a sud di Nanaimo.\nA sud-est delle isole Gulf, alla intersezione dello stretto di Georgia con lo stretto di Juan de Fuca, si trova l'arcipelago delle isole San Juan che appartengono allo stato americano di Washington. L'arcipelago \u00e8 separato dalle isole Gulf a nord-ovest dal Boundary Pass e a sud-ovest dallo stretto di Haro. A est si trova lo stretto di Rosario che separa le isole San Juan da un gruppetto di isole posta di fronte alla baia di Bellingham. L'isola pi\u00f9 grande dell'arcipelago \u00e8 la Orcas nella parte nord, mentre a sud si trovano isola San Juan e Lopez con al centro l'isola Shaw.\nIl Puget Sound forma la parte pi\u00f9 meridionale dell'Inside Passage. Si tratta di un braccio di mare piuttosto articolato che, a partire dallo stretto di Juan de Fuca, si estende per oltre 100\u00a0km all'interno del territorio dello stato di Washington negli Stati Uniti. Puget Sound ha tre punti di ingresso: il principale e pi\u00f9 ampio \u00e8 l'Admiralty Inlet, nella zona sud-est dello stretto di Juan de Fuca, fra la penisola Quimper e l'isola Whidbey, gli altri due, minori, si trovano pi\u00f9 a nord e sono il Deception Pass fra l'isola Whidbey e l'isola Fidalgo, e il Canale di Swinomish fra l'isola Fidalgo e la terraferma. Il Puget Sound \u00e8 costituito da quattro bacini collegati fra loro: il Bacino Principale, composto dall'Admiralty Inlet e dal Bacino Centrale (fra la penisola di Kitsap e la terraferma), il canale di Hood a ovest della penisola di Kitsap, il Bacino Whidbey, a est dell'isola Whidbey e il Bacino Meridionale, o South Sound, a sud di Tacoma Narrows.\nNel Puget Sound si trovano numerose isole, fra le maggiori, oltre alle gi\u00e0 citate Whidbey e Fidalgo, abbiamo: le isole Marrowstone e Indian nell'Admiralty Inlet, l'isola Camano nel Bacino Whidbey, fra l'isola omonima e la terraferma, l'isola di Bainbridge, nel Bacino Centrale di fronte a Seattle, l'isola Vashon, nel Bacino Centrale fra Seattle e Tacoma e le isole Harstine, McNail, Anderson e Fox, nel Bacino Meridionale.\nCitt\u00e0.\nLe principali citt\u00e0 che si affacciano sull'Inside Passage meridionale sono (da nord a sud):"}
{"id": "5846071", "revid": "1776051", "url": "https://it.wikipedia.org/wiki?curid=5846071", "title": "Hope (The Blackout)", "text": "Hope \u00e8 il terzo album in studio del gruppo post-hardcore gallese The Blackout, pubblicato nel 2011."}
{"id": "5846073", "revid": "1776051", "url": "https://it.wikipedia.org/wiki?curid=5846073", "title": "The Best in Town", "text": "The Best in Town \u00e8 il secondo album in studio del gruppo post-hardcore gallese The Blackout, pubblicato nel 2009."}
{"id": "5846094", "revid": "76963", "url": "https://it.wikipedia.org/wiki?curid=5846094", "title": "Gian Antonio Cibotto", "text": "Biografia.\nNato in una famiglia cattolica e antifascista, si laure\u00f2 in Giurisprudenza all'Universit\u00e0 degli Studi di Padova. Negli anni Cinquanta si trasfer\u00ec a Roma, dove approd\u00f2 alla Rizzoli e alla Fiera letteraria di Vincenzo Cardarelli e Diego Fabbri e si dedic\u00f2 principalmente al giornalismo e alla critica letteraria e teatrale (\"Resto del Carlino\", \"Giornale d'Italia\", \"Il Gazzettino\" e \"La Fiera Letteraria\"). Appassionato di teatro, ha diretto per anni il Teatro stabile del Veneto Carlo Goldoni.\nIl suo debutto come narratore avvenne nel 1954, pubblicando per Neri Pozza \"Cronache dell'alluvione\", un resoconto in forma di diario della tragica alluvione del Polesine del novembre 1951. Il Veneto, sua terra natia, ha rappresentato una costante all'interno della sua produzione narrativa..\nCibotto inoltre, fece parte della Giuria dei Letterati del Premio Campiello dalla prima edizione del 1963 fino al 1999, tranne che nel 1972, quando ricopr\u00ec il ruolo di Presidente."}
{"id": "5846096", "revid": "297031", "url": "https://it.wikipedia.org/wiki?curid=5846096", "title": "Lloyd's Coffee House", "text": "La Lloyd's Coffee House fu un caff\u00e8 di Londra aperto da Edward Lloyd (1648\u20131713).\nStoria.\nIl locale \u00e8 attestato per la prima volta nel 1689 dalla \"London Gazette\" quando si trovava in Great Tower Street. \nPoco dopo il Natale del 1691 il caff\u00e8 trasloc\u00f2 in Lombard Street, vicino al Royal Exchange nel cuore del quartiere commerciale e finanziario di Londra. Il locale era popolare fra i naviganti, fra chi commerciava oltremare e fra gli armatori, attirando un pubblico di frequentatori abituali, interessati alle notizie e indiscrezioni che Lloyd raccoglieva per i clienti. La comunit\u00e0 degli operatori marittimi frequentava il locale anche per discutere e stipulare contratti di assicurazione. Queste informazioni e contrattazioni portarono alla nascita di istituzioni quali i Lloyd's di Londra, il Lloyd's Register e il \"Lloyd's List\". \nNel 1713 Edward Lloyd mor\u00ec, lasciando in affitto il caff\u00e8 al genero e capo cameriere William Newton. L'anno successivo mor\u00ec anche Newton e la figlia di Lloyd, Handy, si rispos\u00f2 con Samuel Sheppard. Handy mor\u00ec nel 1720 senza lasciare eredi. Sheppard mor\u00ec nel 1727 e lasci\u00f2 in eredit\u00e0 il locale alla sorella Elizabeth e a suo marito Thomas Jemson.\nCommercianti, armatori e naviganti continuarono a frequentare il locale finch\u00e9 nel 1774 i partecipanti alle contrattazioni si trasferirono al Royal Exchange in Cornhill e costituirono la Societ\u00e0 dei Lloyd's.\nRicordi della coffee house.\nLa facciata originale della \"coffee house\" di Edward Lloyd \u00e8 stata acquistata dai Lloyd's di Londra ed \u00e8 stata rimontata ed esposta al National Maritime Museum. \nUna targa azzurra ricorda il secondo sito del caff\u00e8, in Lombard Street, ora occupato da un supermercato della catena Sainsbury's. \nIl locale \u00e8 rappresentato nel film del 1936 \"I Lloyds di Londra\"."}
{"id": "5846099", "revid": "767487", "url": "https://it.wikipedia.org/wiki?curid=5846099", "title": "Ed Blackwell", "text": "Biografia.\nNegli anni '70 e '80 ha fatto parte di un gruppo jazz chiamato Old and New Dreams insieme al trombettista Don Cherry, al contrabbassista Charlie Haden e al sassofonista Dewey Redman.\nHa collaborato soprattutto con Ornette Coleman per molti lavori, ma anche con Don Cherry, Karl Berger, Eric Dolphy, Charlie Haden, Dewey Redman, David Murray, Archie Shepp, Mal Waldron, Joe Lovano, Steve Coleman e altri interpreti jazz."}
{"id": "5846116", "revid": "1543377", "url": "https://it.wikipedia.org/wiki?curid=5846116", "title": "P/2016 BA14 PANSTARRS", "text": "\u00d7\nP/2016 BA14 (PANSTARRS) \u00e8 una cometa periodica appartenente alla famiglia delle comete gioviane. La cometa \u00e8 stata probabilmente originata dalla scissione del nucleo di una preesistente cometa che ha dato origine anche ad un'altra cometa. Al momento della scoperta, il 22 gennaio 2016, \u00e8 stata ritenuta un asteroide, in seguito ci si \u00e8 accorti della sua natura cometaria e sono state scoperte immagini di prescoperta risalenti al 1\u00ba dicembre 2015.\nOrbita.\nL'orbita della cometa presenta tre caratteristiche interessanti:\nPassaggio al perielio del 2016.\nIl passaggio al perielio del 2016, che \u00e8 avvenuto il 15 marzo 2016, \u00e8 stato molto interessante sotto vari aspetti in quanto \u00e8 il primo osservato per questa cometa scoperta solo poche settimane prima, per la piccola distanza che la cometa e la Terra hanno raggiunto il 22 marzo 2016, per il concomitante passaggio al perielio della cometa \"gemella\" 252P/LINEAR che \u00e8 avvenuto lo stesso giorno di quello della P/2016 BA14 PANSTARRS, (22 marzo 2016) ed a una distanza molto simile; l'unica differenza \u00e8 stata che la P/2016 BA14 PANSTARRS \u00e8 transitata nell'emisfero celeste boreale mentre la 252P/LINEAR \u00e8 transitata nell'emisfero celeste australe.\nLa minima distanza della P/2016 BA14 Panstarrs dalla Terra \u00e8 stata di circa 0,024 UA pari a circa 3,6 milioni di km ed \u00e8 avvenuta il 22 marzo 2016 attorno alle 14-15 TU (UT in inglese), le 15-16 ora legale italiana (UTC+1): questa distanza \u00e8 circa 1,5 volte la minima distanza teorica raggiungibile dai due corpi celesti (MOID). La cometa assieme alla gemella 252P/LINEAR \u00e8 entrata nella lista delle dieci comete che negli ultimi 2.000 anni sono transitate pi\u00f9 vicine alla Terra: il pi\u00f9 recente passaggio di una cometa iscritta in questa lista \u00e8 avvenuto l'11 maggio 1983 quando la cometa non periodica C/1983 H1 IRAS-Araki-Alcock giunse a soli 4.682.000\u00a0km dalla Terra.\nIl prossimo passaggio ravvicinato alla Terra avverr\u00e0 il 14 marzo 2048 a una distanza di circa 0,053 UA.\nSciame meteorico correlato.\nLa cometa dovrebbe originare uno sciame meteorico, ancora da confermare, nella costellazione della Colomba situata nell'emisfero celeste australe, di conseguenza lo sciame e le sue piogge saranno meglio osservabili dall'emisfero australe. Il radiante dello sciame durante il picco di attivit\u00e0 che capita attorno al 21 marzo, \u00e8 situato alle coordinate celesti 05 H 26 M, -39\u00b0, a circa 6\u00b0 da Alfa Columbae ed a circa 2,5\u00b0 dall'ammasso globulare NGC 1851 (non visibile ad occhio nudo). La velocit\u00e0 geocentrica delle sue meteore \u00e8 bassa, 14,15 km/s, la distanza tra il toro meteorico e l'orbita della Terra \u00e8 di 0,016 UA, pari a circa 2,4 milioni di km."}
{"id": "5846120", "revid": "933835", "url": "https://it.wikipedia.org/wiki?curid=5846120", "title": "Letteratura egizia", "text": ""}
{"id": "5846121", "revid": "76963", "url": "https://it.wikipedia.org/wiki?curid=5846121", "title": "Marco Coira", "text": ""}
{"id": "5846124", "revid": "1035751", "url": "https://it.wikipedia.org/wiki?curid=5846124", "title": "Villa di Masseto", "text": "Villa di Masseto si trova in Via delle Lucole in localit\u00e0 Lubaco, a Pontassieve, in provincia di Firenze.\nStoria.\nEretta nel XV secolo, la Villa di Masseto \u00e8 stata costruita intorno a un'antica torre di osservazione, risalente all'XI secolo, ed \u00e8 la casa natale della famiglia Guadagni, nobile famiglia fiorentina trasferitasi proprio a Masseto alla fine del XII secolo. La famiglia Guadagni ader\u00ec alla parte guelfa, e combatterono nella battaglia di Montaperti, dove, sconfitti, furono esiliati per diversi anni da Firenze, per rientrarvi nel 1281, diventando ricchissimi banchieri. Ostili ai Medici, dovettero emigrare in Francia, da dove rientrarono a Firenze solo nel XVI secolo con l'avvento del granduca Cosimo I. \nLa Villa ha al suo centro un chiostro di forma quadrata, delimitato da una loggia che si contraddistingue per la qualit\u00e0 dell'architettura, attorno al quale si sviluppa in tutta la sua bellezza. All'interno del complesso sono presenti due giardini, uno all'italiana e l'altro all'inglese. La villa custodisce un'antica medaglia, realizzata nel 1523 per la fondazione della cappella del Guadagni a Lione, che ritrae proprio Tommaso Guadagni, figura storica nota per il suo operato in qualit\u00e0 di mercante a Firenze, nonch\u00e9 ricordata perch\u00e9 ebbe un ruolo chiave nella liberazione di Francesco I di Francia che, per riconoscenza, lo elesse a suo consigliere personale.\nIl restauro.\nL'intervento di restauro della Villa di Masseto \u00e8 stato finalizzato al recupero del passato splendore della residenza e ha interessato prevalentemente la conservazione degli arredi e il ripristino dell'aspetto originario. Tra gli importanti recuperi si segnalano quelli relativi ai pavimenti in cotto, ai soffitti a cassettoni e ai radiatori ottocenteschi. Per ovviare allo stato di disfacimento, sono state tollerate concessioni alla modernit\u00e0 soltanto per la ristrutturazione della torre e dei bagni, nell'ottica di un cambiamento in ambienti eleganti, ideali per un soggiorno all'insegna del relax e del comfort.\nDescrizione.\nSviluppatasi lungo una superficie di circa 800 metri quadrati, la Villa di Masseto presenta al piano terra la sala dello Specchio, accompagnata da un salotto che si affaccia sul giardino. Il primo piano \u00e8 strutturato in sette camere (tra le quali quella del Marchese), la sala da biliardo e la Loggia. Il terzo e il quarto piano sono occupati dalla Torre della Villa, che domina la vallata."}
{"id": "5846131", "revid": "787565", "url": "https://it.wikipedia.org/wiki?curid=5846131", "title": "Dante Iovino", "text": "Biografia.\nNacque a Res\u00ecna, provincia di Napoli, il 28 giugno 1912, figlio di Giuseppe e Ida Zariti. Mentre frequentava come studente la facolt\u00e0 di giurisprudenza dell'universit\u00e0 di Napoli, nel giugno 1934 fu nominato sottotenente di complemento del Regio Esercito ed assegnato al 231\u00b0 Reggimento fanteria fu posto in congedo nel luglio 1936. L'anno dopo partiva volontario per la Spagna inquadrato in un reparto della Milizia Volontaria Sicurezza Nazionale e col grado di capomanipolo. Rientrato in Italia nel maggio 1939 dopo essere rimasto ferito, fu collocato in congedo nel gennaio 1940 con il grado di tenente. Conseguita la laurea in giurisprudenza nello stesso anno, nel maggio 1941, richiamato in servizio attivo a domanda, fu inviato al corso applicativo presso il gruppo Carabinieri di Salerno, passava successivamente con lo stesso grado nei ruoli degli ufficiali di complemento dell'arma dei Carabinieri. Promosso capitano, nel gennaio 1942 part\u00ec per l'Unione Sovietica al comando della 413\u00aa Sezione alpini C.C. della 4\u00aa Divisione\u00a0alpina \"Cuneense\". Fatto prigioniero di guerra nel combattimento di Annowka, il 27 gennaio 1943, fu liberato e rientr\u00f2 in Patria solo nel 1954, con il trasferimento in servizio permanente effettivo per meriti di guerra, dopo aver sopportato una dura prigionia in vari campi di punizione. Promosso maggiore con anzianit\u00e0 10 febbraio 1953, comand\u00f2 dapprima il gruppo esterno di Pavia e poi, da tenente colonnello, il gruppo esterno di Milano.\u00a0Decedette nel capoluogo lombardo il 4 aprile 1961."}
{"id": "5846133", "revid": "1226", "url": "https://it.wikipedia.org/wiki?curid=5846133", "title": "Fantasmagoriana", "text": "Fantasmagoriana \u00e8 un'antologia di otto racconti tedeschi di genere gotico, tradotti anonimamente dal geografo e letterato francese Jean-Baptiste Beno\u00eet Eyri\u00e8s e pubblicati in due tomi, a Parigi, nel 1812. Cinque delle storie erano tratte dai primi due volumi dell'antologia \"Gespensterbuch\" (1811), curata da Johann August Apel e Friedrich Laun (pseudonimo di Friedrich August Schulze). A queste, Eyri\u00e8s aggiunse due racconti di Johann Karl August Mus\u00e4us e di Heinrich Clauren, oltre a un'ulteriore storia di Apel. Nel 1813 parte dell'antologia venne tradotta in inglese dalla gentildonna Sarah Elizabeth Utterson, col titolo \"Tales of the Dead\".\nLa \"Fantasmagoriana\" \u00e8 particolarmente legata all'estate del 1816, quando Lord Byron, Mary Shelley, Percy Bysshe Shelley, John William Polidori e Claire Clairmont lessero il volume nella villa di Byron a Cologny, in Svizzera, traendo da esso l'ispirazione per scrivere storie di fantasmi. Da quell'esperienza nacquero il romanzo \"Frankenstein\" (1818 e 1830) e il racconto \"Il vampiro\" (1819), capisaldi del genere gotico e ispiratori, rispettivamente, della fantascienza e dell'Horror contemporanei.\nNonostante la relativa notoriet\u00e0 dell'episodio, ricostruito in pellicole come \"Gothic\" di Ken Russell o \"L'estate stregata\" di Ivan Passer, \"Fantasmagoriana\" non \u00e8 pi\u00f9 stata ripubblicata integralmente nei due secoli successivi: con l'eccezione di traduzioni parziali e filologicamente inattendibili in lingua inglese o greca, \u00e8 stato solo nel 2015, con l'approssimarsi del bicentenario della \"notte di Villa Diodati\", che \"Fantasmagoriana\" \u00e8 potuta tornare nelle librerie, grazie a una nuova edizione integrale del testo francese e a una traduzione commentata italiana.\nIl titolo e gli spettacoli di fantasmagoria.\nIl titolo \"Fantasmagoriana\" intendeva evocare direttamente gli allora popolarissimi spettacoli di fantasmagoria, un tipo di \"show \"pre-cinematografico basato sulla lanterna magica e reso celebre, nella Francia rivoluzionaria e poi napoleonica, dall'impresario belga \u00c9tienne-Gaspard Robert (meglio noto col nome di scena di \"Robertson\"). Il termine (in francese \"fantasmagorie\") era un neologismo formato dai termini greci \u03c6\u03ac\u03bd\u03c4\u03b1\u03c3\u03bc\u03b1 (\"fantasma\", ma anche \"immagine\", illusione\") e \u1f00\u03b3\u03bf\u03c1\u03b5\u03cd\u03b5\u03b9\u03bd (\"parlare\", \"evocare\"): \"fantasmagoria \"poteva dunque significare \"dialogo di fantasmi\" o \"evocazione di fantasmi\", o anche - in modo un po' pi\u00f9 libero - \"discorso spettrale\". In un convento diroccato, con l'ausilio di trucchi di prestidigitazione e ventriloquio - oltre che di una meticolosissima cura scenografica - Robertson dava vita a uno spettacolo multisensioriale in cui il diletto si mescolava con lo spavento, seguendo il gusto dell'epoca per il macabro, il gotico e l'estetica sepolcrale.\nLo stesso gusto animava \"Fantasmagoriana\", definita nel sottotitolo come \"Recueil d'histoires, d'apparitions, de spectres, revenans, fant\u00f4mes, etc.; Traduit de l'allemand, par un Amateur\" (\"Raccolta di storie d'apparizioni di spettri, ritornanti, fantasmi, etc. Tradotta dal tedesco, da un appassionato\"). Al tempo stesso, una citazione dall'Arte poetica di Orazio - \"Falsis terroribus implet\" (\"[il poeta] riempie [il cuore] di terrori non veri\") - denunciava implicitamente la natura finzionale, tesa al mero intrattenimento, del testo.\nIl suffisso -\"iana\" indicava la prossimit\u00e0 fra i temi evocati dai racconti e le immagini proiettate da Robertson, facendo del libro una sorta di equivalente testuale degli spettacoli di fantasmagoria. Negli anni seguenti, altre raccolte di storie fantastiche e prodigiose avrebbero cercato di cavalcare la popolarit\u00e0 del libro di Eyri\u00e8s con titoli simili: \"Spectriana\" di J.P.R. Cuisin (1817), \"D\u00e9moniana\" di Gabrielle de Paban (1820) e \"Infernaliana\" di Charles Nodier (1822).\nRacconti.\n\"Fantasmagoriana\" si compone di otto racconti, di cui cinque (\"La T\u00eate de mort\", \"La Morte fianc\u00e9e\", \"L'Heure fatale\" e \"Le Revenant\" di Schulze, \"La Chambre noire\" di Apel) erano apparsi nei primi due volumi del \"Gespensterbuch\". La prima storia, \"L'amour muet\", viene invece dalla raccolta \"Volksm\u00e4rchen der Deutschen\" di Johann Karl August Mus\u00e4us (1786), una collezione di fiabe tedesche riscritte in chiave satirica. Il secondo racconto, \"Portraits de famille \"di Apel - in parte ispirato da \"Il castello d'Otranto\" di Horace Walpole -, era stato scritto nel 1805, e nel 1810 ripubblicato nell'antologia \"\". \"La Chambre grise \"di Clauren era invece apparso in due parti nel periodico berlinese \"Der Freim\u00fcthige\": dando vita a una sorta di burla mediatica, Clauren aveva raccontato nella prima parte una storia di fantasmi presentandola come autentica, e nella seconda aveva invece svelato come si fosse trattato di un trucco. In \"Fantasmagoriana\", viene presentata come \"La Chambre grise \"solo la prima parte della storia di Clauren, mentre la seconda viene incorporata da Apel in \"La Chambre noire\": attraverso un gioco metatestuale, i personaggi di quest'ultima leggono i due successivi numeri del \"Freim\u00fcthige\", rimanendo vittime dello scherzo di Clauren.\nLa \"notte di Villa Diodati\".\nNella prefazione a \"Frankenstein\", del 1818, Mary Shelley ricorda \"Fantasmagoriana\", senza nominarne il titolo, come il libro che aveva dato al gruppo l'idea di scrivere storie del soprannaturale:Trascorsi l\u2019estate del 1816 nei dintorni di Ginevra. La stagione fu fredda e piovosa e alla sera ci si riuniva attorno al fuoco scoppiettante e talvolta ci divertivamo a leggere storie tedesche di fantasmi, capitateci in mano per caso. Questi racconti risvegliarono in noi un giocoso desiderio di imitazione. Due altri amici [\u2026] e io decidemmo di scrivere una storia ciascuno, basata su un qualche evento soprannaturale.La narrazione di Mary Shelley viene arricchita e drammatizzata, l'anno seguente, da Polidori:Sembra che una sera Lord B[yron], il signor P.B. Shelly [sic], le due signore e il gentiluomo cui si alludeva prima, dopo aver compulsato un'opera tedesca intitolata Phantasmagoriana [sic], cominciarono a raccontare storie di fantasmi; ma quando sua signoria ebbe recitato l'inizio della Christabel, allora inedita, il tutto s'impossess\u00f2 a tal punto della mente del signor Shelly che questi si lev\u00f2 d'un colpo e corse via dalla stanza. Il medico e Lord Byron lo seguirono, e lo scoprirono riverso contro un caminetto, col sudore freddo che gli scendeva a gocce sul viso. [\u2026] quando indagarono le cause del suo allarmarsi, scoprirono che, poich\u00e9 la sua immaginazione selvaggia gli aveva raffigurato degli occhi sul seno di una delle signore (cosa che si diceva di una dama delle sue parti), era stato obbligato a lasciare la stanza per distruggere quell'immagine. Venne poi proposto, durante la conversazione, che ognuno dei presenti scrivesse una storia centrata su una qualche potenza soprannaturale, cosa di cui si incaricarono Lord B., il medico e la signorina M.W. Godwin.Entrambi i resoconti sono stati largamente romanzati, e anche la connessione diretta fra lettura del libro, scommessa letteraria e ideazione dei racconti \u00e8 largamente un'invenzione di Mary Shelley. Il diario di Polidori, tuttavia, edito per la prima volta nel 1911 dal nipote William Michael Rossetti, consente di dimostrare la complessiva veridicit\u00e0 dell'episodio, e il ruolo giocato da \"Fantasmagoriana\" nell'eccitare l'immaginazione degli ospiti di Byron. Dei racconti, Mary conserver\u00e0 un ricordo vivido - bench\u00e9 a tratti, lievemente impreciso -, rievocando \"Portraits de famille\" e \"La Morte fianc\u00e9e\" nell'introduzione a \"Frankenstein\" del 1831: C'era la \"Storia dell'amante infedele\": questi, proprio quando pensava di abbracciare la sposa, alla quale si era legato con il giuramento, si ritrovava fra le braccia il pallido fantasma di colei che aveva abbandonato. C'era la storia del peccatore, capostipite della propria famiglia, tristemente condannato a dover dare il bacio della morte a tutti i figli pi\u00f9 giovani della sua casata maledetta, proprio quando questi raggiungevano l'et\u00e0 delle speranze. La sua figura, un'ombra gigantesca, completamente rivestita dell'armatura, come il fantasma di \"Amleto\", ma con la visiera alzata, la si vedeva avanzare lentamente a mezzanotte, alla luce incerta della luna, lungo un fosco viale. La figura si perdeva poi sotto l'ombra delle mura del castello, ma subito dopo un cancello si apriva, si udiva un passo, la porta della camera si schiudeva e il fantasma avanzava verso il giaciglio delle giovinezze in boccio, abbandonate a un sonno profondo. Un dolore eterno opprimeva il suo volto mentre si chinava a baciare la fronte dei ragazzi, che da quell'attimo appassivano come fiori dallo stelo reciso. Da allora non mi \u00e8 pi\u00f9 capitato di rileggere queste storie, ma tutti gli episodi sono cos\u00ec freschi e nitidi nella mia mente come se li avessi letti appena ieri."}
{"id": "5846149", "revid": "57342", "url": "https://it.wikipedia.org/wiki?curid=5846149", "title": "Michele Braga", "text": "Biografia.\nNato a Roma nel 1977, musicista autodidatta si perfeziona con il Maestro Alessandro Cusatelli con il quale studia composizione e orchestrazione.\nNel 2000 fonda il progetto \u201cKitchentools\u201d e pubblica \u201cHarmonoize\u201d un doppio album di genere elettropop.\nDal 2004 al 2006 \u00e8 in tourn\u00e9e con Piero Pel\u00f9 con cui collabora per gli album \"Soggetti smarriti\", \"In faccia\", \"Presente\" e il singolo\" Trib\u00f9\".\nGran parte del lavoro musicale di Michele Braga \u00e8 dedicato al cinema: nel 2008 collabora con il regista Gabriele Mainetti firmando le musiche del cortometraggio \u201cBasette\u201d. Nel 2015 compone ancora insieme al regista Gabriele Mainetti le musiche per la colonna sonora del film supereroistico italiano \"Lo chiamavano Jeeg Robot\" con protagonisti Claudio Santamaria, Luca Marinelli e Ilenia Pastorelli, distribuito da Lucky Red.\nDal 2015 collabora con la Nazionale Italiana di nuoto sincronizzato per la quale compone il brano \u201cThe Seasons on Heart\u201d per i Campionati Mondiali di Kazan in Russia, e \u201cInterstellar Synchro\u201d per le qualifiche Olimpiche di Rio de Janeiro 2016. Per i campionati mondiali di nuoto 2017 di Budapest compone \"A scream from Lampedusa\" con il quale Manila Flamini e Giorgio Minisini ottengono la prima storica medaglia d\u2019oro per il synchro italiano.\nRiconoscimenti.\nNel 2009 riceve il premio all'International Film Festival di Cipro per la migliore colonna sonora per il film \"Iago\u201d diretto da Volfango De Biasi.\nNel 2014 ottiene la nomination al Nastro d'argento per la colonna sonora di Pi\u00f9 buio di mezzanotte, di Sebastiano Riso ispirato alla vita di Davide Cordova, in arte Fuxia, una nota drag queen del Muccassassina, la storica serata gay della capitale.\nNel 2016 Michele Braga e Gabriele Mainetti ottengono la nomination ai David di Donatello nella categoria miglior musicista per la colonna sonora del film Lo chiamavano Jeeg Robot che ottiene complessivamente 16 candidature al premio.\nNel 2016 ottiene la nomination al Nastro d'argento per la miglior colonna sonora con il film Lo chiamavano Jeeg Robot.\nNel 2016 riceve il Ciak d'oro per la miglior colonna sonora con il film Lo chiamavano Jeeg Robot.\nNel 2018 ottiene la nomination al Nastro d'argento per la miglior colonna sonora con il film Benedetta follia.\nNel 2019 Michele Braga ottiene la nomination ai David di Donatello nella categoria miglior musicista per la colonna sonora del film Dogman.\nNel 2019 Michele Braga riceve il Ciak d'oro per la miglior colonna sonora con il film Dogman.\nNel 2020 riceve il Golden Spike Award al Social World Film Festival per la miglior colonna sonora con il film Nevia.\nCuriosit\u00e0.\nNel 2015 Michele Braga produce e scrive insieme a Gabriele Mainetti un nuovo arrangiamento della famosa Jeeg robot d'acciaio sigla dell'omonimo cartone animato, cantata in questa versione dall'attore Claudio Santamaria.\nNel 2010 i Coldplay pubblicano sul loro sito il brano \u201cAnywhere We Want To\", cantato da David Loris, che Michele Braga ha composto per il film commedia Tutto l\u2019amore del mondo di Riccardo Grandi."}
{"id": "5846151", "revid": "697352", "url": "https://it.wikipedia.org/wiki?curid=5846151", "title": "Tim Firth", "text": "Vita e carriera.\nFirth nasce a Wirrall, Merseyside, nel nord-ovest delI'Inghilterra \nDopo aver incontrato Alan Ayckbourn a Scarborough gli fu commissionato un atto unico per il Stephen Joseph Theatre, che ottenne un grande successo. Ayckbourn gli chiese cos\u00ec di scriverne un testo completo, poi trasferito nel West End \u00e8 oggi grande successo.\n\"Calendar Girls\", \u00e8 l'adattamento teatrale del suo stesso film Calendar Girls, che ha debuttato in l'Inghilterra durante la stagione 2008-2009, battendo tutti i record d'incassi nel West End. Nel 2010 la commedia \u00e8 stata portata in tourn\u00e9e in tutta la nazione, una delle pi\u00f9 lunghe mai realizzate. Calendar Girl ha avuto successo in tutto il mondo ed \u00e8 andata in scena in Germania, Finlandia, Norvegia, Danimarca, Argentina, Francia, Repubblica Ceca, Belgio, Olanda, Ungheria, Polonia, Spagna, Australia , Canada, Russia, Bulgaria, Slovacchia e Italia.In 2011 ha battuto ogni record di incassi per un'opera teatrale raccogliendo 11 milioni di sterline per Blood Cancer Charities.In Italia lo spettacolo ha debuttato nel 2015 con Angela Finocchiaro e Laura Curino, Ariella Reggio, Carlina Torta, Matilde Facheris e Corinna Lo Castro. Nello stesso anno \u00e8 stata pubblicata la traduzione italiana di Stefania Bertola e pubblicata dalla casa editrice sillabe a sostegno di AIL \u2013 Associazione Italiana contro le leucemie linfomi mieloma, con una introduzione del presidente Franco Mandelli\nNel marzo 2010 Firth ha ricevuto l'onorificenza dell'Universit\u00e0 di Chester, con un Dottorato in Letteratura.\nNel 2013, ha debuttato il primo musical di Tim Firth's 'This Is My Family' con libretto e musiche dell'autore. This Is My Family won the Uk Theatre Awards, Best New Musical and Sian Philipes won Best Supporting Actress."}
{"id": "5846153", "revid": "59976", "url": "https://it.wikipedia.org/wiki?curid=5846153", "title": "Equazioni Stiff", "text": ""}
{"id": "5846155", "revid": "123213747", "url": "https://it.wikipedia.org/wiki?curid=5846155", "title": "Metodo di Eulero all'indietro", "text": "In analisi numerica e nelle scienze computazionali il metodo di Eulero all'indietro o metodo di Eulero implicito \u00e8 uno dei principali metodi di soluzione numerica per equazioni differenziali ordinarie. \u00c8 simile al metodo di Eulero standard, che viene anche chiamato metodo di Eulero in avanti, ma a differenza di questo \u00e8 un metodo implicito, il che significa che per trovare una soluzione si risolve un'equazione che contiene sia lo stato attuale del sistema che il precedente. Il metodo di Eulero all'indietro ha ordine 1 ed \u00e8 A-stabile.\nDescrizione.\nSi consideri la seguente equazione differenziale ordinaria:\nformula_1\ncon condizione iniziale formula_2. La funzione formula_3 e i valori iniziali formula_4 e formula_5 sono noti, mentre la funzione formula_6 non lo \u00e8. Un metodo numerico serve a calcolare una sequenza formula_7 tale che formula_8 approssimi formula_9, dove formula_10 \u00e8 la dimensione dell'intervallo di calcolo.\nIl metodo di Eulero all'indietro calcola l'approssimazione con la seguente equazione:\nformula_11.\nQuesto metodo differisce dal metodo di eulero in avanti in quanto quest'ultimo usa formula_12 al posto di formula_13.\nIl metodo di Eulero inverso \u00e8 un metodo implicito, in quanto la nuova approssimazione formula_14 compare in entrambi i lati dell'equazione, e quindi \u00e8 necessaria la risoluzione di un'equazione algebrica per trovare la soluzione.\nStabilit\u00e0.\nLa regione di stabilit\u00e0 del metodo di Eulero all'indietro comprende tutto il piano complesso ad esclusione di un cerchio di raggio 1 centrato in formula_15. Poich\u00e9 la regione di stabilit\u00e0 include l'intera met\u00e0 sinistra del piano, questo metodo \u00e8 A-stabile, perci\u00f2 pu\u00f2 essere utilizzato per la risoluzione di equazioni rigide."}
{"id": "5846156", "revid": "59976", "url": "https://it.wikipedia.org/wiki?curid=5846156", "title": "Metodo di Eulero implicito", "text": ""}
{"id": "5846159", "revid": "122315", "url": "https://it.wikipedia.org/wiki?curid=5846159", "title": "Manucodia atra", "text": ""}
{"id": "5846160", "revid": "122315", "url": "https://it.wikipedia.org/wiki?curid=5846160", "title": "Manucodia chalybata", "text": ""}
{"id": "5846164", "revid": "729019", "url": "https://it.wikipedia.org/wiki?curid=5846164", "title": "ATP World Tour Finals 2015 - Doppio", "text": "Il doppio dell'ATP World Tour Finals 2015 \u00e8 un torneo di tennis facente parte dell'ATP World Tour 2015.\nBob e Mike Bryan erano i detentori del titolo ma sono stati sconfitti in semifinale da Jean-Julien Rojer e Horia Tec\u0103u.\nRojer e Tec\u0103u hanno sconfitto in finale Rohan Bopanna e Florin Mergea per 6\u20134 , 6\u20133."}
{"id": "5846180", "revid": "458786", "url": "https://it.wikipedia.org/wiki?curid=5846180", "title": "Pervaja Liga 1972", "text": "L'edizione 1972 della Pervaja Liga fu la 33\u00aa della seconda serie del Campionato sovietico di calcio; vide la vittoria finale del .\nStagione.\nNovit\u00e0.\nIl numero di squadre scese da ventidue a venti, con le promosse Dnepr e Lokomotiv Mosca e le retrocesse Kuzbass Kemerovo, Daugava R\u012bga, \u017dalgiris Vilnius, Volgar' Astrachan' e Rubin Kazan', sostituite dalle retrocesse Pakhtakor Tashkent e Shakhtar Donetsk oltre che dalle neopromosse Avtomobilist Nalchik, Zvezda Perm e Kryvbas.\nFormula.\nCome nella passata edizione il campionato fu organizzato in un girone unico: le venti partecipanti si incontravano in gare di andata e ritorno, per un totale di 40 incontri per squadra. Il sistema prevedeva due punti per la vittoria, uno per il pareggio e zero per la sconfitta: venivano promossi in Vys\u0161aja Liga le prime due classificate, mentre, a differenza della precedente stagione, erano retrocesse in Vtoraja Liga le ultime tre classificate."}
{"id": "5846183", "revid": "1123126", "url": "https://it.wikipedia.org/wiki?curid=5846183", "title": "Principato ecclesiastico di Trento", "text": ""}
{"id": "5846187", "revid": "125659935", "url": "https://it.wikipedia.org/wiki?curid=5846187", "title": "Paribas", "text": "La Paribas \u00e8 stata una banca francese, evoluzione della Banque de Paris et des Pays-Bas fondata a Parigi da Louis-Rapha\u00ebl Bischoffsheim, personaggio importante nell'universo finanziario del XIX secolo, il nipote Henri Bamberger, Alphonse Pinard, \u00c9duard Henstch che nel 1872 fusero la \"Banque de cr\u00e9dit et d\u00e9p\u00f4t des Pays-Bas\" e la \"Banque de Paris\".\nStoria.\nI precursori.\nLouis-Rapha\u00ebl Bischoffsheim, che nel 1820 aveva creato a Amsterdam la sua propria banca, spos\u00f2 nel 1822 la figlia di Hayum-Salomon Goldschmidt, Amelie, che conosceva fin da piccolo. Il legame fra le due famiglie divenne ancora pi\u00f9 forte e nel 1846, grazie alla collaborazione fra Louis-Rapha\u00ebl e il figlio di Benedict Goldshmidt, Hayum-Salomon (1821-1888), nasce una nuova banca a Londra, che passer\u00e0 rapidamente sotto la gestione di Henry Bischoffsheim, figlio minore di Louis-Rapha\u00ebl.\nIl 30 agosto 1848 nacque a Parigi la banca Bischoffsheim-Goldschmidt et Cie su iniziativa di Louis-Rapha\u00ebl Bischoffsheim, del giovane Hayum-Salomon (1821-1888) e di Rapha\u00ebl-Louis Bischoffsheim.\nIn quegli anni Louis-Rapha\u00ebl conobbe Alphonse Pinard e \u00c9duard Henstch, responsabili del \"Comptoir national d'escompte de Paris\" con i quali collaborer\u00e0 negli anni seguenti. Nel 1863, grazie anche a degli associati olandesi, la Banca Bischoffsheim e la Bischoffsheim-Goldschmidt si fusero nel 1863 a Amsterdam dando vita alla Banque de cr\u00e9dit et de d\u00e9p\u00f4t des Pays-Bas, che sar\u00e0 poi diretta dal nipote di Bischoffsheim, Henri Bamberger. Aveva succursali a Parigi e, dal 1870, Bruxelles, Anversa e Ginevra.\nNegli stessi anni Louis-Rapha\u00ebl Bischoffsheim sostenne Alphonse Pinard e \u00c9duard Henstch e Paulin Talabot nella creazione della \"Soci\u00e9t\u00e9 g\u00e9n\u00e9rale\", diventandone cos\u00ec uno dei fondatori.\nLa Banque de Paris era stata fondata nel 1869 a Parigi da banchieri e capitalisti come Adrien Delahante, Edmond Joubert, Enrico Cernuschi, cos\u00ec come da banchieri privati quali Eug\u00e8ne Go\u00fcin (Tours), \u00c9douard Fould, E. et Antoine Schnapper Stern (Parigi), Brugmann (Bruxelles), Tietgen (Copenaghen).\n1872-1945.\nLa Banque de Paris et des Pays-Bas venne fondata a Parigi nel 1872 dalla fusione della \"Banque de Paris\" e della \"Banque de Cr\u00e9dit et de D\u00e9p\u00f4t des Pays-Bas\". Essa svolgeva essenzialmente l'attivit\u00e0 di banca d'affari, nel momento in cui la Francia doveva trovare la disponibilit\u00e0 di grossi fondi per far fronte all'indennit\u00e0 di guerra pretese dall'Impero Germanico. Il capitale della nuova societ\u00e0 \u00e8 di 125 milioni di franchi e la nuova amministrazione s\u2019insedi\u00f2 nella vecchia sede della \"Banque de Paris\", rue d\u2019Antin 3 a Parigi. La nuova dirigenza sar\u00e0 composta da sette amministratori e un direttore, Charles Sautter. I sette primi amministratori erano Henri Bamberger, \u00c9douard Fould, Eug\u00e8ne Go\u00fcin, \u00c9douard Hentsch, Edmond Joubert, Antoine Schnapper, Jacques Stern.\nIl nuovo istituto s'iscriveva nella tradizione della \"haute banque\" da cui provenivano i fondatori. Dalla \"Banque de Cr\u00e9dit et de D\u00e9p\u00f4t des Pays-Bas\" aveva ereditato le tre succursali estere di Amsterdam, Bruxelles e Ginevra.\nIl nuovo istituto si segnal\u00f2 per l'efficacia con cui colloc\u00f2 i titoli del prestito nazionale finalizzato a coprire i debiti di guerra dovuti alla Germania.\nNel periodo seguente, fino al 1914, la \"Banque de Paris\", come si continua a chiamarla, si espande internazionalmente in Asia, Europa, soprattutto nel Mediterraneo, nonch\u00e9 nelle Americhe. Essa intreccia rapporti di collaborazione con la Barings Bank o la Deutsche Bank e anche con l'acquisto di partecipazioni nella \"Banque franco-japonaise\", la Banca Commerciale Italiana, il Banco nacional de M\u00e9xico. La banca invest\u00ec nel settore industriale privato (Norsk Hydro) e nelle infrastrutture pubbliche.\nLa Banca rimase uno dei soggei maggiormente attivi nel collocamento dei titoli di stato in molti paesi; cos\u00ec durante la prima Guerra mondiale essa partecip\u00f2 allo sforzo militare francese, sia attraverso la raccolta dei prestiti di guerra, sia finanziando lo sviluppo delle industrie di armamenti.\nDopo la prima Guerra mondiale la BPPB acquis\u00ec partecipazioni in vari gruppi industriali europei. Nel 1936 Horace Finaly fu l'unico banchiere a sostenere il Fronte Popolare, cosa che lo pose in conflitto con il suo presidente, Emile Moreau, che non perdonava a L\u00e9on Blum di averlo destituito da Reggente della Banque de France. Le dimissioni di Finaly il 7 giugno 1937 annunciarono quelle di L\u00e9on Blum il 21 giugno.\n1945-2000.\nPer sfuggire alla nazionalizzazione decisa con la legge del 2 dicembre 1945, la BPPB opt\u00f2 per lo statuto di banca d'affari. Cos\u00ec orient\u00f2 la propria attivit\u00e0 verso le imprese e partecip\u00f2 alla ricostruzione e allo sviluppo del tessuto industriale francese, finanziando industrie come la Bull, la Compagnie g\u00e9n\u00e9rale de la t\u00e9l\u00e9graphie sans fil, la Thomson.\nSotto la guida di Jean Reyre, direttore generale e poi presidente dal 1948 al 1969, la banca si internazionalizz\u00f2 e svilupp\u00f2 in particolare il finanziamento delle esportazioni. Alla fine degli anni Sessanta prese il controllo del \"Cr\u00e9dit du nord\" e della \"Banque de l'Union parisienne\".\nLa \"Banque de Paris et des Pays Bas\" fu nazionalizzata nel 1982 dal governo di Pierre Mauroy, sotto la presidenza di Fran\u00e7ois Mitterrand con la legge 13 febbraio 1982, che nazionalizz\u00f2 anche cinque grandi societ\u00e0 industriali, trentanove banche, nonch\u00e9 due compagnie finanziarie: \"Suez\" e \"Paribas\". Fu con la nazionalizzazione dell''82 che si inizi\u00f2 a usare il nome PARIBAS (indirizzo telegrafico della Banca dall'inizio del secolo): \"Compagnie financi\u00e8re de Paribas\", \"Banque Paribas\".\nNel 1987 la Banca fu nuovamente privatizzata dal governo di Jacques Chirac, attraverso un'offerta pubblica di vendita. \"Paribas\" aveva perci\u00f2 3,8 milioni di piccoli azionisti. Assunse una nuova organizzazione per aprirsi a nuove attivit\u00e0: banca commerciale, attivit\u00e0 di mercato, gestione istituzionale e privata, consulenza, mentre \"Paribas affaires industrielles\" gestiva le partecipazioni industriali e commerciali. Cambi\u00f2 anche la struttura giuridica nel 1991 con un Consiglio di Sorveglianza e un Direttorio.\nA partire dal 1996, la \"'Banque Paribas\" condusse una politica di acquisizioni e cessioni: cedette la \"Banca Ottomana\" al gruppo turco \"Do\u011fu\u015f\", e nel lanci\u00f2 un'offerta pubblica di scambio sulla \"Cetelem\" e la \"Compagnie bancaire\", di cui era la principale azionista dal 1969. Nello stesso tempo cedette il \"Cr\u00e9dit du Nord\" alla \"Soci\u00e9t\u00e9 g\u00e9n\u00e9rale\" e vendette le filiali in Belgio e nei Paesi Bassi al gruppo belga \"Bacob-Arco\".\nSotto il nome unico di \"Paribas\", nel 1998 si fusero la \"Compagnie financi\u00e8re de Paribas\", la \"Banque Paribas\" e la \"Compagnie bancaire\", nonch\u00e9 la \"Compagnie de navigation mixte\". Il nuovo soggetto si articolava in tre settori: banca d'affari, gestione di portafogli, risparmio e servizi finanziari specializzati.\nLa Banca si \u00e8 fusa nel 2000 con la Banque nationale de Paris, dando vita a BNP Paribas."}
{"id": "5846189", "revid": "287204", "url": "https://it.wikipedia.org/wiki?curid=5846189", "title": "Alphonse Pinard", "text": "Biografia.\nAlphonse Pinard nasce nel cuore della Francia da una famiglia della piccola borghesia. Il padre \u00e8 professore, e i due fratelli sono uno ufficiale di fanteria e l'altro prete. Uomo estremamente determinato e ambizioso, a venticinque anni diventa \"commissier-banquier\" e il 30 settembre 1840 apre con un socio una societ\u00e0 per la gestione del credito.\nIl 1846 \u00e8 un anno molto difficile in Francia a causa della pessima produzione di grano dei moti rivoluzionari dell'epoca, che causarono enormi problemi all'economia ed al mercato finanziario. Il ministro delle finanze dell'epoca Louis Garnier-Pag\u00e8s, decise di creare prima un \"comptoirs d'escompte\", ma grazie alla sollecitudine di Pinard, Louis Hachette e Emile Pereire nasce, l'8 marzo 1948 il Comptoir national d'escompte de Paris (CNEP) il cui scopo \u00e8 quello di facilitare i pagamenti e le transazioni commerciali e Pinard, Louis Hachette e Emile Pereire. Nel 1860 un decreto legge permette alla banca di aprire della filiali all'estero ed ecco che ne appaiono a Shanghai, Calcutta, Saigon e Yokohama.\nNel 1863 Pinard collabora con Louis-Rapha\u00ebl Bischoffsheim et \u00c9douard Hentsch alla creazione della Banque de d\u00e9p\u00f4t et de cr\u00e9dit des Pays-Bas. L'anno dopo, sempre con Bischoffsheim et Hentsch, parteciper\u00e0 alla creazione della Soci\u00e9t\u00e9 G\u00e9n\u00e9rale. Alphonse Pinard fu uno dei personaggi pi\u00f9 significati nella storia finanziaria di Francia."}
{"id": "5846190", "revid": "22475", "url": "https://it.wikipedia.org/wiki?curid=5846190", "title": "Fedele Piras", "text": "Biografia.\nNacque a Assemini il 1 dicembre 1895, figlio di Francesco e Grece Chiani. Cresciuto in una famiglia di agricoltori fu chiamato a prestare servizio militare nel Regio Esercito nel giugno 1916, in piena prima guerra mondiale, assegnato in servizio presso il 21\u00b0 Reggimento fanteria. Trasferito al 151\u00b0 Reggimento fanteria della Brigata Sassari in zona di operazioni, il 30 novembre fu trasferito al 225\u00b0 Reggimento fanteria della Brigata Arezzo. Combatte dapprima sul Monte Zebio e poi nelle trincee di Monfalcone distinguendosi ripetutamente. Durante l'offensiva della primavera, partita il 18 maggio 1917, si distinse durante la conquista di quota 77, e una volta oltrepassato il viadotto ferroviario entr\u00f2 in Flondar. Durante la fasi della battaglia di Caporetto il 29 ottobre partecip\u00f2 al ripiegamento sulla linea del Tagliamento, e il 6 novembre si trovava con i reparti del suo reggimento schierato sulla destra del fiume Livenza, a cavallo della ferrovia Portogruaro-San Don\u00e0 al fine di contrastare eventuali infiltrazioni di reparti austro-ungarici in fase di avanzamento. In seguito all'aumentata pressione dei reparti nemici raggiunse la linea del Piave nel tratto da Paludello-Caposile, al termine orientale della laguna veneta. Fu promosso caporale nel maggio 1918, e durante le fasi della battaglia del solstizio si distinse particolarmente nel respingere le truppe nemiche da alcune posizioni conquistate con il favore della nebbia. Rimasto gravemente ferito a una mano venne ricoverato presso la 79\u00aa Sezione di Sanit\u00e0, passando poi al convalescenziario di Villa Merlo a Pistoia. Rientr\u00f2 in linea nel mese di settembre, assegnato al 46\u00b0 Reggimento fanteria prendendo parte alla vittoriosa battaglia di Vittorio Veneto. Posto in congedo nel dicembre 1919 fu arruolato, a domanda, nell'arma dei carabinieri, assegnato alla Legione di Cagliari e poi al battaglione mobile di Roma. Promosso vicebrigadiere nel luglio 1922 ritorna a Cagliari, e rimase gravemente ferito all'occhio sinistro per lo scoppio di un moschetto durante un'esercitazione nell'ottobre 1925, venendo posto in congedo definitivo. Si spense ad Assemini il 9 gennaio 1971."}
{"id": "5846192", "revid": "22475", "url": "https://it.wikipedia.org/wiki?curid=5846192", "title": "Pok\u00e9mon di settima generazione", "text": "La settima generazione dei videogiochi della serie \"Pok\u00e9mon\" comprende i titoli \"Pok\u00e9mon Sole\" e \"Luna\" (2016), \"Pok\u00e9mon Ultrasole\" e \"Ultraluna\" (2017) e \"Pok\u00e9mon Let's Go, Pikachu!\" e \"Let's Go, Eevee!\" (2018)\nEssa introduce un nuovo gruppo di 88 Pok\u00e9mon, portando il numero totale a 809. Fanno inoltre la loro comparsa le varianti regionali \u2014 chiamate forme di Alola \u2014 di alcuni Pok\u00e9mon appartenenti alla prima generazione, che hanno aspetto e tipo differente. Le forme regionali introdotte in \"Sole e Luna\" sono 18: Rattata, Raticate, Raichu, Sandshrew, Sandslash, Vulpix, Ninetales, Diglett, Dugtrio, Meowth, Persian, Geodude, Graveler, Golem, Grimer, Muk, Exeggutor e Marowak. In \"Pok\u00e9mon Ultrasole\" e \"Ultraluna\" vengono aggiunti altri cinque Pok\u00e9mon, assenti nei titoli precedenti. In \"Pok\u00e9mon Let's Go, Pikachu!\" e \"Let's Go, Eevee!\" sono stati introdotti due nuovi Pok\u00e9mon misteriosi: Meltan e la sua evoluzione Melmetal.\nTutti i Pok\u00e9mon della settima generazione sono stati concepiti da un gruppo di venti disegnatori, coordinati da Ken Sugimori e Hironobu Yoshida, e sono stati approvati da un comitato di cinque responsabili. L'ambientazione dei titoli della serie, basata sulle isole Hawaii, ha ispirato il design di diverse creature.\nElenco dei Pok\u00e9mon.\nRowlet.\n \u00e8 uno dei Pok\u00e9mon iniziali di \"Pok\u00e9mon Sole\" e \"Luna\" e \"Pok\u00e9mon Ultrasole\" e \"Ultraluna\", di tipo Erba/Volante. Si evolve in Dartrix con l'aumento di livello. Appare come un piccolo gufo, che di giorno accumula energia tramite fotosintesi e la notte attacca le sue prede avvicinandosi in volo silenzioso e utilizzando le sue zampe robuste. Nell'anime, Rowlet appare per la prima volta nel corso dell'episodio \"Prima cattura ad Alola, in puro stile Ash!\" (\"First Catch in Alola, Ketchum-style!\"), dove Ash Ketchum cattura un esemplare del Pok\u00e9mon. Diversi critici considerano Rowlet lo starter pi\u00f9 popolare di \"Pok\u00e9mon Sole\" e \"Luna\". In un sondaggio di popolarit\u00e0 condotto da The Pok\u00e9mon Company sul suo profilo Twitter e che ha visto la partecipazione di oltre appassionati, Rowlet ha ricevuto, con 41%, la maggioranza dei voti tra i Pok\u00e9mon iniziali di \"Pok\u00e9mon Sole\" e \"Luna\".\nDartrix.\n \u00e8 un Pok\u00e9mon di stadio uno di tipo Erba/Volante. Si evolve da Rowlet ed evolve a sua volta in Decidueye con l'aumento di livello. \u00c8 descritto come particolarmente vanitoso e dedito alla cura del proprio piumaggio. In combattimento sfrutta la propria mira per attaccare i nemici con le sue piume affilate. Nell'anime, l'allenatore Hau, nipote del Kahuna Hala, possiede un esemplare di Dartrix, in seguito evolutosi in un Decidueye.\nDecidueye.\n \u00e8 un Pok\u00e9mon di stadio due di tipo Erba/Spettro. Si evolve da Dartrix. \u00c8 un abile arciere che scocca piume come frecce usando le sue ali a mo' di arco.Nell'anime, Decidueye appare per la prima volta nel corso dell'episodio \"Bruciare le tappe!\" (\"Pushing the Fiery Envelope!\"). Decidueye \u00e8 un personaggio giocante in \"Pokk\u00e9n Tournament DX\". L'allenatore Hau possiede un esemplare del Pok\u00e9mon, evoluzione del suo Dartrix.\nLitten.\n \u00e8 uno dei Pok\u00e9mon iniziali di \"Pok\u00e9mon Sole\" e \"Luna\" e \"Pok\u00e9mon Ultrasole\" e \"Ultraluna\", di tipo Fuoco. Si evolve in Torracat con l'aumento di livello. Appare come un gatto schivo e solitario, dal pelo estremamente infiammabile; utilizza il pelo inghiottito durante la toeletta per generare fiamme dalla bocca. Nell'anime, Litten appare per la prima volta nell'episodio \"Alola a una nuova avventura!\" (\"Alola to New Adventure!\"). L'esemplare del Pok\u00e9mon viene successivamente catturato da Ash Ketchum. Inoltre, da bambino, il Professor Kukui era in possesso di un esemplare di Litten, evolutosi prima in Torracat e in seguito in Incineroar. Litten \u00e8 stato accolto positivamente da fan e critici. Nel sondaggio di popolarit\u00e0 sui Pok\u00e9mon iniziali condotto da The Pok\u00e9mon Company, Litten ha ricevuto il 38% dei voti, piazzandosi al secondo posto dopo Rowlet.\nTorracat.\n \u00e8 un Pok\u00e9mon di stadio uno di tipo Fuoco. Si evolve da Litten ed evolve a sua volta in Incineroar con l'aumento di livello. Ha una sacca al collo che produce fiamme e che tintinna come un sonaglio quando il Pok\u00e9mon sputa fuoco. Oltre alle fiamme, Torracat pu\u00f2 ricorrere anche a delle robuste zampe anteriori. Nell'anime l'allenatore Ash Ketchum possiede un esemplare di Torracat, evoluzione del suo Litten. Anche il Professor Kukui ha posseduto in un esemplare di Torracat, evoluzione del suo Litten e in seguito evolutosi in Incineroar.\nIncineroar.\n \u00e8 un Pok\u00e9mon di stadio due di tipo Fuoco/Buio. Si evolve da Torracat. Ha un carattere aggressivo ed egoista, che non si fa problemi a infierire sugli avversari e a ignorare gli ordini del proprio allenatore. Ha una postura bipede, che gli permette di attaccare con calci e pugni e di emettere fiamme, che produce nel proprio corpo, dalla cintura e dal ventre. Quando Incineroar venne annunciato per la prima volta, gener\u00f2 disappunto nei fan che temevano un ulteriore Pok\u00e9mon dell'abusato doppio tipo Fuoco/Lotta, come Blaziken, Infernape ed Emboar. Nell'anime, Incineroar appare per la prima volta nel corso del ventesimo lungometraggio \"Il film Pok\u00e9mon - Scelgo te!\". Inoltre, il Professor Kukui possiede un esemplare del Pok\u00e9mon e lo utilizza quando veste i panni di Mister Royale.\nPopplio.\n \u00e8 uno dei Pok\u00e9mon iniziali di \"Pok\u00e9mon Sole\" e \"Luna\" e \"Pok\u00e9mon Ultrasole\" e \"Ultraluna\", di tipo Acqua. Si evolve in Brionne con l'aumento di livello. Ha l'aspetto di un'otaria con un naso da clown. Con esso pu\u00f2 gonfiare dei palloncini pieni d'acqua che utilizza in lotta. Nell'episodio \"Alola a una nuova avventura!\" (\"Alola to New Adventure!\") compare per la prima volta un esemplare di Popplio di propriet\u00e0 di Suiren. Contrariamente a Rowlet e Litten, Popplio ha ricevuto inizialmente critiche negative, le quali si sono tuttavia progressivamente affievolite nel corso del tempo. Nel sondaggio di popolarit\u00e0 sui Pok\u00e9mon iniziali condotto da The Pok\u00e9mon Company, Popplio si \u00e8 piazzato ultimo con solo il 21% dei voti.\nBrionne.\n \u00e8 un Pok\u00e9mon di stadio uno di tipo Acqua. Si evolve da Popplio ed evolve a sua volta in Primarina con l'aumento di livello. \u00c8 un provetto ballerino che ama danzare e sferrare attacchi coi palloncini d'acqua a ritmo di danza. Nell'anime Brionne appare per la prima volta nel corso dell'episodio \"Brionne, bolle e bellicosit\u00e0!\" (\"Balloons, Brionne, and Belligerence!\"). Suiren ha posseduto un esemplare del Pok\u00e9mon, evoluzione del suo Popplio, in seguito evolutosi in Primarina.\nPrimarina.\n \u00e8 un Pok\u00e9mon di stadio due di tipo Acqua/Folletto. Si evolve da Brionne. Controlla i suoi palloncini d'acqua con il canto, ragion per cui bisogna dedicarsi con la massima cura alla salute delle sue corde vocali. Nell'anime, Primarina appare per la prima volta nel corso dell'episodio \"Bruciare le tappe!\" (\"Pushing the Fiery Envelope!\"). Suiren possiede un esemplare del Pok\u00e9mon, evoluzione del suo Brionne, a sua volta evolutosi da Popplio.\nPikipek.\n \u00e8 un Pok\u00e9mon base di tipo Normale/Volante. Si evolve in Trumbeak con l'aumento di livello. Ha l'aspetto di un picchio. Con il becco robusto scava dei buchi nei tronchi degli alberi, in cui crea il suo nido o immagazzina cibo. Si nutre di bacche e sfrutta i semi per attaccare. Nell'anime, Pikipek appare per la prima volta nel corso dell'episodio \"Prima cattura ad Alola, in puro stile Ash!\" (\"First Catch in Alola, Ketchum-style!\").\nTrumbeak.\n \u00e8 un Pok\u00e9mon di stadio uno di tipo Normale/Volante. Si evolve da Pikipek ed evolve a sua volta in Toucannon con l'aumento di livello. Come Pikipek, attacca gli avversari con i semi delle bacche che ha mangiato. \u00c8 molto rumoroso per la sua tendenza a cantare ed emettere i suoni pi\u00f9 diversi. Nell'anime, Trumbeak appare per la prima volta nel corso dell'episodio \"Prima cattura ad Alola, in puro stile Ash!\" (\"First Catch in Alola, Ketchum-style!\").\nToucannon.\n \u00e8 un Pok\u00e9mon di stadio due di tipo Normale/Volante. Si evolve da Trumbeak. Appare come un tucano in grado di riscaldare il suo becco per infliggere scottature ai propri avversari. Pu\u00f2 accumulare gas nel proprio becco con cui generare un'esplosione e sparare semi a elevata potenza. Nell'anime, Toucannon appare per la prima volta nel corso dell'episodio \"Prima cattura ad Alola, in puro stile Ash!\" (\"First Catch in Alola, Ketchum-style!\").\nYungoos.\n \u00e8 un Pok\u00e9mon base di tipo Normale. Si evolve in Gumshoos con l'aumento di livello. \u00c8 estremamente vorace; addenta qualsiasi cosa con le sue zanne aguzze e trascorre gran parte del giorno alla ricerca di cibo. Si tratta di una specie invasiva introdotta ad Alola per tenere sotto controllo la popolazione di Rattata e Raticate. Il suo avvento spinse tuttavia i Rattata e i Raticate a diventare notturni e ad assumere la forma di tipo Buio peculiare per le loro specie di Alola, mentre gli Yungoos rimasero attivi solo durante il giorno. Ci\u00f2 rispecchia l'introduzione della mangusta di Giava alle Hawaii nel 1883 per arginare l'espansione dei ratti nelle piantagioni dell'arcipelago; un tentativo che si concluse parimenti con un insuccesso. Nell'anime, Yungoos appare per la prima volta nel corso dell'episodio \"Alola a una nuova avventura!\" (\"Alola to New Adventure!\"). L'aspetto di Yungoos e della sua evoluzione Gumshoos, in particolare la loro acconciatura, \u00e8 stato paragonato a quello dell'allora candidato presidenziale statunitense Donald Trump. Il direttore Junichi Masuda ha tuttavia negato un intento parodistico, affermando che il Pok\u00e9mon \u00e8 stato concepito prima della candidatura di Trump, salvo riconoscerne alcune somiglianze.\nGumshoos.\n \u00e8 un Pok\u00e9mon di stadio uno di tipo Normale. Si evolve da Yungoos. \u00c8 un predatore molto paziente, che, studiato il comportamento e il tragitto delle sue prede, attende sul posto il loro passaggio; la sera tuttavia cede alla stanchezza e si addormenta sul posto. Gumshoos \u00e8 il Pok\u00e9mon dominante di Mele Mele in \"Pok\u00e9mon Sole\". Nell'anime, Gumshoos appare per la prima volta nel corso dell'episodio \"Dominare un dominante!\" (\"To Top a Totem!\") in cui Ash Ketchum e il suo Pikachu sconfiggono un esemplare dominante del Pok\u00e9mon, ottenendo un Normium Z. Nella puntata successiva l'agente Jenny utilizza il Pok\u00e9mon, entrato a far parte della sua squadra.\nGrubbin.\n \u00e8 un Pok\u00e9mon base di tipo Coleottero. Si evolve in Charjabug con l'aumento di livello. \u00c8 un Pok\u00e9mon larva che vive sottoterra e si nutre della linfa degli alberi, a cui giunge raschiando la corteccia con le proprie mandibole. Si associa a Pok\u00e9mon elettrici per difendersi dai suoi predatori volanti. Nell'anime, Grubbin appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nCharjabug.\n \u00e8 un Pok\u00e9mon di stadio uno di tipo Coleottero/Elettro. Si evolve da Grubbin ed evolve a sua volta in Vikavolt con l'aumento di livello nei pressi del Canyon di Poni. Il suo aspetto ricorda quello di una batteria: \u00e8 infatti in grado di generare elettricit\u00e0 e di immagazzinarla all'interno del proprio corpo. Nell'anime Chrys cattura un esemplare di Charjabug nel corso dell'episodio \"Arrivederci, Chrys!\" (\"So Long, Sophocles!\").\nVikavolt.\n \u00e8 un Pok\u00e9mon di stadio due di tipo Coleottero/Elettro. Si evolve da Charjabug. Appare come un cervo volante. \u00c8 in grado di generare elettricit\u00e0 e di concentrarla nelle proprie mandibole per attaccare gli avversari. Vikavolt \u00e8 uno dei Pok\u00e9mon dominanti di Ula Ula. Nell'anime, Chrys possiede un esemplare di Vikavolt, evoluzione del suo Charjabug.\nCrabrawler.\n \u00e8 un Pok\u00e9mon base di tipo Lotta. Si evolve in Crabominable con l'aumento di livello nei pressi del Monte Lanakila. Ha l'aspetto di un granchio. Sferra pugni con le sue chele, le quali cadono e ricrescono di continuo. Nell'anime, Hala possiede un esemplare di Crabrawler apparso per la prima volta nel corso dell'episodio \"Provare e perseverare!\" (\"Trial and Tribulation!\"). Il Pok\u00e9mon viene schierato contro il Rowlet di Ash, venendo per\u00f2 sconfitto.\nCrabominable.\n \u00e8 un Pok\u00e9mon di stadio uno di tipo Lotta/Ghiaccio. Si evolve da Crabrawler. Ha sviluppato della peluria per proteggersi dal freddo. Come Crabrawler combatte sferrando pugni con le sue chele; se messo alle strette, pu\u00f2 sparare le chele come razzi. Nell'anime, il Crabrawler del Kahuna Hala si evolve in un esemplare di Crabominable nel corso dell'episodio \"Un salto di qualit\u00e0!\" (\"Getting a Jump on the Competition!\").\nOricorio.\n \u00e8 un Pok\u00e9mon base dall'aspetto di uccello danzante. Possiede quattro forme diverse, una per ogni isola di Alola, che differiscono per aspetto e tipo, oltre a possedere un diverso stile di danza. \u00c8 possibile far mutare le caratteristiche del Pok\u00e9mon utilizzando Nettare di colore diverso.\nNell'anime, Oricorio appare per la prima volta nel corso dell'episodio \"Qui sfida ci cova!\" (\"Lillie's Egg-xhilarating Challenge!\").\nCutiefly.\n \u00e8 un Pok\u00e9mon base di tipo Coleottero/Folletto. Si evolve in Ribombee con l'aumento di livello. Il suo aspetto \u00e8 basato su un bombilide. \u00c8 in grado di percepire l'aura degli esseri viventi, e si nutre di nettare e polline. Nell'anime, Cutiefly appare per la prima volta nel corso dell'episodio \"Promesse tra amici!\" (\"Partner Promises!\").\nRibombee.\n \u00e8 un Pok\u00e9mon di stadio uno di tipo Coleottero/Folletto. Si evolve da Cutiefly. Con il polline accumulato crea delle palline che mette da parte come riserve di cibo o per lottare. In \"Pok\u00e9mon Ultrasole\" e \"Ultraluna\", Ribombee \u00e8 uno dei Pok\u00e9mon dominanti di Poni. Nell'anime, Ribombee appare per la prima volta nel corso dell'episodio \"Promesse tra amici!\" (\"Partner Promises!\"). L'allenatrice Rika possiede un esemplare del Pok\u00e9mon.\nRockruff.\n \u00e8 un Pok\u00e9mon base di tipo Roccia. Si evolve in Lycanroc Forma Giorno con l'aumento di livello durante il giorno in \"Pok\u00e9mon Sole\", e in Lycanroc Forma Notte nelle ore notturne in \"Pok\u00e9mon Luna\". \u00c8 modellato su un cane, e in quanto tale si affeziona facilmente al proprio allenatore e cerca in ogni modo di sostenerlo. Crescendo tende a diventare pi\u00f9 aggressivo. Nell'anime, Rockruff appare per la prima volta nel corso dell'episodio \"La sfida del protettore!\" (\"The Guardian's Challenge!\"). Il Pok\u00e9mon, originariamente di propriet\u00e0 del professor Kukui, viene in seguito ceduto ad Ash, che lo cattura nel corso dell'episodio \"Volont\u00e0 di pietra!\" (\"Rocking Clawmark Hill!\").\nLycanroc.\n \u00e8 un Pok\u00e9mon di stadio uno di tipo Roccia. Si evolve da Rockruff. Possiede tre diverse forme che differiscono per abilit\u00e0 e mosse. La Forma Giorno \u00e8 quadrupede e ha l'aspetto di un lupo; leale e fedele, in combattimento confonde l'avversario con la sua rapidit\u00e0 e poi lo attacca con morsi, graffi e le pietre appuntite della propria criniera. La Forma Notte assomiglia a un licantropo, \u00e8 bipede, ribelle e combattivo; provoca il nemico ad attaccarlo senza curarsi dei danni subiti, e lo finisce con violente testate, graffi e morsi. In \"Pok\u00e9mon Ultrasole\" e \"Ultraluna\" \u00e8 stata introdotta la Forma Crepuscolo, evoluzione di un Rockruff speciale distribuito agli acquirenti dei giochi, con attacchi differenti e occhi e pelo di colori diversi rispetto alle altre due forme. Nell'anime Lycanroc appare per la prima volta nel corso dell'episodio \"Volont\u00e0 di pietra!\" (\"Rocking Clawmark Hill!\"). Iridio possiede un esemplare di Lycanroc Forma Notte. La Kahuna Alyxia utilizza un Lycanroc Forma Giorno contro Ash Ketchum durante la Grande Prova di Akala. Il Rockruff di Ash si \u00e8 evoluto nella Forma Crepuscolo del Pok\u00e9mon.\nWishiwashi.\n \u00e8 un Pok\u00e9mon base di tipo Acqua. Possiede due diverse forme che differiscono per statistiche e dimensioni. La Forma Individuale ha l'aspetto di un pesciolino; il suo buon sapore e l'aspetto inoffensivo fanno s\u00ec che venga cacciato da molti predatori, tuttavia, se si sente in pericolo, attira i suoi simili grazie al luccichio dei suoi occhi a formare un mostro marino. Quando un esemplare raggiunge un dato livello, pu\u00f2 utilizzare la sua Abilit\u00e0 Banco se ha sufficienti Punti Salute. Oltre a raggiungere un'altezza e un peso considerevoli, Wishiwashi Forma Banco ottiene un incremento di Attacco, Attacco Speciale, Difesa e Difesa Speciale rispetto alla sua Forma Individuale. In \"Pok\u00e9mon Sole\" e \"Luna\", Wishiwashi \u00e8 uno dei Pok\u00e9mon dominanti di Akala. Nell'anime un gruppo di Wishiwashi viene intravisto brevemente nel corso dell'episodio \"Alla ricerca della paletta perduta!\" (\"A Shivering Shovel Search!\"). Wishiwashi dominante appare nell'episodio \"Non chiamatelo pesciolino!\" (\"Big Sky, Small Fry!\"). Il Pok\u00e9mon dopo essere stato sconfitto da Suiren, consegner\u00e0 alla ragazza un Idrium Z come riconoscimento.\nMareanie.\n \u00e8 un Pok\u00e9mon base di tipo Veleno/Acqua. Si evolve in Toxapex con l'aumento di livello. Appare come una stella marina che colpisce i suoi avversari con gli aculei avvelenati che gli ricoprono il corpo e con le sue dieci punte. Nell'anime, Mareanie appare per la prima volta nel corso dell'episodio \"Sole, terrore e segrete dimore!\" (\"The Sun, the Scare, the Secret Lair!\") dove James del Team Rocket cattura un esemplare del Pok\u00e9mon.\nToxapex.\n \u00e8 un Pok\u00e9mon di stadio uno di tipo Veleno/Acqua. Si evolve da Mareanie. Rilascia un potente veleno che provoca forti dolori e danni permanenti nelle sue vittime. Nell'anime, Toxapex appare per la prima nel corso dell'episodio \"Un finale strappalacrime!\" (\"Fighting Back The Tears!\")\nMudbray.\n \u00e8 un Pok\u00e9mon base di tipo Terra. Si evolve in Mudsdale con l'aumento di livello. \u00c8 un Pok\u00e9mon asinello. Mastica la terra per creare fango con cui gioca; il fango che avvolge le sue zampe gli conferisce una grande aderenza. Nell'anime, Mudbray appare per la prima volta nel corso dell'episodio \"Nell'allegra fattoria di Kawe!\" (\"Young Kiawe Had a Farm!\").\nMudsdale.\n \u00e8 un Pok\u00e9mon di fase uno di tipo Terra. Si evolve da Mudbray. Ha l'aspetto di un cavallo. In combattimento attacca con le sue zampe avvolte dal fango per incrementare la potenza dei suoi colpi. In \"Pok\u00e9mon Sole\" e \"Luna\" un esemplare del Pok\u00e9mon chiamato Fuoristrada Mudsdale \u00e8 utilizzabile per il Pok\u00e9Passaggio. Nell'anime, Mudsdale appare per la prima volta nel corso dell'episodio \"Una certa pigrizia\" (\"Some Kind of Laziness!\"), come Pok\u00e9mon per il Pok\u00e9Passaggio utilizzato da Ash e Malpi durante l'attraversamento del Deserto Haina.\nDewpider.\n \u00e8 un Pok\u00e9mon base di tipo Acqua/Coleottero. Si evolve in Araquanid con l'aumento di livello. Appare come un ragno con una bolla d'acqua che avvolge la sua testa, la quale gli permette di respirare, di scagliare acqua ai suoi avversari o alle sue prede, e lo protegge. Nell'anime, Dewpider appare per la prima volta nel corso dell'episodio \"Alla cattura di Suiren!\" (\"Dewpider Ascending!\").\nAraquanid.\n \u00e8 un Pok\u00e9mon di fase uno di tipo Acqua/Coleottero. Si evolve da Dewpider. Usa la bolla d'acqua che avvolge la sua testa per dare delle testate, intrappolare le sue prede Pok\u00e9mon di piccola taglia, o proteggere i suoi piccoli. In \"Pok\u00e9mon Ultrasole\" e \"Ultraluna\", Araquanid prende il posto di Wishiwashi come Pok\u00e9mon dominante di tipo acqua di Akala. Nell'anime, Araquanid appare per la prima volta nel corso dell'episodio \"Alla cattura di Suiren!\" (\"Dewpider Ascending!\").\nFomantis.\n \u00e8 un Pok\u00e9mon base di tipo Erba. Si evolve in Lurantis con l'aumento di livello durante il giorno. \u00c8 basato su una mantide. \u00c8 un Pok\u00e9mon notturno: di giorno riposa sotto il sole e al tramonto si mette in cerca di un nuovo riparo per il giorno dopo. Nell'anime, diversi Fomantis appaiono per la prima volta nel corso dell'episodio \"Una missione dal sapore speziato!\" (\"Currying Favor and Flavor!\").\nLurantis.\n \u00e8 un Pok\u00e9mon di fase uno di tipo Erba. Si evolve da Fomantis. \u00c8 in grado di emettere dei raggi dai suoi petali a forma di falce. Lurantis \u00e8 uno dei Pok\u00e9mon dominanti di Akala. Nell'anime, Lurantis dominante appare per la prima volta nel corso dell'episodio \"Una missione dal sapore speziato!\" (\"Currying Favor and Flavor!\"). Ash Ketchum lo sconfigge ed ottiene un Herbium Z come riconoscimento.\nMorelull.\n \u00e8 un Pok\u00e9mon base di tipo Erba/Folletto. Si evolve in Shiinotic con l'aumento di livello. Ha l'aspetto di un fungo che sparge attorno a s\u00e9 spore soporifere. \u00c8 attivo di notte, quando va alla ricerca di piante di cui nutrirsi, di giorno invece riposa mentre succhia nutrimento dalle radici degli alberi. Nell'anime Morelull appare per la prima volta nel corso dell'episodio \"Cullati nel mondo dei sogni!\" (\"Lulled to La-La Land!\").\nShiinotic.\n \u00e8 un Pok\u00e9mon di fase uno di tipo Erba/Folletto. Si evolve da Morelull. Emette spore soporifere per far addormentare le sue vittime e assorbirne poi i fluidi vitali. Nell'anime Shiinotic appare per la prima volta nel corso dell'episodio \"Cullati nel mondo dei sogni!\" (\"Lulled to La-La Land!\").\nSalandit.\n \u00e8 un Pok\u00e9mon base di tipo Veleno/Fuoco. I rari esemplari di sesso femminile si evolvono in Salazzle con l'aumento di livello. \u00c8 descritto come una lucertola che vive in ambienti aridi e inospitali. Produce un gas tossico con cui attira e storidisce le sue vittime per poi attaccarle. Nell'anime, Salandit appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nSalazzle.\n \u00e8 un Pok\u00e9mon di fase uno di tipo Veleno/Fuoco. Si evolve da Salandit femmina. Ne esistono solo esemplari femmina, che si circondano di un harem di Salandit maschi. Dal suo gas tossico carico di feromoni si ricavano profumi che hanno un grande potere d'attrazione. Salazzle \u00e8 uno dei Pok\u00e9mon dominanti di Akala. Nell'anime, Salazzle appare per la prima volta nel corso dell'episodio \"Un aiuto indesiderato!\" (\"Rescuing the Unwilling!\"). Il Pok\u00e9mon \u00e8 di propriet\u00e0 di Samina.\nStufful.\n \u00e8 un Pok\u00e9mon base di tipo Normale/Lotta. Si evolve in Bewear con l'aumento di livello. Ha un aspetto di un tenero orsacchiotto, ma \u00e8 in realt\u00e0 aggressivo verso gli sconosciuti e ha una grande forza. Nell'anime, Stufful appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\").\nBewear.\n \u00e8 un Pok\u00e9mon di fase uno di tipo Normale/Lotta. Si evolve da Stufful. \u00c8 molto pericoloso per via della sua forza smisurata, tanto da danneggiare anche il proprio allenatore nelle sue effusioni. Nell'anime, Bewear appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nBounsweet.\n \u00e8 un Pok\u00e9mon base di tipo Erba. Si evolve in Steenee con l'aumento di livello. Appare come un frutto profumato da cui \u00e8 possibile ricavare un succo gradevole. Nell'anime, Bounsweet appare per la prima volta nel corso dell'episodio \"Alola a una nuova avventura!\" (\"Alola to New Adventure!\"), il Pok\u00e9mon \u00e8 di propriet\u00e0 di Ibis.\nSteenee.\n \u00e8 un Pok\u00e9mon di stadio uno di tipo Erba. Si evolve da Bounsweet ed evolve a sua volta in Tsareena con l'aumento di livello dopo aver appreso la mossa Pestone. Ha una personalit\u00e0 allegra e spensierata. Per proteggersi dai Pok\u00e9mon volanti ha sviluppato delle dure foglie sulla testa. Nell'anime, Il Bounsweet di Ibis si evolve in Steenee nel corso dell'episodio \"Una saporita ricerca!\" (\"A Seasoned Search!\"). Il Pok\u00e9mon si evolver\u00e0 successivamente in Tsareena.\nTsareena.\n \u00e8 un Pok\u00e9mon di stadio due di tipo Erba. Si evolve da Steenee. \u00c8 molto abile nel tirare calci, con cui abbatte i suoi avversari per poi divertirsi a umiliarli. Nell'anime, Ibis possiede un esemplare di Tsareena, evoluzione del suo Steenee, a sua volta evolutosi da un Bounsweet.\nComfey.\n \u00e8 un Pok\u00e9mon base di tipo Folletto. Ha l'aspetto di una ghirlanda hawaiiana. I fiori che ha appeso alla sua liana emanano fragranze rilassanti e terapeutiche. Nell'anime, Comfey appare per la prima volta nel corso dell'episodio \"Prima cattura ad Alola, in puro stile Ash!\" (\"First Catch in Alola, Ketchum-style!\"). \u00c8 uno dei Pok\u00e9mon utilizzati dall'infermiera Joy all'interno dei Pok\u00e9mon Center della regione di Alola. Brock possiede un esemplare del Pok\u00e9mon, che ha ricevuto in dono dall'Infermiera Joy dell'Isola Mele Mele.\nOranguru.\n \u00e8 un Pok\u00e9mon base di tipo Normale/Psico. \u00c8 molto intelligente e vive sugli alberi nella giungla, dove passa il suo tempo a meditare. \u00c8 una specie esclusiva di \"Pok\u00e9mon Luna\". Nell'anime Oranguru appare per la prima volta nel corso dell'episodio \"Ibis e il maestro della foresta!\" (\"Mallow and the Forest Teacher!\").\nPassimian.\n \u00e8 un Pok\u00e9mon base di tipo Lotta. Vive in gruppi di circa 20 esemplari uniti da un forte legame. Adotta uno stile di lotta che fa uso di bacche dure. \u00c8 una specie esclusiva di \"Pok\u00e9mon Sole\". Nell'anime, Passimian appare per la prima volta nel corso di un episodio trasmesso solamente in Giappone e censurato nell'edizione occidentale.\nWimpod.\n \u00e8 un Pok\u00e9mon base di tipo Coleottero/Acqua. Si evolve in Golisopod con l'aumento di livello. Si nutre di ogni cosa che trova sul terreno e per questo funge da spazzino. Quando si sente minacciato fugge con le sue molte zampette. Nel manga \"Pok\u00e9mon Adventures\" Guzman possiede un esemplare di Wimpod, evolutosi successivamente in Golisopod. Nell'anime Wimpod appare per la prima volta nel corso dell'episodio \"Promesse tra amici!\" (\"Partner Promises!\").\nGolisopod.\n \u00e8 un Pok\u00e9mon di stadio uno di tipo Coleottero/Acqua. Si evolve da Wimpod. Combatte utilizzando le sue sei braccia e i suoi artigli affilati. Nel manga \"Pok\u00e9mon Adventures\" Guzman possiede un esemplare di Golisopod.\nSandygast.\n \u00e8 un Pok\u00e9mon base di tipo Spettro/Terra. Si evolve in Palossand con l'aumento di livello. \u00c8 basato su un castello di sabbia animato da uno spirito vagante. Prende il controllo di chiunque gli metta le mani nella bocca, servendosi delle vittime per accrescere le dimensioni del proprio corpo. Nell'anime Sandygast appare per la prima volta nel corso dell'episodio \"Alla ricerca della paletta perduta!\" (\"A Shivering Shovel Search!\").\nPalossand.\n \u00e8 un Pok\u00e9mon di stadio uno di tipo Spettro/Terra. Si evolve da Sandygast. \u00c8 in grado di controllare esseri umani e altri Pok\u00e9mon e di succhiarne l'energia vitale. Nell'anime Palossand appare per la prima volta nel corso dell'episodio \"Alla ricerca della paletta perduta!\" (\"A Shivering Shovel Search!\").\nPyukumuku.\n \u00e8 un Pok\u00e9mon base di tipo Acqua. Il suo aspetto \u00e8 basato su un cetriolo di mare. Vive in colonie presso spiagge e acque poco profonde; come arma offensiva, espelle i propri organi per attaccare prede e nemici. Nell'anime, Pyukumuku appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nTipo Zero.\n \u00e8 un Pok\u00e9mon base di tipo Normale. Si evolve in Silvally tramite felicit\u00e0. Si tratta di una creatura artificiale creata dalla Fondazione \u00c6ther per affrontare le Ultracreature. Inizialmente questo Pok\u00e9mon veniva chiamato ma in seguito al fallimento degli esperimenti con il Sistema Primevo, il suo nome venne cambiato in Tipo Zero. Indossa una maschera che tiene a freno la sua vera potenza e permette di controllarlo. In \"Pok\u00e9mon Sole\" e \"Luna\" \u00e8 possibile ricevere un esemplare di Tipo Zero da Iridio del Team Skull all'interno dell'\u00c6ther Paradise. Nel manga \"Pok\u00e9mon Adventures\" Iridio possiede un esemplare di Tipo Zero. Nell'anime Tipo Zero appare per la prima volta nel corso dell'episodio \"Rinascere a nuova vita!\" (\"Rising from the Ruins!\"), il Pok\u00e9mon \u00e8 stato sottratto da Iridio alla Fondazione \u00c6ther. Si evolver\u00e0 in Silvally nel corso dell'episodio \"Missione ricordo!\" (\"Mission: Total Recall!\").\nSilvally.\n \u00e8 un Pok\u00e9mon di stadio uno di tipo Normale. Si evolve da Tipo Zero. Instaurando un legame di fiducia con il proprio allenatore Tipo Zero rompe la maschera costrittiva e libera il suo vero potenziale, evolvendosi. \u00c8 uno dei Pok\u00e9mon utilizzati da Iridio che, secondo il Pok\u00e9dex, ne ha anche coniato il nome. Silvally \u00e8 l'unico Pok\u00e9mon in possesso dell'abilit\u00e0 , che permette di cambiare il suo tipo se in possesso di una delle diciassette ROM corrispondenti ad altrettanti tipi, e quello della mossa . Nell'anime il Tipo Zero di Iridio si evolve in Silvally nel corso dell'episodio \"Missione ricordo!\" (\"Mission: Total Recall!\").\nMinior.\n \u00e8 un Pok\u00e9mon base di tipo Roccia/Volante. Il suo aspetto \u00e8 basato su una meteora. Vive nello strato d'ozono raccogliendo detriti attorno a s\u00e9; quando il guscio esterno raggiunge un peso eccessivo Minior precipita sulla Terra. Grazie all'abilit\u00e0 Scudosoglia, quando i suoi punti ferita si riducono a met\u00e0 perde il guscio e rivela il vero aspetto del suo nucleo, che pu\u00f2 assumere uno dei sette colori dell'arcobaleno. Nell'anime, Minior appare per la prima volta nel corso dell'episodio \"Notti di piogge d'amore!\" (\"Showering the World with Love!\").\nKomala.\n \u00e8 un Pok\u00e9mon base di tipo Normale. Assomiglia a un koala. Trascorre la sua vita dormendo, ma anche durante il sonno \u00e8 capace di compiere azioni in base ai suoi sogni, come aggrapparsi al braccio del suo allenatore se gli \u00e8 particolarmente affezionato. Nell'anime, un esemplare di Komala di propriet\u00e0 del professor Manuel Oak appare per la prima volta nel corso dell'episodio \"La sfida del protettore!\" (\"The Guardian's Challenge!\"). Nel manga \"Pok\u00e9mon Adventures\" Hau possiede un esemplare del Pok\u00e9mon.\nTurtonator.\n \u00e8 un Pok\u00e9mon base di tipo Fuoco/Drago. \u00c8 in grado di espellere dalle narici gas velenosi e fiamme e il suo carapace \u00e8 esplosivo. \u00c8 una specie esclusiva di \"Pok\u00e9mon Sole\". Nell'anime, un esemplare di Turtonator di propriet\u00e0 di Kawe appare per la prima volta nell'episodio \"Alola a una nuova avventura!\" (\"Alola to New Adventure!\").\nTogedemaru.\n e un Pok\u00e9mon base di tipo Elettro/Acciaio. Ha l'aspetto di un riccio con numerose spine sulla schiena. Normalmente le tiene abbassate, ma pu\u00f2 drizzarle per attaccare i nemici o per usarle come parafulmini e incamerare cos\u00ec elettricit\u00e0. In \"Pok\u00e9mon Ultrasole\" e \"Ultraluna\" Togedemaru prende il posto di Vikavolt come Pok\u00e9mon dominante di tipo elettro di Ula Ula. Nell'anime, un esemplare di Togedemaru di propriet\u00e0 di Chrys appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nMimikyu.\n \u00e8 un Pok\u00e9mon base di tipo Spettro/Folletto. Nessuno conosce il suo vero aspetto, che cela sotto a un panno. Soffrendo molto la solitudine, ha reso il suo costume somigliante a un Pikachu, per sfruttare la popolarit\u00e0 della creatura e stringere pi\u00f9 facilmente amicizia con umani e Pok\u00e9mon. Possiede l'abilit\u00e0 peculiare , che gli permette di non perdere punti ferita in seguito ad un singolo attacco del Pok\u00e9mon avversario. Una volta colpito, Mimikyu passa dalla sua Forma Mascherata alla Forma Smascherata. Mimikyu \u00e8 uno dei Pok\u00e9mon dominanti di Ula Ula. Nell'anime, Mimikyu appare per la prima volta nel corso dell'episodio \"Pok\u00e9dex avviato!\" (\"Loading the Dex!\"). Jessie del Team Rocket cattura l'esemplare del Pok\u00e9mon nell'episodio successivo, \"Prima cattura ad Alola, in puro stile Ash!\" (\"First Catch in Alola, Ketchum-style!\"). Mimikyu \u00e8 stato particolarmente apprezzato dalla critica e dai fan per via del suo aspetto e caratterizzazione.\nBruxish.\n \u00e8 un Pok\u00e9mon base di tipo Acqua/Psico. Utilizza i suoi poteri psichici tramite la protuberanza che ha sulla testa per paralizzare le sue prede; una volta incapacitate le addenta con le sue zanne. Nell'anime, Bruxish appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nDrampa.\n \u00e8 un Pok\u00e9mon base di tipo Normale/Drago. \u00c8 un drago che abita alte montagne, scendendo a valle solo per nutrirsi o interagire con le persone. Ha un'indole socievole, placida e gentile, ma se si arrabbia \u00e8 capace di distruzione e devastazione. \u00c8 una specie esclusiva di \"Pok\u00e9mon Luna\". Nell'anime Drampa appare per la prima volta nel corso dell'episodio \"Un assaggio dolceamaro!\" (\"Tasting the Bitter with the Sweet!\").\nDhelmise.\n \u00e8 un Pok\u00e9mon base di tipo Spettro/Erba. Ha l'aspetto di un'alga, ma per proteggersi raccoglie attorno a se i detriti che trova in mare, come ancore e timoni, che usa per attaccare. Nell'anime, Dhelmise appare per la prima volta nel corso dell'episodio \"Brionne, bolle e bellicosit\u00e0!\" (\"Balloons, Brionne, and Belligerence!\").\nJangmo-o.\n \u00e8 un Pok\u00e9mon base di tipo Drago. Si evolve in Hakamo-o con l'aumento di livello. Abita in impervie aree montane, dove si allena a combattere insieme ai suoi simili; nelle rupi riecheggia spesso il suono prodotto dallo sfregamento delle sue squame. \u00c8 stato il primo Pok\u00e9mon della settima generazione a essere realizzato. Nell'anime, Jangmo-o appare per la prima volta nel corso dell'episodio \"La leggenda diventa realt\u00e0!\" (\"Revealing the Stuff of Legend!\").\nHakamo-o.\n \u00e8 un Pok\u00e9mon di stadio uno di tipo Drago/Lotta. Si evolve da Jangmo-o ed evolve a sua volta in Kommo-o con l'aumento di livello. \u00c8 ricoperto da squame affilate, che muta frequentemente rendendole sempre pi\u00f9 dure e con cui fa a pezzi i nemici. Nell'anime, Hakamo-o appare per la prima volta nel corso dell'episodio \"La leggenda diventa realt\u00e0!\" (\"Revealing the Stuff of Legend!\").\nKommo-o.\n \u00e8 un Pok\u00e9mon di stadio due di tipo Drago/Lotta. Si evolve da Hakamo-o. Annuncia la sua presenza producendo un suono tramite la vibrazione delle scaglie che ha sulla coda e che basta a mettere in fuga i nemici pi\u00f9 deboli. Le sue squame, robuste e versatili, sono utilizzate dall'uomo in diverse applicazioni. Kommo-o \u00e8 il Pok\u00e9mon dominante di Poni. Nell'anime, Kommo-o dominante appare per la prima volta nel corso dell'episodio \"La leggenda diventa realt\u00e0!\" (\"Revealing the Stuff of Legend!\").\nTapu Koko.\n \u00e8 un Pok\u00e9mon base di tipo Elettro/Folletto. \u00c8 il nume protettore dell'isola Mele Mele. Curioso ma anche molto irascibile, assorbe la carica elettrica direttamente dalle nuvole durante i temporali. Un esemplare cromatico del Pok\u00e9mon \u00e8 stato distribuito in Giappone dal 17 marzo al 9 aprile 2017. Nell'anime, Tapu Koko appare per la prima volta nel corso dell'episodio \"Alola a una nuova avventura!\" (\"Alola to New Adventure!\").\nTapu Lele.\n \u00e8 un Pok\u00e9mon base di tipo Psico/Folletto. \u00c8 il nume protettore dell'isola Akala. Sparge dal cielo scaglie luccicanti, che stimolano e rafforzano chi ne entra in contatto, ma che possono essere nocive in quantit\u00e0 elevata. Per questo \u00e8 innocente e spietato al tempo stesso. Nell'anime, Tapu Lele appare per la prima volta nel corso dell'episodio \"Promesse tra amici!\" (\"Partner Promises!\").\nTapu Bulu.\n \u00e8 un Pok\u00e9mon base di tipo Erba/Folletto. \u00c8 il nume protettore dell'isola Ula Ula. Piuttosto pigro, \u00e8 in grado di controllare e far crescere la vegetazione, da cui trae la sua energia. Nell'anime, Tapu Bulu appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\").\nTapu Fini.\n \u00e8 un Pok\u00e9mon base di tipo Acqua/Folletto. \u00c8 il nume protettore dell'isola Poni. Ha il potere di controllare le correnti marine, produrre acqua limpidissima e generare una fitta nebbia che confonde i nemici e li induce ad attaccarsi da soli. Nell'anime, Tapu Fini appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\").\nCosmog.\n \u00e8 un Pok\u00e9mon base di tipo Psico. Si evolve in Cosmoem con l'aumento di livello. Pok\u00e9mon estremamente raro, nell'antichit\u00e0 si credeva che provenisse da un altro mondo ed era conosciuto come \"Figlio delle stelle\". Il suo corpo \u00e8 formato da gas e pulviscolo, che accumula lentamente dall'atmosfera per crescere. \u00c8 studiato dalla Fondazione \u00c6ther e utilizzato da Lylia, che ne possiede un esemplare denominato Nebulino. Nell'anime, Cosmog appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\"). Al Pok\u00e9mon verr\u00e0 attribuito il soprannome Nebulino e l'allenatore Ash Ketchum, insieme ai suoi compagni di scuola, se ne prender\u00e0 cura fin quando, una volta evolutosi prima in un Cosmoem e successivamente in Solgaleo, far\u00e0 il suo ritorno in natura.\nCosmoem.\n \u00e8 un Pok\u00e9mon di stadio uno di tipo Psico. Si evolve da Cosmog ed evolve a sua volta con l'aumento di livello in Solgaleo in \"Pok\u00e9mon Sole\" e in Lunala in \"Pok\u00e9mon Luna\", risultando l'unico Pok\u00e9mon in grado di evolversi in due Pok\u00e9mon leggendari. \u00c8 conosciuto come \"Bozzolo di stella\"; resta infatti completamente immobile mentre al suo interno continua ad accumularsi materiale. Nell'anime, un Cosmog soprannominato Nebulino si evolve in Cosmoem nel corso dell'episodio \"La vendetta di Vicio!\" (\"Faba's Revenge!\").\nSolgaleo.\n \u00e8 un Pok\u00e9mon di stadio due di tipo Psico/Acciaio. Si evolve da Cosmoem. \u00c8 venerato come un emissario del sole e il suo corpo dalla forma leonina emette una luce tale da illuminare a giorno anche le tenebre. \u00c8 il Pok\u00e9mon leggendario raffigurato sulla copertina di \"Pok\u00e9mon Sole\". Nell'anime, Solgaleo appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\"). Inoltre, un Cosmog trovato da Ash e soprannominato Nebulino, si evolver\u00e0 prima in un Cosmoem e successivamente in Solgaleo.\nLunala.\n \u00e8 un Pok\u00e9mon di stadio due di tipo Psico/Spettro. Si evolve da Cosmoem. Ha l'aspetto di un pipistrello ed \u00e8 venerato come un emissario della luna. Assorbe la luce per trasformarla in energia e facendo calare il buio ovunque si trovi. \u00c8 il Pok\u00e9mon leggendario raffigurato sulla copertina di \"Pok\u00e9mon Luna\". Nell'anime, Lunala appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\")\nNihilego.\n \u00e8 un Pok\u00e9mon base di tipo Roccia/Veleno. \u00c8 una delle Ultracreature, conosciuto con il nome in codice di UC 01 Parasitus. Si comporta da parassita, infettando le sue vittime con potenti neurotossine in grado di controllarne pensieri e movimenti. Sebbene dimostri di possedere un istinto di sopravvivenza, non \u00e8 chiaro se abbia una volont\u00e0 propria. Il suo corpo \u00e8 composto da una sostanza trasparente simile al vetro e plasmabile in diverse forme, sebbene i movimenti del Pok\u00e9mon richiamino quelli di una ragazzina. Nell'anime, Nihilego appare per la prima volta in un flashback di Iridio nel corso dell'episodio \"Un avvertimento mascherato!\" (\"A Masked Warning!\").\nBuzzwole.\n \u00e8 un Pok\u00e9mon base di tipo Coleottero/Lotta. \u00c8 una delle Ultracreature, conosciuto con il nome in codice di UC 02 Expansio. \u00c8 una specie esclusiva di \"Pok\u00e9mon Sole\". Ha un corpo robusto e muscoloso, che gli conferisce una forza fuori dal comune. I suoi pugni sono altamente distruttivi e si ritiene che la sua bocca sia pi\u00f9 dura del diamante. Nell'anime, Buzzwole appare per la prima volta nel corso dell'episodio \"Una missione ultra-urgente!\" (\"A Mission of Ultra Urgency!\").\nPheromosa.\n \u00e8 un Pok\u00e9mon base di tipo Coleottero/Lotta. \u00c8 una delle Ultracreature, conosciuta con il nome in codice di UC 02 Elegantia. \u00c8 una specie esclusiva di \"Pok\u00e9mon Luna\". Si muove a velocit\u00e0 elevata e con molta agilit\u00e0; rilascia inoltre feromoni che fanno infatuare di lei i bersagli, indipendentemente dal loro sesso.\nXurkitree.\n \u00e8 un Pok\u00e9mon base di tipo Elettro. \u00c8 una delle Ultracreature, conosciuto con il nome in codice di UC 03 Lumen. Preleva l'elettricit\u00e0 dal terreno e la rilascia in potenti scariche che ne attraversano l'intero corpo. Nell'anime, Xurkitree appare per la prima volta nel corso dell'episodio \"Una cattura col botto!\" (\"Twirling with a Bang!\").\nCelesteela.\n \u00e8 un Pok\u00e9mon base di tipo Acciaio/Volante. \u00c8 una delle Ultracreature, conosciuto con il nome in codice di UC 04 Propulsus. \u00c8 una specie esclusiva di \"Pok\u00e9mon Luna\". Assorbe il nutrimento dal terreno come le piante ed \u00e8 in grado di volare ad altissima velocit\u00e0, grazie al gas contenuto nel suo corpo che pu\u00f2 espellere dalle braccia. Nell'anime, Celesteela appare per la prima volta nel corso dell'episodio \"Decolla e risplendi, navicella!\" (\"Rise and Shine, Starship!\").\nKartana.\n \u00e8 un Pok\u00e9mon base di tipo Erba/Acciaio. \u00c8 una delle Ultracreature, conosciuta come Pok\u00e9mon Spadatratta e con il nome in codice di UC 04 Sectio. Sembra non attaccare i nemici di sua iniziativa, ma il suo corpo affilato e sottile come la carta \u00e8 di per s\u00e9 un'arma pericolosa, tanto da riuscire ad abbattere una gigantesca torre d'acciaio con un colpo della sua lama. \u00c8 un organismo comune nel mondo in cui vive normalmente.\nGuzzlord.\n \u00e8 un Pok\u00e9mon base di tipo Buio/Drago. \u00c8 una delle Ultracreature, conosciuto con il nome in codice di UC 05 Voracitas. Divora avidamente tutto ci\u00f2 che gli capita a tiro, ma senza produrre scarti e trasformando tutto il nutrimento in energia. Nell'anime, Guzzlord appare per la prima volta nel corso dell'episodio \"Lotta alla creatura vorace\" (\"Battling the Beast Within!\").\nNecrozma.\n \u00e8 un Pok\u00e9mon base di tipo Psico. Inizialmente viene identificato come un'Ultracreatura apparsa dopo aver affrontato le altre, ma in seguito viene rivelato che si tratta di Pok\u00e9mon leggendario legato a Solgaleo e Lunala. La sua fonte di energia \u00e8 la luce, motivo per cui dopo la sua venuta da un'altra dimensione \u00e8 rimasto a lungo dormiente sottoterra. \u00c8 aggressivo e in battaglia pu\u00f2 ricorrere alla rifrazione della luce o a raggi laser per attaccare. Nei videogiochi \"Pok\u00e9mon Ultrasole\" e \"Ultraluna\" vengono introdotte tre nuove forme di Necrozma. Criniera del Vespro e Ali dell'Aurora, rappresentano la fusione del Pok\u00e9mon rispettivamente con Solgaleo o Lunala e portano con s\u00e9 un aumento di statistiche e il cambio di tipo in Psico/Acciaio o Psico/Spettro. La trasformazione in UltraNecrozma provoca un cambio di tipo in Psico/Drago e un aumento ancora pi\u00f9 marcato delle statistiche. Nell'anime, un'immagine di UltraNecrozma viene intravista all'interno di un libro nell'episodio \"Prove per tipi tosti!\" (\"Tough Guy Trials!\"). Il Pok\u00e9mon, nella sua forma base, fa la sua prima apparizione fisica in \"Il buio oltre la luce!\" (\"Filling the Light with Darkness!\"). Nell'episodio successivo assume le forme Ali dell'Aurora e Criniera del Vespro fondendosi prima con Lunala e successivamente con Solgaleo. Nell'episodio \"Assicurarsi un futuro\" (\"Securing the Future!\"), grazie all'Ultra Aura fornitagli da Ash e i suoi amici, diventa UltraNecrozma e usa il suo potere per ripristinare la luce nell'Ultramondo natale del Poipole di Ash.\nMagearna.\n \u00e8 un Pok\u00e9mon base di tipo Acciaio/Folletto. Si tratta di un Pok\u00e9mon misterioso ottenibile nei videogiochi \"Pok\u00e9mon Sole\" e \"Luna\" tramite codice QR una volta terminata la storia principale. \u00c8 un Pok\u00e9mon artificiale composto da un'anima denominata \"Cuoreanima\" e racchiusa all'interno di un contenitore meccanico. Sebbene comprenda il linguaggio umano, i pensieri e i sentimenti delle persone non \u00e8 in grado di parlare. Magearna \u00e8 uno dei protagonisti del lungometraggio \"Il film Pok\u00e9mon - Volcanion e la meraviglia meccanica\".\nMarshadow.\n \u00e8 un Pok\u00e9mon base di tipo Lotta/Spettro. Si tratta di un Pok\u00e9mon misterioso ottenibile nei videogiochi \"Pok\u00e9mon Sole\" e \"Luna\" tramite evento Nintendo. \u00c8 stato distribuito in Giappone in occasione della proiezione del lungometraggio \"Il film Pok\u00e9mon - Scelgo te!\". In America settentrionale e in Italia \u00e8 stato reso disponibile da GameStop nell'ottobre 2017. Timido e insicuro, si nasconde nell'ombra per evitare il contatto con altri esseri viventi. Infiltrandosi nell'ombra dei nemici \u00e8 in grado di emularne la forza e i movimenti. Nell'anime, Marshadow \u00e8 uno dei protagonisti del lungometraggio \"Il film Pok\u00e9mon - Scelgo te!\". Inoltre fa una breve apparizione nel corso dell'episodio \"Un Pok\u00e9dex inutile!\" (\"The Dex Can't Help It!\").\nPoipole.\n \u00e8 un Pok\u00e9mon base di tipo Veleno. Si evolve in Naganadel con l'aumento di livello dopo aver appreso la mossa Dragopulsar. \u00c8 una delle Ultracreature introdotte nei videogiochi \"Pok\u00e9mon Ultrasole\" e \"Ultraluna\", conosciuto con il nome in codice di UC Viscosus. La sua testa \u00e8 piena di veleno, che pu\u00f2 iniettare o spruzzare dagli aghi che ha sul capo. Nell'anime Poipole appare per la prima volta nel corso dell'episodio \"La nuova avventura dei professori!\" (\"The Professors' New Adventure!\"). Lo stesso esemplare del Pok\u00e9mon viene poi catturato dall'allenatore Ash Ketchum nell'episodio \"Amore a prima giravolta!\" (\"Love at First Twirl!\"). Il ragazzo lo libera nell'episodio \"Assicurarsi un futuro!\" (\"Securing the Future!\") dopo che UltraNecrozma ha ripristinato la luce nel suo Ultramondo natale. Il Pok\u00e9mon torner\u00e0 dal suo allenatore dopo essersi evoluto in Naganadel.\nNaganadel.\n \u00e8 un Pok\u00e9mon di stadio uno di tipo Veleno/Drago. Si evolve da Poipole. \u00c8 una delle Ultracreature introdotte nei videogiochi \"Pok\u00e9mon Ultrasole\" e \"Ultraluna\", conosciuto con il nome in codice di UC Aculeus. Produce e conserva nel suo corpo una gran quantit\u00e0 di liquido velenoso e adesivo che pu\u00f2 espellere dai suoi aghi. Nell'anime, Naganadel appare per la prima volta nell'episodio \"Le diverse forme dell'amore!\" (\"The Shape of Love to Come!\") durante un sogno del Poipole di Ash. Lo stesso Naganadel, capo di una colonia di Poipole, appare fisicamente nell'episodio \"Un prisma tra luce e buio!\" (\"The Prism Between Light and Darkness!\"). Inoltre il Poipole di Ash, dopo essere stato liberato, si \u00e8 evoluto in Naganadal e ha fatto ritorno dal suo allenatore.\nStakataka.\n \u00e8 un Pok\u00e9mon base di tipo Roccia/Acciaio. \u00c8 una delle Ultracreature, conosciuto con il nome in codice di UC Structura. \u00c8 una specie esclusiva di \"Pok\u00e9mon Ultraluna\". \u00c8 composto da tante forme di vita accatastate una sull'altra a formare una corazzata. Nell'anime, Stakataka appare per la prima volta nel corso dell'episodio \"Il lungo salto verso casa!\" (\"The Long Vault Home!\").\nBlacephalon.\n \u00e8 un Pok\u00e9mon base di tipo Fuoco/Spettro. \u00c8 una delle Ultracreature, conosciuto con il nome in codice di UC Fragor. \u00c8 una specie esclusiva di \"Pok\u00e9mon Ultrasole\". Fa abbassare la guardia ai suoi avversari disorientandoli con movenze buffe e contorte, per poi sorprenderli con l'esplosione della sua stessa testa. Nell'anime, Blacephalon appare per la prima volta nel corso dell'episodio \"Una cattura col botto!\" (\"Twirling with a Bang!\").\nZeraora.\n \u00e8 un Pok\u00e9mon base di tipo Elettro. Si tratta di un Pok\u00e9mon misterioso scoperto in un primo momento nel codice di \"Pok\u00e9mon Ultrasole\" e \"Ultraluna\" da hacker. \u00c8 stato poi rivelato al pubblico il 9 aprile 2018 durante una puntata del programma televisivo giapponese per ragazzi \"Ohasuta\". \u00c8 stato distribuito in Giappone in occasione della proiezione del lungometraggio \"Il film Pok\u00e9mon - In ognuno di noi\". In Italia \u00e8 stato reso disponibile da GameStop nell'ottobre 2018 tramite codice seriale. Si sposta con la rapidit\u00e0 di un fulmine e attacca i suoi avversari con unghie elettrificate. Zeraora \u00e8 uno dei protagonisti del lungometraggio \"Il film Pok\u00e9mon - In ognuno di noi!\".\nMeltan.\n \u00e8 un Pok\u00e9mon base di tipo Acciaio. Si tratta di un Pok\u00e9mon misterioso apparso il 22 settembre 2018 durante il Community Day di \"Pok\u00e9mon Go\". \u00c8 stato poi rivelato al pubblico il 25 settembre 2018 attraverso un video pubblicato sul canale ufficiale YouTube di The Pok\u00e9mon Company. Si evolve in Melmetal solo in \"Pok\u00e9mon Go\" con 400 Caramelle Meltan, e risulta cos\u00ec il primo Pok\u00e9mon misterioso capace di evolversi. Meltan \u00e8 ottenibile esclusivamente in \"Pok\u00e9mon Go\", ma dopo averlo catturato pu\u00f2 essere trasferito in \"Pok\u00e9mon Let's Go, Pikachu!\" e \"Let's Go, Eevee!\". \u00c8 costituito prevalentemente da metallo allo stato liquido che permette al suo corpo di assumere una forma molto fluida. Grazie alle sue braccia e gambe liquide, pu\u00f2 disgregare il metallo per poi assimilarlo. La sua testa \u00e8 a forma di dado esagonale con una pupilla nera fluttuante al suo interno e un filo di rame tagliato come coda. Nell'anime, Ash Ketchum ha catturato un esemplare del Pok\u00e9mon. \nMelmetal.\n \u00e8 un Pok\u00e9mon misterioso di stadio uno di tipo Acciaio. Si evolve da Meltan. La sua sagoma \u00e8 stata mostrata il 10 ottobre 2018 alla fine di un video promozionale dedicato a Meltan pubblicato sul canale ufficiale YouTube di The Pok\u00e9mon Company. \u00c8 stato rivelato ufficialmente il 24 ottobre 2018. Quando pi\u00f9 Meltan si assorbono l'un l'altro, questi si evolvono in Melmetal. Il suo corpo \u00e8 costituito prevalentemente da metallo liquido cinto da grossi dadi esagonali di colore grigio scuro. Al momento Melmetal \u00e8 ottenibile esclusivamente in \"Pok\u00e9mon Go\" in seguito all'evoluzione di Meltan; successivamente pu\u00f2 essere trasferito in \"Pok\u00e9mon Let's Go, Pikachu!\" e \"Let's Go, Eevee!\". Nell'anime, l'allenatore Ash Ketchum possiede un esemplare di Melmetal, evoluzione del suo Meltan."}
{"id": "5846195", "revid": "1138555", "url": "https://it.wikipedia.org/wiki?curid=5846195", "title": "Parisbas", "text": ""}
{"id": "5846199", "revid": "124123", "url": "https://it.wikipedia.org/wiki?curid=5846199", "title": "Kenneth Edgeworth", "text": "\u00c8 conosciuto soprattutto per aver proposto l'esistenza di un disco di corpi ghiacciati oltre l'orbita di Nettuno nel 1940 nello stesso modo in cui Gerard Kuiper avrebbe pubblicato dieci anni dopo. Osservazioni successive confermarono l'esistenza di quello che \u00e8 diventato noto come la fascia di Kuiper.\nEdgeworth nacque a Streete, Contea di Westmeath, dove suo zio costru\u00ec un osservatorio. Dopo aver vinto una borsa di studio in Gran Bretagna, continu\u00f2 con la carriera militare come ufficiale con il Royal Engineers guadagnandosi decorazioni durante la prima guerra mondiale. Fu anche uno degli ultimi vincitori della Pollock Medal. Torn\u00f2 in Irlanda nel 1930 e divent\u00f2 sia un economista pubblicato internazionalmente sia l'astronomo planetario.\nL'asteroide 3487 Edgeworth \u00e8 stato cos\u00ec chiamato in suo onore."}
{"id": "5846200", "revid": "228587", "url": "https://it.wikipedia.org/wiki?curid=5846200", "title": "Salvatore Pennisi", "text": "Biografia.\nNacque a Sant'Alfio, provincia di Catania, il 1\u00b0 novembre 1913. Conseguita la laurea in giurisprudenza presso luniversit\u00e0 Cattolica di Milano nel 1937, fu poi ammesso, nel settembre 1938, al Corso allievi ufficiali di complemento presso il 52\u00ba Reggimento fanteria \"Alpi\" a Spoleto. Al termine del Corso, nel luglio 1939, con il grado di sottotenente fu assegnato in servizio al 34\u00ba Reggimento fanteria \"Livorno\" a Fossano. Posto in congedo nel settembre 1940, nel dicembre dello stesso anno chiese, ed ottenne, di essere richiamato in servizio attivo, frequentando dal maggio al luglio 1941, un corso applicativo-pratico presso il Comando Gruppo RR.CC. di Asti, per passare in forza all'Arma dei Carabinieri. Al termine del corso fu nominato sottotenente dei Regi Carabinieri e venne assegnato alla Legione Carabinieri di Alessandria, posto al comando della Tenenza di Vinadio. Nell'ottobre 1941 fu trasferito alla 414\u00aa Sezione Carabinieri, posta alle dipendenze della 4\u00aa Divisione alpina \"Cuneense\", dove, nel gennaio 1942, fu promosso tenente. Nell'agosto dello stesso anno raggiunse con il proprio reparto il fronte russo, dove partecip\u00f2 a numerose operazioni contro i partigiani e paracadutisti sovietici. A causa della violenta offensiva sovietica nel gennaio 1943, egli fu costretto, insieme al suo reparto, ad abbandonare la linea difensiva del Don, partecipando ai durissimi combattimenti verificatisi durante le drammatiche fasi del ripiegamento della Divisione. Al termine della dura lotta la Divisione \"Cuneense\" fu accerchiata e sopraffatta dai russi, ed egli insieme ad altri suoi commilitoni, cadde prigioniero di guerra il 27 gennaio 1943. Da quel momento inizi\u00f2 un lungo periodo di prigionia nei campi detentivi sovietici, che lo consideravano un criminale di guerra, e che con lunghe sofferenze termin\u00f2 dopo ben 11 anni, quando rientr\u00f2 in Italia il 13 febbraio 1954, accolto come un eroe. Nell'ottobre 1954 fu posto a disposizione della Legione C.C. di Messina e dal 15 aprile 1955 di quella di Palermo, comandando quindi la Compagnia C.C. di Caltanissetta anche quando fu promosso capitano. Precedentemente, per il coraggio dimostrato sul fronte orientale tra l'agosto 1942 ed il gennaio 1943, era stato trasferito in servizio permanente effettivo per meriti di guerra nell'Arma dei Carabinieri. Con il grado di maggiore fu assegnato alla Legione C.C. di Chieti, assumendo dal 12 gennaio 1957 il comando del Gruppo C.C. di Campobasso. Con Decreto del Presidente della Repubblica del 22 giugno 1960 fu insignito con la medaglia d'oro al valor militare a vivente.\nPromosso tenente colonnello, il 16 novembre 1961 fu trasferito alla Legione di Torino, dove comand\u00f2 il Gruppo Interno C.C. di Torino, e poi fu, dal 1\u00b0 settembre 1965, Comandante della Scuola Allievi C.C. di Torino. Dopo la promozione a colonnello, il 15 marzo 1968 fu posto al comando della Legione C.C. di Bari. Dal 1\u00b0 settembre 1970 pass\u00f2 alla Legione C.C. di Messina, a disposizione della IX Brigata C.C. di Palermo, dislocata a Sant'Alfio, il suo paese natale. Venne poi promosso generale di brigata, assumendo il 10 marzo 1972 il comando della III Brigata C.C. di Padova. Il 15 settembre 1973 fu trasferito con incarichi speciali presso il Comando Generale dell'Arma dei Carabinieri, venendo definitivamente posto in congedo il 2 novembre 1975. Si spense a Roma il 5 ottobre 1988."}
{"id": "5846202", "revid": "1442080", "url": "https://it.wikipedia.org/wiki?curid=5846202", "title": "Malaysian Open 2015 - Qualificazioni singolare", "text": ""}
{"id": "5846203", "revid": "125875426", "url": "https://it.wikipedia.org/wiki?curid=5846203", "title": "Hirving Lozano", "text": "Caratteristiche tecniche.\nSoprannominato \"Chucky\", \u00e8 un'ala destra ma pu\u00f2 giocare comunque come ala sinistra. Dispone di buona tecnica oltre a essere bravo ad attaccare la profondit\u00e0. \u00c8 ambidestro, ed \u00e8 un buon tiratore da fuori area oltre a disporre di buona visione di gioco.\nCarriera.\nClub.\nGli esordi, Pachuca.\nCresciuto nelle giovanili del , a 19 anni esordisce, con la maglia dello stesso club biancobl\u00f9, nella massima serie messicana l'8 febbraio 2014, subentrando all'83' a J\u00fcrgen Damm contro il Club Am\u00e9rica e mettendo a segno la rete decisiva per la vittoria dei suoi. In quattro stagioni disputate in patria ha totalizzato 43 gol in 149 presenze ufficiali.\nPSV Eindhoven.\nIl 19 giugno 2017 \u00e8 passato a titolo definitivo al per 8 milioni di euro e con un accordo quinquennale. Gioca la sua prima partita con la maglia del PSV contro l' in casa, vincendo per 3-2, e in quella occasione segna anche la sua prima rete con il club biancorosso. Nella stagione 2017-2018 \u00e8 realizzatore di 17 reti in 29 presenze; mentre nella stagione seguente, ovvero 2018-2019, invece, realizza 18 gol in 30 partite disputate.\nIl 23 e 30 luglio 2019, gioca titolare nelle due partite preliminari per la qualificazione della Champions League 2019-2020 contro il : la prima partita vinta 3-2 dal in casa, la seconda persa per 2-1 in trasferta, con conseguente eliminazione del PSV dalla UEFA Champions League. Per questa fatale sconfitta, siccome il giocatore vuole giocare la Champions League, Lozano entra in contrasto sia con il club biancorosso sia con l'allenatore van Bommel per cui richiede, successivamente, il trasferimento.\nIl seguente 11 agosto, nonostante la crisi tra il club e il calciatore per via di un suo possibile trasferimento, Lozano gioca titolare anche nel match casalingo contro l' uscendo al 50\u00ba minuto a causa di un piccolo infortunio al piede. La partita finir\u00e0 3-1 a favore dei biancorossi. Questa risulta essere, cos\u00ed, la sua ultima presenza con il club olandese.\nNapoli.\nIl 23 agosto 2019 viene acquistato dal : il costo del trasferimento sarebbe pari a 38 milioni di euro pi\u00f9 alcuni bonus. Il 31 agosto 2019 fa il suo esordio nella massima serie italiana subentrando a inizio secondo tempo a Lorenzo Insigne nella partita contro la . Il club torinese conduceva il match per 3 reti a zero, ma dopo una ventina di minuti (e il parziale di 3-1) Lozano in contropiede infila la porta bianconera portando la partita a un momentaneo 3-2; la partita si concluder\u00e0 con un rocambolesco 4-3 in favore della vecchia signora, ma con la rete del momentaneo 3-2 Lozano diventa il primo calciatore di nazionalit\u00e0 messicana a marcare una rete nel campionato di Serie A. Il 17 settembre esordisce con la maglia partenopea nel primo match del girone di Champions League contro il , vinto per 2-0 dagli azzurri. A seguito di prestazioni negative e dell'esonero di Carlo Ancelotti e l'arrivo di Gennaro Gattuso, il suo spazio in campo diminuisce. Alla ripresa del campionato dopo la sospensione dovuta alla pandemia di COVID-19, vince la Coppa Italia (seppur non giocando n\u00e9 il ritorno della semifinale contro l'Inter n\u00e9 la finale contro la Juventus) e torna in campo nel successo per 0-2 contro il Verona, realizzando la seconda rete dei partenopei. Realizza poi, sempre da subentrato, la rete del blitz esterno a Marassi contro il Genoa.\nNella seconda stagione al Napoli, complice la partenza di Jos\u00e9 Callej\u00f3n, trova subito spazio, realizza la sua prima doppietta in Serie A (segnando il primo e il quarto gol) nella vittoria casalinga per 6-0 sul alla seconda giornata. Si ripete poi, con un'altra doppietta, nella vittoria per 4-1 contro l' il 17 ottobre 2020. Successivamente va a segno anche in altre occasioni risultando spesso decisivo con dribbling e ottime giocate. Il 24 gennaio 2021 segna contro il Verona al Bentegodi, realizzando il terzo gol pi\u00f9 veloce nella storia della Serie A nonch\u00e9 gol pi\u00f9 veloce mai realizzato da un calciatore del club partenopeo, a 8 secondi e 95 centesimi dal fischio d\u2019inizio; tuttavia i partenopei sono stati rimontati perdendo 3-1. Termina la stagione (condizionata anche da un infortunio che ne ha limitato l'impiego tra febbraio e marzo) con 15 reti (di cui 11 in campionato), non riuscendo a raggiungere n\u00e9 la finale di Coppa Italia, in cui i partenopei sono stati eliminati in semifinale dall' nonostante lui fosse andato in gol, n\u00e9 il quarto posto valido per la qualificazione in Champions League..\nConfermatosi tra i titolari del Napoli nell'annata 2021-2022, dopo un avvio di stagione un po' stentato, il 18 gennaio decide con una sua doppietta la vittoria esterna sul campo del Bologna per 2-0.\nNazionale.\nHa partecipato al Campionato nordamericano Under-20 del 2015, contribuendo al successo finale della nazionale messicana con cinque gol, grazie ai quali si \u00e8 aggiudicato anche il titolo di capocannoniere del torneo. Lo stesso anno ha preso parte anche al Mondiale Under-20, in cui ha segnato un gol.\nHa esordito in nazionale maggiore l'11 febbraio 2016 in un'amichevole contro il . Nella sua seconda presenza con il Messico ha segnato al nelle qualificazioni ai Mondiali 2018. \u00c8 stato convocato successivamente per la Copa Am\u00e9rica Centenario negli Stati Uniti e, nella stessa estate, per le Olimpiadi 2016 in Brasile.\nViene convocato anche per i Mondiali 2018, risultando determinante nella prima sfida della Nazionale con il decisivo goal dell'1-0 nella sorprendente vittoria contro la il 17 giugno.\nDopo non avere disputato la Gold Cup 2019, viene convocato per quella del 2021. Tuttavia \u00e8 costretto ad abbandonare la competizione gi\u00e0 dopo la prima partita contro a seguito di un duro contrasto col portiere avversario Marvin Phillip in cui ha rimediato una ferita lacero contusa all'arcata sopraccigliare sinistra.\nStatistiche.\nPresenze e reti nei club.\n\"Statistiche aggiornate al 17 gennaio 2022.\""}
{"id": "5846212", "revid": "1573940", "url": "https://it.wikipedia.org/wiki?curid=5846212", "title": "Manucodia comrii", "text": "La manucodia crestariccia (Manucodia comrii ) \u00e8 un uccello passeriforme della famiglia dei paradiseidi.\nDescrizione.\nDimensioni.\nMisura fino a 43 cm di lunghezza, per un peso che raggiunge i 448 g: questi dati rendono la manucodia crestariccia uno dei paradiseidi pi\u00f9 grossi e sicuramente il pi\u00f9 pesante. A parit\u00e0 d'et\u00e0, i maschi sono leggermente pi\u00f9 grossi e robusti rispetto alle femmine.\nAspetto.\nSi tratta di uccelli che ricordano molto, per l'aspetto e le dimensioni, un grosso corvo, in virt\u00f9 della colorazione scura, dell'aspetto robusto con coda allungata e squadrata, delle zampe forti e del forte becco conico e allungato.&lt;br&gt;\nLa livrea \u00e8 nera su tutto il corpo, con riflessi metallici verdi, bluastri e violacei specialmente su testa, collo e area dorsale (ali comprese), mentre petto e ventre si presentano pi\u00f9 opachi e dall'aspetto quasi squamato in virt\u00f9 delle penne orlate di bianco-giallastro: le penne del vertice sono leggermente arricciate (da cui il nome comune della specie), e anche le penne della coda presentano un leggero arricciamento. L'iride \u00e8 rossa, mentre zampe e becco sono neri.\nBiologia.\nSi tratta di animali dalle abitudini diurne, che tendono a vivere da soli o in coppie fra i rami degli alberi di media altezza: pur essendo piuttosto timidi e pronti in ogni momento a rifugiarsi nel folto della vegetazione al minimo sentore di pericolo, le manucodie crestariccia non sono difficili da avvistare nell'areale di diffusione, specialmente nei pressi di grossi alberi da frutto, e ancora pi\u00f9 facile \u00e8 udirne il verso (una serie di otto note basse e calanti emesse anche a scopo territoriale) o il caratteristico fruscio delle ali emesso dall'animale in volo, dovuto alla forma particolare delle penne alari.\nAlimentazione.\nLa manucodia crestariccia \u00e8 un uccello dalla dieta essenzialmente frugivora, che basa la propria dieta perlopi\u00f9 sui fichi: questi uccelli, tuttavia, mangiano senza problemi ogni tipo di frutto maturo, oltre che nettare e verosimilmente in misura minore anche insetti e altri piccoli invertebrati, come anche le specie congeneri.\nRiproduzione.\nLa stagione riproduttiva va da giugno a novembre, tuttavia \u00e8 possibile osservare coppie in nidificazione anche in marzo.\nIl maschio corteggia la femmina seguendola insistentemente fra la vegetazione e tenendo le ali e la coda ben spiegate, le penne arruffate ed emettendo il verso di richiamo, montandola una volta che essa si sia mostrata disponibile all'accoppiamento. Anche la manucodia crestariccia \u00e8 un uccello rigidamente monogamo: i \"partner\" collaborano nella costruzione del nido, che ha forma a coppa e viene costruito utilizzando materiale di origine vegetale sulla biforcazione secondaria di un ramo. Una volta depostele 1-2 uova, i due sessi si alternano anche nella cova e nell'allevamento dei \"pulli\", fino al loro involo e al sopraggiungere dell'indipendenza.\nDistribuzione e habitat.\nLa manucodia crestariccia \u00e8 endemica degli arcipelaghi delle D'Entrecasteaux e delle Trobriand, a sud-est della Nuova Guinea.\nPur occupando un areale molto circoscritto, si tratta di una delle specie di uccello del paradiso pi\u00f9 versatili in termini di \"habitat\", occupando praticamente tutti gli spazi alberati, dalla foresta pluviale alla savana alberata, e potendo essere osservata perfino nei parchi e nei giardini.\nTassonomia.\nSe ne riconoscono due sottospecie:\nIl nome scientifico di questa specie venne scelto da Sclater in omaggio al matematico scozzese Peter Comrie, primo europeo a osservare e descrivere la specie nel 1874 sull'Isola Fergusson."}
{"id": "5846216", "revid": "57342", "url": "https://it.wikipedia.org/wiki?curid=5846216", "title": "Alfredo Bisignani", "text": "Biografia.\nFiglio di Raffaele Bisignani, sindacalista e antifascista tra i fondatori del PCd'I a Messina, fin da giovanissimo milit\u00f2 nelle file del PCI. Fu dirigente e poi segretario regionale della FGCI in Sicilia dal 1956 fino al 1958. Dal 1954 fu direttore responsabile de \"Il Riscatto\", periodico della sinistra messinese edito dalle federazioni comunista e socialista e dalla Camera del Lavoro di Messina.\nNegli anni '60 fu molto attivo in campo sindacale dirigendo la Camera del Lavoro di Messina e occupandosi di alcune vertenze storiche come la municipalizzazione dei servizi pubblici in citt\u00e0. Dal 1962 al 1972 ricopr\u00ec anche il ruolo di consigliere provinciale.\nEletto alla Camera dei deputati nelle file del PCI nel 1972 fu riconfermato anche dopo le elezioni del 1976. Fu tra i principali promotori della legge Basaglia per la riforma del trattamento psichiatrico e la chiusura dei cosiddetti manicomi.\nDopo la conclusione della sua esperienza parlamentare continu\u00f2 a occuparsi di sanit\u00e0 nella sua Messina come componente, in quota PCI, del comitato di gestione della Unit\u00e0 sanitaria locale n. 41 Messina Nord.\nIn seguito alla svolta della Bolognina, fu tra i promotori di Rifondazione Comunista a Messina. Dal 1998 fu fra i fondatori del Partito dei Comunisti Italiani."}
{"id": "5846217", "revid": "287204", "url": "https://it.wikipedia.org/wiki?curid=5846217", "title": "Malaysian Open 2015 - Singolare", "text": "Il singolare del Malaysian Open 2015 \u00e8 stato un torneo di tennis facente parte dell'ATP World Tour 2015.\nKei Nishikori ma ha deciso di non prendere parte alla competizione.\nIn finale David Ferrer ha battuto Feliciano L\u00f3pez per 7\u20135, 7\u20135.\nTeste di serie.\nLe prime quattro teste di serie ricevono un bye per il secondo turno."}
{"id": "5846218", "revid": "729019", "url": "https://it.wikipedia.org/wiki?curid=5846218", "title": "Giovanni Luigi Satta", "text": ""}
{"id": "5846220", "revid": "92723", "url": "https://it.wikipedia.org/wiki?curid=5846220", "title": "Malaysian Open 2015 - Doppio", "text": "Il doppio del Malaysian Open 2015 \u00e8 stato un torneo di tennis facente parte dell'ATP World Tour 2015.\nTreat Huey e Henri Kontinen hanno sconfitto in finale Raven Klaasen e Rajeev Ram per 7\u20136, 6\u20132."}
{"id": "5846226", "revid": "729019", "url": "https://it.wikipedia.org/wiki?curid=5846226", "title": "Poliuto Penzo", "text": "Biografia.\nNacque a Chioggia il 23 marzo 1907 figlio di Innocente e Vicenza Villan. Dopo aver frequentato le scuole medie inizi\u00f2 a lavorare come muratore, ma nel giugno 1926 si arruol\u00f2 nell\u2019Arma dei Carabinieri assegnato, come allievo, alla Legione di Torino e poi, divenuto carabiniere effettivo, pass\u00f2 in forza alla Legione di Milano nel gennaio 1927, e a quella di Palermo nell\u2019ottobre dello stesso anno. Congedato il 21 giugno 1929, and\u00f2 a lavorare presso il cantiere navale del Lloyd Triestino, ma rientr\u00f2 in servizio attivo nel giugno 1930, prestando servizio a Padova fino al 1933, poi a Trieste e quindi a Fiume. Assegnato alla Stazione carabinieri de l\u2019Asmara, in Eritrea, si imbarc\u00f2 a Napoli il 27 marzo 1937, e all\u2019atto dell\u2019entrata in guerra dell\u2019Italia, avvenuta il 10 giugno 1940, fu mobilitato ed assegnato al I Gruppo Carabinieri di Gondar, meritandosi la Medaglia di bronzo al valor militare il 10 gennaio 1941 mentre si trovava al fronte tra Matemma e Gallabar.\nTra il 13 e il 21 novembre 1941 combatte al passo di Culqualber al comando di una pattuglia del 3\u00ba Gruppo Carabinieri, trovandosi privo di rifornimenti e con armi leggere, a tenere testa a soverchiati reparti inglesi e abissini. Per non sguarnire il caposaldo, compiva ripetute azioni notturne contro le linee nemiche, rimanendo ferito pi\u00f9 volte, ma continuando sempre a combattere. Immobilizzato al suolo durante l\u2019azione del 21 novembre fu ferito gravemente, ma rifiutando i soccorsi, continu\u00f2 a combattere venendo crivellato di colpi e rimanendo parzialmente cieco. Recuperato dal campo di battaglia, fu preso prigioniero, rientrando in Italia nel maggio 1943 durante uno scambio di prigionieri rimasti gravemente feriti. Ricoverato lungamente in ospedale, rimase completamente cieco, venendo congedato ed iscritto al Ruolo d\u2019onore, e per l\u2019eroico comportamento tenuto in combattimento fu poi insignito della Medaglia d'oro al valor militare che gli fu consegnata nel corso di un\u2019apposita cerimonia tenutasi a Roma il 7 settembre 1949.\nSi spense a Chioggia il 28 dicembre 1977, e la sua citt\u00e0 natale gli intitol\u00f2 una piazza del quartiere della Tombola ed una scuola elementare nella frazione di Sant\u2019Anna."}
{"id": "5846227", "revid": "767487", "url": "https://it.wikipedia.org/wiki?curid=5846227", "title": "Il drago invisibile", "text": "Il drago invisibile (\"Pete's Dragon\") \u00e8 un film del 2016 diretto da David Lowery.\nLa pellicola \u00e8 il remake del film \"Elliott il drago invisibile\" del 1977, entrambi basati su un breve racconto di S. S. Field e Seton I. Miller.\nTrama.\nPete \u00e8 un bambino di 4 anni in viaggio con i suoi genitori in Oregon, in una zona circondata da fitti boschi in cui non passa mai quasi nessuno. In un grave incidente stradale la macchina si ribalta, i suoi genitori perdono entrambi la vita e Pete si ritrova da solo in un ambiente ostile, finch\u00e9 non si imbatte in un drago gentile (a cui da nome Elliott sulla base di un libro in suo possesso) che come Pete vive da solo da tempo, essendosi smarrito da tutti gli altri draghi, che da quel momento in avanti stringe amicizia con il bambino e lo protegge per sei anni.\nNella pi\u00f9 vicina citt\u00e0, l'anziano Mr. Meacham da anni racconta ai bambini locali storie di un feroce drago che abita nella foresta, e che i draghi vivono nelle montagne a Nord, ma che talvolta qualche drago perde la via di casa ritrovandosi isolato. Per sua figlia Grace, che lavora come guardia forestale e si occupa di proteggere la foresta dall'impresa di taglialegna diretta dal suo fidanzato Jack, quei racconti sono poco pi\u00f9 che favole, finch\u00e9 non incontra Pete, che in qualche modo a lei ignoto \u00e8 sopravvissuto per sei anni nella foresta. Lei porta il bambino a casa con s\u00e9, in attesa di scoprire chi sono i suoi genitori, ma Elliott, rimasto solo, si mette in cerca del suo amico, venendo per\u00f2 avvistato da Gavin (un crudele lavoratore taglialegna) e dai suoi compagni, che scoprono quindi che le storie del signor Meacham erano tutte vere.\nPete racconta a Grace del suo amico Elliott, e il giorno dopo conduce Grace, la sua nuova amica Natalie (sua coetanea e figlia di Jack) e il signor Meacham a vedere Elliott; i tre rimangono stupiti e meravigliati quando il drago appare loro, ma subito dopo arrivano Gavin e la sua squadra armati di sedativi per catturare il drago. Elliott privo di sensi viene portato nello stupore generale nella fabbrica di Jack, e vengono chiamate le autorit\u00e0 locali affinch\u00e9 Gavin si prenda il merito della cattura del drago. Grazie a Pete, Natalie e il signor Meacham il drago per\u00f2 sfugge alle autorit\u00e0 a bordo di un camion, e durante il successivo inseguimento da parte delle autorit\u00e0 Elliott reagisce facendo crollare un ponte con le fiamme eruttate dalla sua bocca, e salvando Grace e Jack che stavano precipitando nel vuoto.\nElliott porta Pete lontano da l\u00ec, ma il bambino, seppur dispiaciuto, gli dice addio perch\u00e9 sa bene che ora che la gente sapeva di Elliott non avrebbe cessato di dargli la caccia, e cos\u00ec lo invia a Nord, seguendo la Stella Polare come gli era stato insegnato da Grace.\nPete cos\u00ec entra a far parte della famiglia di Grace, Jack e Natalie, ed anni dopo va in viaggio a Nord fino alle montagne, ritrovando un Elliott felice che si \u00e8 riunito con gli altri draghi nella sua vera casa.\nProduzione.\nLe riprese sono iniziate nel gennaio 2015 in Nuova Zelanda. Il film \u00e8 stato girato in live action con telecamere Panavision Panaflex. Il drago Elliot \u00e8 interamente animato in CGI al contrario dell'animazione realizzata nel film originale, che era disegnata a mano. Gli effetti speciali sono creati dalla Weta Digital.\nPromozione.\nIl primo teaser trailer \u00e8 stato presentato in anteprima sull'ABC il 21 febbraio 2016, durante lo speciale televisivo \"The Wonderful World of Disney: Disneyland 60\"; il primo teaser trailer italiano del film \u00e8 stato distribuito online il 30 maggio 2016.\nDistribuzione.\nIl film \u00e8 stato distribuito nelle sale cinematografiche statunitensi il 12 agosto 2016, mentre in quelle italiane il 10 agosto dello stesso anno.\nEdizione italiana.\nIl personaggio di Gavin \u00e8 doppiato da Fabio Boccanera che nel film originale doppiava Pete\nAccoglienza.\nIl film \u00e8 stato lodato dalla critica ricevendo un 86% di recensioni positive su Rotten Tomatoes. \u00c8 costato 65 milioni di dollari incassandone 70 solo negli USA e 66 nel resto del mondo, per un totale mondiale di 136 milioni di dollari, rivelandosi un buon successo."}
{"id": "5846230", "revid": "938", "url": "https://it.wikipedia.org/wiki?curid=5846230", "title": "Porporino o i misteri di Napoli", "text": "Porporino o i misteri di Napoli (\"Porporino ou les Myst\u00e8res de Naples\") \u00e8 un romanzo di Dominique Fernandez. Pubblicato il 3 settembre del 1974 dalle edizioni Grasset, l'autore vinse il premio M\u00e9dicis lo stesso anno.\nTrama.\nIl libro \u00e8 strutturato in tre parti. Una sezione iniziale, scritta in prima persona, illustra il ritrovamento di un manoscritto risalente al 1820 circa, ad Heidelberg, dove un nobile del tempo aveva mantenuto una cappella musicale. In tale ambiente avrebbe vissuto l'ormai anziano Porporino, cantore evirato, che narra, quasi in segreto, le proprie memorie.\nParte prima. Vincenzo Del Prato \u00e8 un fanciullo di famiglia contadina e vive nel paese di San Donato in Calabria, nelle terre del Principe di Sansevero. Dotato della voce pi\u00f9 bella del paese, prediletto dal parroco locale, don Sallusto, il ragazzino riceve la propria istruzione senza capire che si sta per fare di lui un cantante castrato, con il consenso del padre e grazie ai mezzi offerti dal principe. Vincenzo \u00e8 attratto da una coetanea, Luisilla, e risponderebbe agli stimoli della sua et\u00e0, se non fosse accuratamente sorvegliato; dal canto suo, don Sallusto (che probabilmente \u00e8 a sua volta un castrato, ma non viene detto in modo esplicito) indirizza i pensieri del fanciullo verso un'interpretazione della vita in cui uomini e donne in passato non erano drasticamente separati, ma piuttosto partecipi delle prerogative dell'altro sesso e, talora, dediti a curiosi riti di scambio delle parti, retaggio di un tempo arcaico.\nParte seconda. Compiuta l'operazione, il ragazzo \u00e8 introdotto al Conservatorio e, dall'et\u00e0 di quattordici anni, pu\u00f2 disporre di una stanza singola, grazie al suo benefattore Raimondo di Sangro, dei Principi di Sansevero. Nella stanza accanto c'\u00e8 un altro ragazzo castrato, Feliciano, bellissimo e molto pigro, che colpisce Vincenzo per la disinvoltura, sconfinante nella mancanza di scrupoli. Tra gli altri allievi c'\u00e8 il coetaneo Domenico Cimarosa. Gli allievi sono impegnati non meno di dieci ore al giorno e studiano, oltre a tutte le materie musicali, anche la letteratura antica e contemporanea, la religione e la filosofia. Le idee illuministe vorrebbero mettere tutti i castrati nella luce peggiore, ma l'accusa che essi siano ignoranti \u00e8 sciocca e infondata.\nGli anni trascorrono e il bel Feliciano ha un influsso nocivo su Vincenzo, che si trova innamorato dell'amico, per poi comprenderne la natura egocentrica e l'inaffidabilit\u00e0. Quando viene il momento di assumere un nome d'arte, Vincenzo sceglie \"Porporino\", su consiglio del suo mecenate, in onore di Nicola Porpora, mentre Feliciano, senza spiegare nulla, dichiara che si far\u00e0 chiamare Marchesi. Porporino \u00e8 spesso a fianco del principe, un geniale inventore, e da questi \u00e8 condotto nei salotti pi\u00f9 esclusivi. Nel 1770, durante il suo viaggio in Italia, il piccolo Wolfgang Amadeus Mozart, con il padre, tiene una serata a Napoli, cui Porporino assiste. Le idee del ragazzino austriaco sono di scrivere molta musica per gli evirati: egli dice di adorare quelle voci e fa notare che i ruoli pi\u00f9 eroici (Achille, Giulio Cesare, Orfeo e altri) sono costantemente affidati alla bravura di questi particolari cantanti, come un miracolo di fusione della virt\u00f9 virile con la sonorit\u00e0 della voce pura e acuta femminile.\nParte terza. Ormai Porporino ha compreso che non diventer\u00e0 un grande cantante, perci\u00f2 accetta impegni solo nella musica sacra; Feliciano invece \u00e8 prossimo al debutto come secondo castrato in un'opera che si terr\u00e0 al Teatro San Carlo. Egli continua a giocare con i sentimenti delle persone, accettando una relazione con un'avventuriera di nome Sarah Goudard (concupita dal re di Napoli). Inoltre ha fatto innamorare perdutamente di s\u00e9 un nobile, don Manuele duca di Maddaloni, turbato al punto che invita a vivere in casa sua Porporino e Feliciano. Inizia uno straziante periodo in cui don Manuele \u00e8 talmente alla merc\u00e9 di Feliciano che passa giorno e notte ad attenderlo, in compagnia del non meno turbato Porporino.\nAnche il principe di Sansevero vuole con s\u00e9 Porporino e lo coinvolge in una serie di esperimenti che denotano come il bizzarro inventore si stia perdendo in una grave forma di follia. Nei salotti il principe sostiene (come a suo tempo don Sallusto) la necessit\u00e0 di una fusione universale che non privi l'uomo di una parte di s\u00e9, con l'indirizzarlo all'essere maschio o femmina. Per lui i castrati sono la perfezione che blocca l'individuo prima di una scelta definitiva e i suoi domestici sono tutti giovani castrati. Questo gli attira le polemiche da parte degli esponenti dell'Illuminismo, come l'abate Galliani e Antonio Perocades. In casa e in segreto, il principe ha forse ucciso due domestici, quindi con l'aiuto dell'ignaro Porporino, ha sostituito il sangue dei due con mercurio, ottenendo in tre giorni due simulacri brillanti, ma non la resurrezione, suo primario obiettivo. Anche la realizzazione della Cappella Sansevero avviene in un clima di allucinazione e di pensieri esasperati.\nOssessionato dall'idea di trovare un metodo per far risuscitare un cadavere, il principe associa alla sua insania don Manuele, chiedendogli in prestito Feliciano per un esperimento. Egli ha decretato che i suoi domestici facciano a pezzi lui stesso insieme a un castrato, quindi li immergano in una sostanza e, in capo a tre giorni, la vita dovrebbe tornare. Don Manuele e Porporino ignorano questo piano, noto solo ai servitori di Raimondo di Sangro. Arriva la sera fatale, il principe costringe tutti a bere una bevanda, quindi ordina di procedere. Tuttavia i giovani servi si scagliano sul solo Feliciano e rifiutano di assecondare il padrone. Dapprima smembrano il corpo del cantante in silenzio, quindi ne estraggono il cuore con urla di trionfo. Porporino sviene e, al risveglio, trova solo qualche brandello di carne abbandonata.\nEpilogo. Il principe viene dichiarato pazzo e internato in un convento. Don Manuele muore poco dopo, stroncato dal dolore per quanto avvenuto prima e durante la morte di Feliciano. Porporino accetta subito un impiego ad Heidelberg, dove trascorrer\u00e0 circa cinquant'anni, quando decider\u00e0 di scrivere il suo memoriale. Nel cambiamento dall'Illuminismo al Romanticismo, vede avverarsi le idee del suo benefattore, quali il ritorno al mito dell'infanzia e la volont\u00e0 di perdersi nel tutto, che spinge i ragazzi di entrambi i sessi a condividere costumi e poesia. E si chiede se, con un altro secolo, i giovani arriveranno a vestirsi senza differenze, a tenere i capelli della stessa lunghezza, come aveva profetizzato il principe Raimondo.\nPersonaggi.\nPersonaggi storici che agiscono nel libro\nAltri personaggi storici del periodo, presenti nelle conversazioni del libro"}
{"id": "5846249", "revid": "71433", "url": "https://it.wikipedia.org/wiki?curid=5846249", "title": "David Lowery", "text": ""}
{"id": "5846263", "revid": "1543377", "url": "https://it.wikipedia.org/wiki?curid=5846263", "title": "Shenzhen Open (ATP) 2015", "text": "Lo Shenzhen Open 2015 \u00e8 stato un torneo di tennis giocato sul cemento indoor. \u00c8 stata la 2\u00aa edizione dello Shenzhen Open (ATP), che fa parte della categoria ATP World Tour 250 series nell'ambito dell'ATP World Tour 2015. Si \u00e8 giocato allo Shenzhen Luohu Tennis Centre di Shenzhen in Cina, dal 28 settembre al 4 ottobre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Tom\u00e1\u0161 Berdych ha sconfitto in finale Guillermo Garc\u00eda L\u00f3pez per 6\u20133, 7\u201367.\nDoppio.\n Jonathan Erlich / Colin Fleming hanno sconfitto in finale Chris Guccione / Andr\u00e9 S\u00e1 per 6-1, 63-7, [10-6]."}
{"id": "5846264", "revid": "79100005", "url": "https://it.wikipedia.org/wiki?curid=5846264", "title": "Lalla Trupia", "text": ""}
{"id": "5846265", "revid": "547034", "url": "https://it.wikipedia.org/wiki?curid=5846265", "title": "Mercer Quality of Living Survey", "text": "La graduatoria Mercer Quality of Living Survey, redatta dalla Mercer statunitense, classifica\u00a0221 citt\u00e0 da Vienna a Baghdad per la qualit\u00e0 della vita. Gli Stati con citt\u00e0 nelle prime 50 sono\u00a0Austria, Svizzera, Nuova Zelanda, Germania, Canada, Danimarca, Australia, Svezia, Italia e USA. Nel 2016 \u00e8 Vienna a guidare la classifica, per il sesto anno consecutivo.\nLa graduatoria \u00e8 redatta per aiutare Governi e aziende per l'assegnazione di sedi ai propri dipendenti. La graduatoria tiene conto di diversi parametri tra i quali la sicurezza personale data dalla stabilit\u00e0 interna, crimini, forze di Polizia e relazioni diplomatiche con altri paesi. In questo caso\u00a0Lussemburgo\u00a0\u00e8 al primo posto, seguita da Berna, Helsinki e Zurigo, tutte al 2\u00ba posto.\nClassifiche.\nLe citt\u00e0 prese in esame\u00a0(6.921 in totale) vengono valutate in 39 parametri, geopolitici, economici, ambientali, sicurezza personale, salute, educazione, trasporti e altri fattori legati ai\u00a0servizi pubblici. Le citt\u00e0 sono comparate prendendo\u00a0New York City come punteggio base uguale a 100.\nCitt\u00e0 top per regione.\nNord America\nAsia\nEuropa\nOceania\nMedioriente\u00a0e Nord Africa\nAfrica subsahariana\nAmerica latina"}
{"id": "5846268", "revid": "1821847", "url": "https://it.wikipedia.org/wiki?curid=5846268", "title": "Mariana da Fonseca", "text": "Biografia.\nMariana era la figlia del capitano Feliciano de Sousa Meireles, e di sua moglie, Henriette Julia Carneiro Le\u00e3o. La famiglia si trasfer\u00ec a Cuiab\u00e1. L\u00ec, intorno al 1860, ha incontrato il suo futuro marito, l'allora capitano dell'esercito brasiliano Manuel Deodoro da Fonseca.\nLa coppia si spos\u00f2 un paio di settimane dopo, il 16 aprile dello stesso anno. Non ebbero figli. Il soprannome della coppia era \"Maneco\" e \"Marianinha\".\nHanno vissuto per due anni a Cuiab\u00e1, dove Fonseca serv\u00ec come aiutante di campo del Presidente della Provincia, Antonio Pedro de Alencastro. Nel 1864, con la guerra del Paraguay, Fonseca part\u00ec lasciandola per circa sei anni a vivere con la madre e le sei cognate.\nCon la proclamazione della Repubblica, Mariana \u00e8 diventata first lady del paese."}
{"id": "5846285", "revid": "1442080", "url": "https://it.wikipedia.org/wiki?curid=5846285", "title": "Shenzhen Open (ATP) 2015 - Qualificazioni singolare", "text": "Le qualificazioni del singolare dello Shenzhen Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5846286", "revid": "1342471", "url": "https://it.wikipedia.org/wiki?curid=5846286", "title": "Guenaele di Land\u00e9vennec", "text": "Biografia.\nSecondo una vita tarda e leggendaria, apparteneva a una nobile famiglia della Cornovaglia e, all'et\u00e0 di sette anni, incontr\u00f2 a Ergu\u00e9-Gab\u00e9ric l'abate Vinvaleo, che lo invit\u00f2 a seguirlo in monastero a Land\u00e9vennec.\nNonostante la giovane et\u00e0, Gu\u00e9na\u00eble si distinse per l'intensa vita di preghiera e penitenza e Vinvaleo lo design\u00f2 suo successore.\nDopo sette anni, lasci\u00f2 la carica di abate e, con undici suoi monaci, si rec\u00f2 in Irlanda e Inghilterra per studiarvi le tradizioni monastiche. Torn\u00f2 in Bretagna dopo trentaquattro anni: dopo un soggiorno sull'isola di Groix, si stabil\u00ec sulla costa del Morbihan e vi fond\u00f2 un monastero (forse presso Caudan), dove mor\u00ec.\nIl suo nome, che significherebbe \"beato, benedetto\", deriva dal bretone \"gwenn\" (bianco, puro, immacolato) \"ha\u00ebl\" (generoso, magnanimo, nobile).\nCulto.\nIl culto di san Gu\u00e9na\u00eble fu promosso dal re di Bretagna Nomino\u00eb; a causa delle incursioni normanne, attorno all'865 i monaci abbandonarono il monastero portando con loro le reliquie di Gu\u00e9na\u00eble a Corbeil e a Parigi, contribuendo alla diffusione del culto. Le reliquie furono fatte tornare in Bretagna dai vescovi di Vannes, che le deposero in cattedrale e proclamarono san Gu\u00e9na\u00eble patrono della diocesi.\n\u00c8 patrono di Ergu\u00e9-Gab\u00e9ric, Plougonvelin, Bolazec, Tr\u00e9guidel e Lescou\u00ebt-Gouarec. La sua festa \u00e8 celebrata nelle diocesi di Vannes e Quimper e nell'abbazia di Land\u00e9vennec.\nIl suo elogio si legge nel Martirologio romano al 3 novembre.\nNella toponomastica di Vannes la rue Gu\u00e9na\u00eble costeggia il lato Sud della cattedrale di St. Pierre. In forte pendenza e non selciata, nel Medioevo la strada era percorsa con difficolt\u00e0 dai pesanti carri che sceglievano la rue des Vierges, percorso pou lungo ma meno ripido. Attualmente la via \u00e8 pedonale e selciata da sampietrini."}
{"id": "5846287", "revid": "767487", "url": "https://it.wikipedia.org/wiki?curid=5846287", "title": "Michael Foster (musicista)", "text": "Biografia.\nCominci\u00f2 a suonare la batteria sin da piccolo invogliato dai genitori. All'et\u00e0 di 5 anni gli venne regalato il suo primo strumento.\nNegli anni ottanta si un\u00ec alla band \"White Heat\" del chitarrista Bill Leverty, con cui poco dopo dar\u00e0 vita ai FireHouse insieme a C.J. Snare e Perry Richardson."}
{"id": "5846288", "revid": "729019", "url": "https://it.wikipedia.org/wiki?curid=5846288", "title": "Miguel de Oquendo y Segura", "text": "Nominato dal Re Filippo II \"Almirante general\" e \"Capit\u00e1n General\" dell'Escuadra de Guip\u00fazcoa, fu vicecomandante dell'\"Armada Espa\u00f1ola\" in seno alla quale partecip\u00f2 alla tragica avventura conosciuta come Invincibile Armata (\"Grande y Felic\u00edsima Armada\"). Era il padre del famoso ammiraglio Antonio de Oquendo y Zand\u00e1tegui.\nBiografia.\nNato a San Sebasti\u00e1n (provincia di Guip\u00fazcoa), in una modesta casa sulla spiaggia di Ulia, nel 1524, figlio di Antonio de Oquendo Oyanguren e Mar\u00eda Dom\u00ednguez de Segura. A causa della povert\u00e0 della sua famiglia lavor\u00f2 dapprima come pastore di pecore e poi come maestro d'ascia in un cantiere navale e all'et\u00e0 di quattordici anni, il 21 aprile 1538, insieme al suo amico Antonio de Mart\u00edn y Arriola, entr\u00f2 nella marina mercantile lasciando San Sebasti\u00e1n per trasferirsi a Siviglia.\nEffettu\u00f2 diversi viaggi a bordo di navi mercantili diretti alla Indie occidentali, e nel 1550 s'imbarc\u00f2 come capitano a bordo della \"Santiago\", di propriet\u00e0 di Francisco N\u00fa\u00f1ez P\u00e9rez. Nel 1562 s'imbarc\u00f2 sulla nave ammiraglia della flotta spagnola, al comando del capitano Pedro de las Roelas, che effettu\u00f2 la traversata verso la Nuova Spagna agli ordini dell'ammiraglio Antonio de Aguayo. Ritornato in patria l'anno successivo, con il compenso ricevuto ritorn\u00f2 a San Sebasti\u00e1n dove ricostru\u00ec la casa natale di Ul\u00eda, entrando a far parte della migliore societ\u00e0 locale. \nNel 1565 spos\u00f2 la figlia del famoso avvocato Crist\u00f2bal de Zandategui, Mar\u00eda. Nel 1570 inizi\u00f2 la costruzione di una propria imbarcazione da 800 tonnellate che fu venduta l'anno successivo a Siviglia con un guadagno di 9.200 ducati, realizzando subito dopo una nave ancora pi\u00f9 grande, da 1.000 tonnellate di dislocamento, con cui avvi\u00f2 un florido commercio di mercanzie tra San Sebasti\u00e1n, Pasajes e Cadice. Nel 1575 la sua nave fu requisita dalle autorit\u00e0 militari e al suo comando prese parte alla spedizione di soccorso a Orano, incaricato di trasportare rifornimenti. Al termine delle operazioni militari la nave fu venduta a un altro commerciante, Pedro del Castillo.\nGrazie ai grandi guadagni ottenuti nel 1577 fu eletto Alcalde della sua citt\u00e0 natale e il 13 maggio di quello stesso anno fu nominato dal re Filippo II Capitano generale della Squadra di Guip\u00fazcoa (\"Capit\u00e1n General dell'Escuadra de Guip\u00fazcoa\").\nSotto gli ordini dell'ammiraglio Marchese di Santa Cruz, \"Capit\u00e1n General de las Galeras de Espa\u00f1a\", al comando della sua squadra navale prese parte alla battaglia dell'isola di Terceira (Arcipelago delle Azzorre). Durante questo combattimento, avvenuto il 25 luglio 1582, la sua nave, il galeone \"San Mateo\" costrinse la nave ammiraglia francese, il \"San Jean Baptiste\", ad ammainare la bandiera e ad arrendersi. Nel corso del 1583 prese parte alla sbarco ed alla successiva conquista dell'isola di Terceira, effettuando egli stesso al ricognizione preliminare per la scelta della spiaggia su cui effettuare le operazioni di sbarco delle truppe, dando nel contempo il relativo supporto navale. Nel corso del 1584, per i servizi resi alla corona spagnola, Filippo II lo ricompens\u00f2 con la concessione del titolo di Cavaliere dell'Ordine di Santiago.\nLa spedizione dell'Invincibile Armada.\nDato il continuo disturbo che le navi corsare inglesi arrecavano al commercio ed alle citt\u00e0 costiere spagnole, a partire dal 1583 il Marchese di Santa Cruz, sottopose al re Filippo II l'idea di allestire una potente armata navale per invadere l'Inghilterra, che fu approvata. Insieme a Juan Mart\u00ednez de Recalde egli divenne vicecomandante della spedizione, e preparata al meglio la squadra di Guip\u00fazcoa nel corso del 1587, verso la fine di quello stesso anno si trasfer\u00ec a Lisbona per completare l'imbarco dei soldati. Nella capitale del Portogallo la flotta fu colpita da un'epidemia di tifo esantematico, al cui scoppio egli reag\u00ec con energiche misure sanitarie. All'epoca la flotta era in pieno allestimento e a causa della malattia il Marchese di Santa Cruz mor\u00ec improvvisamente il 9 febbraio 1588. In sostituzione di de Baz\u00e1n, Filippo II nomin\u00f2 il Duca di Medina Sidonia \"Capit\u00e1n general del mar Oc\u00e9ano\" (comandante dell'Armada) e Capit\u00e1n General de la costa de Andalucia.\nLui e l'ammiraglio Juan Mart\u00ednez de Recalde ebbero il compito di coadiuvare il Duca di Medina Sidonia nell'impresa, in quanto quest'ultimo non era assolutamente pratico dell'arte della navigazione marittima. Il 30 maggio 1588, egli alzava la sua insegna sul galeone \"San Salvador\", quando la flotta, composta da 138 navi a bordo sulle quali si trovavano 30.000 uomini, di cui solo 8.000 dei quali erano marinai provetti, salp\u00f2 da Lisbona. La Squadra di Guip\u00fazcoa and\u00f2 incontro a numerose sventure, tanto che il 31 luglio sulla sua nave ammiraglia ci fu una potente esplosione che caus\u00f2 la morte di 200 membri dell'equipaggio sui 323 presenti a bordo. Trasferitosi sul galeone \"Santa Ana\", condusse i resti della sua squadra durante la circumnavigazione dell'Inghilterra. In quel viaggio i galeoni \"Nuestra Senora de la Rosa\" e \"San Esteban\" fecero naufragio in Irlanda, il \"Santa Cruz\" riusc\u00ec a raggiungere Santander, mentre la \"Santa Ana\", accompagnata da \"La Buena Ventura\", \"Santa B\u00e1rbara\", \"Santa Marta\", e \"San Bernab\u00e9\" raggiunse il porto di Pasajes. Pochi giorni dopo la sua nave ammiraglia fu coinvolta in un grave incidente, quando un barile di polvere da sparo scoppi\u00f2 a bordo causando la morte di 10 marinai e il ferimento di numerosi altri, tra cui egli stesso. A causa delle gravi ferite riportate si spense probabilmente il 24 settembre a bordo della sua nave, ancorata nel porto di Pasajes.\nDiscendenza.\nDa Maria de Zandategui Miguel ebbe sei figli:\nBibliografia.\n\"Enciclopedia General del Mar\", Ediciones Garriga, Barcelona, 1957 "}
{"id": "5846289", "revid": "79100315", "url": "https://it.wikipedia.org/wiki?curid=5846289", "title": "SSC Napoli 2015-2016", "text": ""}
{"id": "5846290", "revid": "2074952", "url": "https://it.wikipedia.org/wiki?curid=5846290", "title": "Perry Richardson", "text": "Biografia.\nNegli anni ottanta Richardson diede vita insieme al cantante C.J. Snare alla band \"Maxx Warrior\". I due successivamente incontrarono Bill Leverty e Michael Foster (che suonavano in una band chiamata \"White Heat\") e insieme decisero di dar vita ai FireHouse nel 1989.\nIl gruppo ottenne grande successo commerciale nei primi anni novanta. Richardson lasci\u00f2 i FireHouse nel 2000.\nSuccessivamente ha suonato il basso nella band dei cantanti country Craig Morgan e Trace Adkins.\nDal 2017 \u00e8 membro della band christian metal Stryper, dove prende il posto di Tim Gaines."}
{"id": "5846291", "revid": "1522738", "url": "https://it.wikipedia.org/wiki?curid=5846291", "title": "Epics", "text": " \u00e8 un'azienda giapponese di videogiochi. Fondata nel giugno 1999, \u00e8 specializzata nella produzione e distribuzione di titoli per console e smartphone.\nOltre a dedicarsi allo sviluppo di applicazioni mobili per iOS e Android, la societ\u00e0 ha realizzato la serie di videogiochi \"PoPoLoCRoIS\", i titoli \"Ape Escape Racing\", \"Digimon Championship\" e \"Nanashi no Game\", e la versione per PlayStation Portable di \"PaRappa the Rapper\"."}
{"id": "5846292", "revid": "287204", "url": "https://it.wikipedia.org/wiki?curid=5846292", "title": "Shenzhen Open (ATP) 2015 - Singolare", "text": "Il singolare dello Shenzhen Open 2015 \u00e8 stato un torneo di tennis facente parte dell'ATP World Tour 2015.\nAndy Murray era il detentore del titolo ma ha deciso di non prendere parte alla competizione.\nIn finale Tom\u00e1\u0161 Berdych ha sconfitto Guillermo Garc\u00eda L\u00f3pez per 6\u20133, 7\u201367.\nTeste di serie.\nLe prime quattro teste di serie ricevono un bye per il secondo turno."}
{"id": "5846305", "revid": "1310927", "url": "https://it.wikipedia.org/wiki?curid=5846305", "title": "Anders B\u00e5\u00e5th", "text": "Carriera.\n\u00c8 cresciuto nell'IFK Viksj\u00f6, squadra della sua citt\u00e0 natale J\u00e4rf\u00e4lla.\nB\u00e5\u00e5th ha collezionato le prime 4 presenze in Superettan nel campionato 2008, con il Brommapojkarna, prima di essere ceduto in prestito per un anno in terza serie al Gr\u00f6ndals IK.\nScaduto il contratto con il Brommapojkarna, il centrocampista ha firmato con il Syrianska. Durante il suo primo anno in giallorosso, nel 2010, ha collezionato 12 presenze nella stessa stagione che ha consegnato al club la sua prima promozione dalla Superettan alla Allsvenskan. Al termine della stagione 2013 il Syrianska \u00e8 retrocesso, ma B\u00e5\u00e5th \u00e8 rimasto nella massima serie grazie al trasferimento al Gefle. Qui diventa vice capitano a partire dal campionato 2016, a seguito del ritiro di Anders Wikstr\u00f6m e della partenza di David F\u00e4llman. A fine anno il Gefle \u00e8 retrocesso in Superettan, e B\u00e5\u00e5th ha lasciato il club complice il contratto in scadenza.\nHa iniziato la stagione 2017 tornando al Brommapojkarna nel campionato di Superettan, ma dopo pochi mesi \u00e8 rimasto svincolato. Nel 2018 \u00e8 approdato in Finlandia al SJK.\nNel 2019 \u00e8 tornato a vestire i colori del Syrianska nella Superettan svedese, ma a fine anno la squadra non solo \u00e8 retrocessa in terza serie sul campo, ma anche in quarta serie per motivi economici su richiesta della Federazione. B\u00e5\u00e5th, che aveva un contratto in scadenza, \u00e8 cos\u00ec rimasto svincolato."}
{"id": "5846306", "revid": "287204", "url": "https://it.wikipedia.org/wiki?curid=5846306", "title": "Anders Baath", "text": ""}
{"id": "5846307", "revid": "1428919", "url": "https://it.wikipedia.org/wiki?curid=5846307", "title": "Maiale celtico", "text": "Il maiale celtico (\"porco celta\" in lingua galiziana) \u00e8 una razza autoctona galiziana di maiale domestico.\nStoria.\nFino al XX secolo era la pi\u00f9 diffusa in Galizia, ma ha subito una fortissima riduzione dovuta al subentro di razze commerciali pi\u00f9 precoci e dal rendimento maggiore. I maiali celti erano quasi scomparsi nel 1980. Attualmente, la razza si sta riprendendo e ora ci sono pi\u00f9 di 2.500 scrofe di razza pura."}
{"id": "5846308", "revid": "991694", "url": "https://it.wikipedia.org/wiki?curid=5846308", "title": "Fluido biologico simulato", "text": ""}
{"id": "5846310", "revid": "767487", "url": "https://it.wikipedia.org/wiki?curid=5846310", "title": "Bruce Waibel", "text": "Biografia.\nBruce Waibel \u00e8 nato a Dover, nel New Jersey, il 9 luglio 1958. Si trasferisce pochi anni dopo in Florida insieme alla famiglia. Comincia a suonare la chitarra all'et\u00e0 di 9 anni.\nNel 1982, Waibel si unisce alla band del cantante Gregg Allman in qualit\u00e0 di roadie. Poco dopo entra nel gruppo come chitarrista, per poi assumere il ruolo di bassista negli ultimi anni.\nWaibel ha inoltre suonato per Marshall Tucker, Captain Beyond, Stevie Ray Vaughan, Rick Derringer e diversi altri.\nNel 2000 entra nei FireHouse su invito del chitarrista Bill Leverty. Quello stesso anno registra assieme alla band l'album \"O2\". Lascia la band nel 2003 per trascorrere maggior tempo insieme alla famiglia. Ha inoltre registrato le parti di basso nel primo album solista di Leverty, \"Wanderlust\".\nIl 2 settembre 2003, Waibel viene trovato morto nell'abitazione di un suo amico in Florida."}
{"id": "5846311", "revid": "155634", "url": "https://it.wikipedia.org/wiki?curid=5846311", "title": "Tobias Haug", "text": "Biografia.\nHaug, originario di Friburgo in Brisgovia e attivo in Alpen Cup dal gennaio del 2009, in Coppa del Mondo ha esordito il 26 gennaio 2013 a Klingenthal (20\u00ba) e ha ottenuto l'unico podio il 26 febbraio 2016 in Val di Fiemme, in Germania, piazzandosi 2\u00ba in una sprint a squadre LH 2x7,5 km assieme a Tino Edelmann. In carriera non ha preso parte n\u00e9 a rassegne olimpiche n\u00e9 iridate."}
{"id": "5846312", "revid": "1573940", "url": "https://it.wikipedia.org/wiki?curid=5846312", "title": "Omloop Het Nieuwsblad 2016", "text": "L'Omloop Het Nieuwsblad 2016, settantunesima edizione della corsa e valida come evento dell'UCI Europe Tour 2016 categoria 1.HC, si svolse il 27 febbraio 2016 su un percorso di 200,8\u00a0km.\n\u00c8 stata vinta dal belga Greg Van Avermaet, con il tempo di 4h54'12\", alla velocit\u00e0 media di 40,95 km/h, che ha battuto in una volata a cinque l'allora campione del mondo slovacco Peter Sagan, arrivato secondo, e il belga Tiesj Benoot, piazzatosi terzo.\nPercorso.\nLa Omloop Het Nieuwsblad inizia a Gand, nelle Fiandre orientali, e si dirige a sud della provincia verso le Ardenne fiamminghe, con numerose salite brevi, prima di tornare a Gand.\nCon 200 chilometri da effettuare e tredici Gran Premi della Montagna nella zona collinare, il percorso \u00e8 impegnativo e faticoso. Inoltre, ci sono tredici tratti di pav\u00e9. La gara presenta una nuova salita, Boembekeberg, che sostituisce il Molenberg, impraticabile a causa di lavori stradali.\nPer quel che concerne i muri, si partir\u00e0 dopo 59 chilometri di gara con il Leberg e si concluder\u00e0 con il Boembeke, posto a circa 32 chilometri dalla conclusione. Presente anche e soprattutto il Kappelmuur, o Muro di Grammont, che malgrado sia posto lontano dal traguardo, dar\u00e0 molto spettacolo.\nSquadre e corridori partecipanti.\nSono venticinque le formazioni al via della corsa, dodici appartenenti alla categoria World Tour, tredici UCI Professional Continental Team e una UCI Continental Team."}
{"id": "5846313", "revid": "436907", "url": "https://it.wikipedia.org/wiki?curid=5846313", "title": "Un peccato", "text": "Un peccato \u00e8 un brano musicale di Dolcenera, pubblicato il 28 agosto 2015 come quarto singolo estratto dal suo sesto album in studio \"Le stelle non tremano\"."}
{"id": "5846321", "revid": "287204", "url": "https://it.wikipedia.org/wiki?curid=5846321", "title": "Gilgenberg", "text": ""}
{"id": "5846322", "revid": "104458", "url": "https://it.wikipedia.org/wiki?curid=5846322", "title": "Hochburg", "text": ""}
{"id": "5846323", "revid": "785616", "url": "https://it.wikipedia.org/wiki?curid=5846323", "title": "Yoshiyuki Junnosuke", "text": ""}
{"id": "5846326", "revid": "104458", "url": "https://it.wikipedia.org/wiki?curid=5846326", "title": "Hoehnhart", "text": ""}
{"id": "5846327", "revid": "120527761", "url": "https://it.wikipedia.org/wiki?curid=5846327", "title": "Neil Magny", "text": "Combatte nella categoria dei pesi welter per l'organizzazione UFC.\nCarriera nelle arti marziali miste.\nUltimate Fighting Championship.\nIl 16 maggio 2015 affront\u00f2 Hyun Gyu Lim a \"UFC Fight Night 66\", sconfiggendo il suo rivale per KO tecnico al 2\u00ba round ed ottenendo il riconoscimento \"Performance of the Night\".\nMagny affront\u00f2 il brasiliano Demian Maia il 1\u00ba agosto 2015 all'evento \"UFC 190\". Perse la sfida via sottomissione al secondo round.\nSolamente 22 giorni dopo la sconfitta contro Maia, Magny fu scelto come sostituto dell'ultima ora di Rick Story per combattere Erick Silva il 23 agosto, a \"UFC Fight Night 74\". Vinse il match per decisione non unanime.\nAvrebbe dovuto combattere Stephen Thompson il 2 gennaio 2016 a \"UFC 195\", ma fu rimosso dalla card e scelto sostituto di Matt Brown per combattere il giovane Kelvin Gastelum il 21 novembre 2015 all'evento \"\". Dopo una serrata battaglia, Magny si aggiudic\u00f2 la vittoria tramite decisione non unanime, oltre ad ottenere il riconoscimento \"Fight of the Night\".\nA marzo affront\u00f2 il cubano Hector Lombard all'evento . Dopo pochi secondi dall'inizio del match, Lombard and\u00f2 a segno con una combinazione che mise in serie difficolt\u00e0 Magny. Quest'ultimo nonostante le grosse difficolt\u00e0 riusci a resistere al ground and pound del suo avversario per tutta la durata del round. Verso la fine della seconda ripresa, Magny venne portato al tappeto da Lombard ma con uno scatto fulmineo riusc\u00ec a chiuderlo in uno strangolamento a triangolo con le gambe; utilizzando questa manovra capovolse la situazione a sua favore, raggiungendo la posizione montata. Da tale posizione and\u00f2 a segno con un devastante ground and pound ma nonostante la serie numerosa di pugni incassati da Lombard, l'arbitro decise di non fermare l'incontro. Alla terza ripresa, un Lombard ormai visibilmente stanco e provato venne portato immediatamente al tappeto e da qui Magny, una volta applicata la triangle choke, pose fine all'incontro con il ground and pound. Con questa vittoria, ottenne il riconoscimento \"Performance of the Night\".\nMagny avrebbe dovuto affrontare Dong Hyun Kim il 20 agosto all'evento UFC 202. Tuttavia, Kim sub\u00ec un infortunio il 12 luglio e venne rimpiazzato da Lorenz Larkin. Verso la fine del primo round Magny tent\u00f2 di effettuare un takedown ai danni del suo avversario, ma Larkin riusc\u00ec a stoppare il tentativo e a colpirlo alla tempia con numerose gomitate che costrinsero l'arbitro a fermare l'incontro per KO tecnico.\nA dicembre del 2016 dovr\u00e0 affrontare l'ex campione dei pesi welter UFC Johny Hendricks, all'evento UFC 207. Durante la cerimonia del peso, Hendricks super\u00f2 il limite massimo del peso, pesando infatti 78,7 kg. L'incontro venne quindi spostato nella categoria catchweight. Magny vinse il match per decisione unanime, anche se molti ritenevano Hendricks il vincitore effettivo dell'incontro, dato che riusc\u00ec a portare a segno molti takedown, a differenza di Magny che riusc\u00ec ad applicare soltanto due tentativi di strangolamento a triangolo."}
{"id": "5846328", "revid": "1573940", "url": "https://it.wikipedia.org/wiki?curid=5846328", "title": "Phonygammus keraudrenii", "text": "La manucodia trombettiera (Phonygammus keraudrenii ()) \u00e8 un uccello passeriforme della famiglia dei paradiseidi. Si tratta dell'unica specie ascritta al genere Phonygammus .\nDescrizione.\nDimensioni.\nMisura fra i 28 e i 31\u00a0cm di lunghezza, per un peso compreso fra i 130 e i 240 g: a parit\u00e0 d'et\u00e0, le femmine tendono ad essere leggermente pi\u00f9 piccole e slanciate rispetto ai maschi.\nAspetto.\nA prima vista, la manucodia trombettiera ricorda molto un corvo con due ciuffetti di piume sopra gli occhi.\nIl piumaggio \u00e8 di colore blu scuro su tutto il corpo, con presenza di decise sfumatore violacee su dorso, ali e coda, mentre la regione ventrale, il petto e la testa mostrano invece decise sfumature turchesi. Le penne di testa e collo sono di forma lanceolata, mentre su ciascun sopracciglio sono presenti penne allungate che formano un ciuffetto erettile. Il becco e le zampe sono neri, mentre gli occhi sono rossi.\nBiologia.\nSi tratta di uccelli diurni, che vivono da soli o in coppie: essi passano la maggior parte del tempo alla ricerca di cibo fra gli alberi, pronti a rifugiarsi fra la vegetazione al minimo cenno di pericolo. Le manucodie trombettiere sono uccelli piuttosto comunicativi, che sfoggiano un'ampia gamma di richiami, alcuni dei quali anche caratteristici per il sesso oppure di singole popolazioni o territori.\nAlimentazione.\nQuesti uccelli basano la propria dieta sui fichi: si nutrono per\u00f2 anche di altri frutti e, in misura minore, anche di piccoli invertebrati, come gasteropodi, insetti e ragni.\nRiproduzione.\nSi pensa che questi uccelli non abbiano una stagione riproduttiva vera e propria ma possano riprodursi durante tutto l'arco dell'anno, a patto che l'ambiente circostante fornisca loro cibo sufficiente per allevare la prole.\nCome le affini manucodie propriamente dette, anche la manucodia trombettiera \u00e8 un uccello monogamo, coi due sessi che collaborano nella costruzione del nido, nella cova e nelle cure parentali verso i nidiacei.\nDistribuzione e habitat.\nLa manucodia trombettiera rappresenta una delle poche specie di uccello del paradiso diffuse anche al di fuori della Nuova Guinea: oltre che in tutta la fascia costiera dell'isola (fatta eccezione per l'area pianeggiante sud-occidentale) e in alcune isole circostanti, infatti, questi uccelli vivono anche in Australia, nella porzione settentrionale della penisola di Capo York.\nQuesti uccelli sono abitatori della foresta pluviale di pianura o di collina, prediligendo le aree molto densamente alberate.\nTassonomia.\nSe ne riconoscono nove sottospecie:\nLa tassonomia di questa specie \u00e8 sempre stata piuttosto travagliata: inizialmente classificata come \"Barita keraudrenii\", per lungo tempo essa \u00e8 stata ascritta al genere \"Manucodia\", salvo poi essere spostata in un proprio genere monospecifico, \"Phonygammus\".\nAlcuni autori considerano la popolazione della zona di Wau, nella provincia di Morobe (attualmente ascritta alla sottospecie \"purpureoviolaceus\") come una sottospecie a s\u00e9 stante, col nome di \"Phonygammus keraudrenii mayri\": le popolazioni della penisola di Huon effettivamente potrebbero far parte di una sottospecie a s\u00e9 stante, cos\u00ec come quelle della zona del Mamberamo, non ancora scientificamente descritte. Secondo alcuni autori, le manucodie della sottospecie \"hunsteini\" sarebbero sufficientemente distinte dalle altre da poter essere ascritte a una specie a s\u00e9 stante, \"Phonygammus hunsteini\".\nLa manucodia trombettiera deve il proprio nome scientifico al fisico bretone Pierre Fran\u00e7ois Keraudren, primo europeo a osservare e descrivere questi uccelli. Il nome comune della specie, invece, \u00e8 dovuto ai forti richiami emessi."}
{"id": "5846329", "revid": "767487", "url": "https://it.wikipedia.org/wiki?curid=5846329", "title": "Allen McKenzie", "text": "Biografia.\nMcKenzie cresce nell'area rurale di Jackson, Ohio. Nel 1977 si trasferisce insieme alla famiglia a Akron, Ohio. Dopo il diploma, si arruola nell'Esercito degli Stati Uniti d'America e va in servizio per tre anni a Landau in der Pfalz, nell'allora Germania dell'Ovest. Lascia l'esercito nel 1984 per dedicarsi alla musica.\nFoxx.\nDopo aver suonato in alcune cover band, McKenzie fonda un proprio gruppo chiamato \"Foxx\" nel tardo 1985. La band pubblica due album: \"Foxx\" (1989) e \"Stick it out\" (1991). I \"Foxx\" si sciolgono nel 1992, ma si riformano nel 2012 come progetto parallelo durante i periodi di pausa dei FireHouse.\nQuest.\nNel 1993 McKenzie si unisce ai \"Quest\", una band progressive rock situata a Cleveland, Ohio. Per diverso tempo il bassista aveva sviluppato interesse verso il prog rock. L'ingresso nei \"Quest\" gli ha permesso di esplorare questa sua passione come cantante, tastierista e compositore. Nell'estate del 1994, il gruppo apre un concerto per gli Yes al Blossom Music Center di Cuyahoga Falls, Ohio. Verso la fine dell'anno pubblicano il loro primo album intitolato \"Opposite Sides of the Picket Fence\". Questo tuttavia non ottiene il successo sperato e la band si scioglie nel 1995.\nPeacetree.\nMcKenzie raggiunge successivamente i \"Peacetree\", una band hard rock, come bassista. Il gruppo si caratterizzava per i differenti background musicali dei vari membri coinvolti e ottiene decisamente maggior successo rispetto al precedente progetto di McKenzie. La band pubblica tre album: \"Insense\" (1996), \"Wonderful Day\" (1998) e \"Nice to Meet You\" (2000). Durante quegli anni, i \"Peacetree\" aprono concerti per artisti come M\u00f6tley Cr\u00fce, Styx, Cinderella e Neil Young. Il gruppo si scioglie nel 2002. Poco dopo McKenzie entra per un breve periodo di tempo nella band solista di Jani Lane, ex cantante dei Warrant.\nFireHouse.\nIl 23 ottobre 2003 McKenzie entra nei famosi FireHouse su raccomandazione di Billy Morris, chitarrista di Jani Lane. La band parte in tour per USA, Canada, Messico, Porto Rico, Giappone, India, Brasile, Spagna, Italia, Grecia e Regno Unito. Nel 2011 registra insieme ai FireHouse l'album \"Full Circle\" contenente nuove versioni di alcuni vecchi classici del gruppo."}
{"id": "5846330", "revid": "122315", "url": "https://it.wikipedia.org/wiki?curid=5846330", "title": "Phonygammus", "text": ""}
{"id": "5846341", "revid": "122315", "url": "https://it.wikipedia.org/wiki?curid=5846341", "title": "Manucodia keraudrenii", "text": ""}
{"id": "5846343", "revid": "1318658", "url": "https://it.wikipedia.org/wiki?curid=5846343", "title": "Ci vediamo in TV", "text": "Ci vediamo in TV era un programma televisivo italiano di genere variet\u00e0 musicale ideato e condotto da Paolo Limiti, andato in onda prima su Raidue e poi su Raiuno dal 10 giugno 1996 al 30 maggio 2002 nella fascia pomeridiana.\nIl programma.\nSi tratta di un programma rievocativo del passato, televisivo e non. C'\u00e8 uno spazio dedicato agli animali (con i documentari di Emilio Nessi) ed uno per la storia di Hollywood, con appuntamenti monografici raccontati dal conduttore sui personaggi del cinema statunitense, sovente da lui direttamente conosciuti.\nGrande spazio ha la musica del passato, riproposta da giovani interpreti lanciati dalla trasmissione come Stefania Cento, Valeriano Maspero e Fabrizio Voghera, o da cantanti del passato, che grazie alla trasmissione hanno la possibilit\u00e0 di avere nuovo spazio anche con interpretazioni inedite: tra questi i pi\u00f9 assidui come presenze sono Chiara Taigi, Nilla Pizzi, Wilma De Angelis, Narciso Parigi, Tiziana Rivale, Gilda Giuliani, Mirna Doris, Gennaro Cannavacciuolo, Giovanna, Irene Fargo, Alessandra e Anna Identici. \nPresenze fisse della trasmissione sono poi quelle della soubrette Justine Mattera, dell'imitatore Gigi Vigliani e del cane pupazzo Floradora.\nLe ultime edizioni hanno la regia di Giancarlo Nicotra e Donato Sironi.\nAlcuni anni dopo la chiusura si parl\u00f2 di una sua riproposizione, che non ebbe luogo. Nell'estate del 2012 su Rai 1 fu trasmesso nella fascia del mezzogiorno \"E state con noi in TV\", un programma molto simile nei toni e nei contenuti sempre condotto da Paolo Limiti.\nVersione estiva.\nLa trasmissione andava in onda nella stagione estiva con il meglio dell'edizione appena trascorsa."}
{"id": "5846344", "revid": "339392", "url": "https://it.wikipedia.org/wiki?curid=5846344", "title": "Salman Bin Ibrahim Al-Khalifa", "text": ""}
{"id": "5846346", "revid": "287204", "url": "https://it.wikipedia.org/wiki?curid=5846346", "title": "Michael Heylen", "text": ""}
{"id": "5846350", "revid": "287204", "url": "https://it.wikipedia.org/wiki?curid=5846350", "title": "Campeonato Cearense Terceira Divis\u00e3o", "text": "Il Campeonato Cearense Terceira Divis\u00e3o \u00e8 il terzo e ultimo livello calcistico nello stato del Cear\u00e1, in Brasile."}
{"id": "5846354", "revid": "1632387", "url": "https://it.wikipedia.org/wiki?curid=5846354", "title": "Mariola (salume)", "text": "La Mariola \u00e8 un insaccato italiano a base di carne suina Presidio slow food, nonch\u00e9 prodotto agroalimentare tradizionale, tipico di alcune zone dell'Emilia Romagna e della Lombardia\nZona di produzione.\nLa mariola \u00e8 un salume tipico della Bassa parmense, della zona pedemontana della provincia di Piacenza e di alcuni comuni rivieraschi della provincia di Cremona nella quale \u00e8 comunemente chiamata \"ci\u00f6ta\".\nStoria.\nSalume di antica origine, veniva un tempo preparata ai primi di dicembre, periodo in cui il suino raggiungeva il peso ottimale per la macellazione e il clima freddo dell'inverno favoriva la conservazione della carne. Grazie alla lunga stagionatura la mariola poteva essere conservata sino a 12 mesi, divenendo cos\u00ec spesso un salume tipico delle feste natalizie dell'anno seguente.\nPreparazione.\nLa mariola viene preparata in due differenti versioni: cruda e cotta. Solo la mariola cruda tuttavia \u00e8 presidio slow food essendo essa molto difficile da stagionare e quindi molto rara e scarsamente reperibile. Per questi motivi un tempo la mariola cruda era appannaggio delle persone pi\u00f9 abbienti e facoltose, mentre la cosiddetta mariola di cotechino, quella da consumare cotta, era di minore deperibilit\u00e0 e per questo motivo si poteva definire come mariola dei poveri.\nMariola cruda.\nDall'aspetto di un grosso salame caratterizzato da una forma particolarmente tozza, talvolta a forma di palla, la mariola cruda si produce partendo da un misto di carne di maiale piuttosto magre, normalmente stinco e spalla. Le carni vengono tritate molto finemente con aggiunta di sale, pepe nero, aglio e vino bianco L'impasto cos\u00ec ottenuto e aromatizzato viene quindi inserito in un budello di intestino cieco che essendo particolarmente grosso e spesso, \u00e8 adatto a mantenere la morbidezza del prodotto anche a fronte di lunghissime stagionature che arrivano talvolta oltre i 12 mesi.\nLe razze suine che il presidio slow food promuove per la selezione delle carni che saranno poi destinate alla produzione della mariola cruda sono quelle che storicamente sono tipiche del territorio di produzione, ovvero la Mora romagnola, Nera Parmigiana.\nMariola cotta.\n\u00c8 ottenuta dalla cotenna e dagli scarti del maiale e arricchita da un po' di cotenna accuratamente sminuzzata, piuttosto simile ad un grosso cotechino, anche se in realt\u00e0 \u00e8 differente, viene consumata dopo una cottura di circa 3 ore.\nConservazione.\nLa mariola cruda va conservata in un luogo fresco e umido, dopo il taglio deve essere tenuta in frigo.\nUtilizzi.\nLa mariola cruda viene consumata generalmente come antipasto singolo o associato ad altri salumi, accompagnato frequentemente dalla torta fritta, mentre la mariola cotta viene servita con pur\u00e8 di patate o lenticchie talvolta accompagnata con mostarda di frutta."}
{"id": "5846356", "revid": "938", "url": "https://it.wikipedia.org/wiki?curid=5846356", "title": "Salman Bin Ibrahim Al Khalifa", "text": ""}
{"id": "5846358", "revid": "1543377", "url": "https://it.wikipedia.org/wiki?curid=5846358", "title": "ARP Explorer", "text": "L'Explorer, o Explorer I, (modello 2900) era un sintetizzatore monofonico prodotto da ARP Instruments nel 1974. Lo si pu\u00f2 considerare un'evoluzione sia dell'ARP Pro Soloist, strumento a preset, che dell'ARP Odyssey, dotato di maggiore accessibilit\u00e0 ai vari parametri, per un maggiore controllo del suono prodotto.\nSi tratta di uno strumento prodotto in pochissimi esemplari e pertanto \u00e8 considerato molto raro dai collezionisti.\nStruttura.\nL'ARP Explorer utilizzava una tastiera a 3 ottave (Do-Do). L'architettura sonora rispecchiava il tradizionale schema degli strumenti a sintesi sottrattiva, con un VCO (cod. 4027-1) identico a quelli impiegati sull'ARP 2600, un VCF (cod. 4034), un LFO, un generatore di inviluppo ADSR e alcuni effetti per il controllo e la modulazione.\nIl contenitore era in lamiera d'acciaio come da tradizione ARP, le fiancate in legno e il fondo in masonite, particolare unico nella produzione ARP, i cui strumenti avevano il fondo in vinile oppure in lamiera di acciaio. All'interno trovavano posto tre circuiti stampati pi\u00f9 l'alimentatore; il cablaggio era minimo ed estremamente ordinato.\nFunzioni e controlli.\nNella sezione di generazione del suono, \u00e8 interessante la presenza di un circuito modellatore della forma d'onda che, mediante una elementare ma perfetta sintesi additiva, ottenuta con l'impiego di matrici resistive di precisione, era in grado di generare un segnale a dente di sega partendo dalle forme d'onda quadra ottenute da un divisore di ottava binario. La sezione \"preset\" dello strumento permetteva di scegliere fra le seguenti forme d'onda, sommabili con interruttori on/off:\nLa forma d'onda \"FUZZ\" era composta da un'onda rettangolare, il cui duty cycle veniva modulato dall'inviluppo ADSR ad ogni pressione di un tasto, ottenendo quindi un effetto dinamico della distribuzione delle armoniche durante la fase di decadimento della nota.\nErano inoltre disponibili quattro \"piedature\": 16' (\"BASS\"), 8' (\"TENOR\"), 4' (\"ALTO\") e 2' (\"SOPRANO\"), sommabili con interruttori on/off.\nIl filtro era un low-pass da 24dB/oct e si trattava del noto circuito detto \"transistor ladder\", originario della Moog Music, dal quale era stato pressoch\u00e9 copiato, gi\u00e0 a partire dal VCF cod. 4012. A seguito di questo problema, la Moog Music rinunci\u00f2 ad intentare una causa legale, accordandosi con ARP Instruments per percepire una quota per ogni strumento ARP venduto equipaggiato con tale modulo. Per questa ragione, ben presto venne sviluppato il VCF 4072 e, poco dopo, il ben pi\u00f9 diffuso VCF 4075.\nI controlli relativi al filtro comprendevano;\nGli \"effetti\", riuniti nel pannellino a sinistra della tastiera, includevano:\nUltimo controllo, la manopola di intonazione generale, che si trovava in alto a destra sul pannello frontale.\nUtilizzo.\nL'ARP Explorer, pur derivando dal Pro Soloist e quindi essendo orientato ai timbri preselezionati, permetteva di avvicinare il musicista tradizionale alla creazione di suoni originali; il ricco manuale dell'utente esplorava in modo didattico la modalit\u00e0 di creazione dei suoni in natura e ne presentava le possibili analogie con lo strumento, fornendo una quantit\u00e0 di esempi pratici. La dotazione di elementi per la generazione del suono era comunque di tutto rispetto, permettendo quindi l'impiego come synth per la creazione di nuove interessanti timbriche, ben oltre lo scopo puramente didattico.\nSviluppi.\nEsisteva anche una versione priva di tastiera, denominata ARP Little Brother: questo impiegava gli stessi circuiti dell'Explorer, ed era predisposto per essere impiegato insieme con i modelli dotati di connettori per la tensione di controllo (CV) ed i segnali Gate e Trigger, come l'ARP Odyssey e l'ARP Axxe. Curiosamente, l'ARP Explorer, pur essendo identico al Little Brother come parte elettronica, non disponeva di alcuna interfaccia per dispositivi esterni e le uniche connessioni erano le prese di uscita audio RCA (alto livello) e jack 6.3mm (basso livello).\nL'elettronica dell'Explorer venne utilizzata nel 1975 per la produzione del raro ARP String Synthesizer e del suo omologo Solina String Synthesizer creato da Eminent B.V., produttrice anche di una linea di organi elettronici da casa dotati della sezione derivata dall'Explorer."}
{"id": "5846363", "revid": "1543377", "url": "https://it.wikipedia.org/wiki?curid=5846363", "title": "Lim Hyun-gyu", "text": "Combatte nella categoria dei pesi welter per la promozione statunitense UFC.\nCarriera nelle arti marziali miste.\nUltimate Fighting Championship.\nIl 20 settembre 2014 affront\u00f2 il giapponese Takenori Sato a \"UFC Fight Night 52\", aggiudicandosi la vittoria tramite KO tecnico al primo round.\nIl 16 maggio 2015 combatt\u00e9 Neil Magny all'evento \"UFC Fight Night 66\", venendo sconfitto via KO tecnico al secondo round.\nLim avrebbe dovuto affrontare Dominique Steele il 28 novembre 2015 a \"UFC Fight Night 79\". Tuttavia, Lim si ritir\u00f2 dalla sfida alcuni giorni prima dell'evento e fu sostituito dal connazionale Dong Hyun Kim.\nIl 20 agosto doveva affrontare Sultan Aliev all'evento UFC 202. Tuttavia, Aliev venne rimosso dalla card nei primi giorni di agosto per l'infortunio del polso. Al suo posto venne inserito Mike Perry. Durante l'incontro Lim venne pi\u00f9 volte mandato al tappeto con potenti pugni al volto, finendo per essere sconfitto per KO tecnico nella prima ripresa."}
{"id": "5846368", "revid": "79101508", "url": "https://it.wikipedia.org/wiki?curid=5846368", "title": "Aviere di prima classe", "text": ""}
{"id": "5846371", "revid": "348618", "url": "https://it.wikipedia.org/wiki?curid=5846371", "title": "Hyun Gyu Lim", "text": ""}
{"id": "5846374", "revid": "1272592", "url": "https://it.wikipedia.org/wiki?curid=5846374", "title": "Escargot", "text": "Col termine escargot (dal francese: \"chiocciola\") si intende un piatto tipico della cucina francese a base di lumache, preparate secondo diverse tipologie di ricette che prendono il loro nome dalla area geografica di appartenenza, come, ad esempio, escargots de bourgogne (area territoriale della Borgogna), escargots a l\u00e0 bordelaise (area territoriale di Bordeaux), escargots \u00e0 la proven\u00e7ale (area territoriale della Provenza) e via dicendo.\nCome la maggior parte delle ricette fortemente legate alle tradizioni culinarie di un paese, la tendenza odierna \u00e8 quella di presentare il piatto cucinato \"alla maniera di...\" una determinata zona territoriale, nonostante le radici del piatto stesso non si possano configurare come appartenenti a quella determinata regione o citt\u00e0, accade in questo modo, ad esempio, di trovare spesso nei men\u00f9 dei ristoranti, soprattutto turistici delle grandi citt\u00e0 come Parigi, la dicitura escargots \u00e0 la parisienne, nonostante la ricetta alla base della preparazione non abbia alcun fondamento storico o di legame alcuno con Parigi. Le ricette originali hanno infatti precise e determinate collocazioni territoriali e storiche con alcune aree della Francia, pur potendo ritrovare la medesima ricetta senza variazione alcuna, in molte altre citt\u00e0 o regione.\nLe escargots rappresentano pi\u00f9 propriamente un antipasto, solitamente servite in piccole porzioni composte da 5 o 6 lumache servite all'interno del loro guscio che vengono estratte attraverso un'apposita forchetta di piccole dimensioni e a due uncini.\nLa versione pi\u00f9 famosa di questo piatto tipico \u00e8 l'escargot a la bourgogne, cotte con burro e prezzemolo, servite solitamente in numero massimo di 6 unit\u00e0 a porzione che vengono consumate in qualit\u00e0 di antipasto e rappresentano uno dei piatti pi\u00f9 tradizionali della cucina francese.\nLe escargots, propriamente appartenenti alla specie Helix Pomatia, sono di fatto le tipiche lumache di terra che popolano soprattutto le aree della Borgogna, da cui assumono il nome storico nella definizione del piatto, e sono caratterizzate da un sapore deciso e tipico, che ripropongono al palato un netto richiamo ad immagini sensoriali di terra e prato. La consistenza \u00e8 soda, quasi \"gommosa\", ma mai troppo dure da non poter essere masticate mantenendo comunque una certa morbidezza in qualsiasi forma vengano cucinate.\nLe lumache fanno parte di quella categoria alimentare che non tutti i palati sono in grado di gustare, sia a causa del particolare sapore che le caratterizzano, non apprezzato da tutti, sia a causa della difficolt\u00e0 per alcune persone nel considerarle una pietanza edibile da ritrovare in un piatto.\nGastronomia italiana.\nLe chiocciole appartengono anche alla gastronomia tradizionale di diverse regioni italiane (come in Sicilia i babbaluci). Consumate gi\u00e0 in epoca romana, molto diffuse in et\u00e0 rinascimentale sono rimaste a lungo una pietanza a basso costo, utilizzata in particolare dai contadini, fino alla \"riscoperta\" ed alla valorizzazione nella cucina francese del XIX secolo. \nNel 2020 in Italia sono presenti circa 1.020 allevamenti di chiocciole, che coprono appena il 20% del fabbisogno nazionale"}
{"id": "5846393", "revid": "120371743", "url": "https://it.wikipedia.org/wiki?curid=5846393", "title": "Jos\u00e9 Manuel Pareja", "text": " Comand\u00f2 la flotta spagnola nella guerra ispano-sudamericana fino alla sua morte, avvenuta per suicidio.\nBiografia.\nFiglio di Antonio Pareja, ufficiale d'alto grado della Armada Espa\u00f1ola, e di Josefa Septi\u00e9n, Jos\u00e9 Manuel Pareja nacque a Lima l'8 febbraio 1813; pochi mesi dopo la sua nascita il padre, nominato comandante delle forze spagnole in Cile, trov\u00f2 la morte durante la campagna militare contro gli insorti nel corso della guerra d'indipendenza cilena. Dopo essersi trasferito con la madre a Cadice, Jos\u00e9 Manuel si arruol\u00f2 a 14 anni nella marina, compiendo un viaggio di due anni a bordo di alcune navi da guerra che lo portarono fino alle Filippine.\nDurante la prima guerra carlista si schier\u00f2 contro le forze ribelli, subendo un naufragio al largo di Ferrol, dal quale si salv\u00f2 nel 1834 raggiungendo la costa a nuoto; due anni dopo, al comando della lancia \"Vald\u00e9s\", riusc\u00ec a rifornire ripetutamente la guarnigione di Getaria, assediata dall'artiglieria carlista. Nelle seguenti fasi belliche fu protagonista di numerose azioni che gli fruttarono riconoscimenti e promozioni. In seguito effettu\u00f2 diverse missioni a Cuba, in Italia e in Francia.\nDopo aver svolto importanti incarichi in ambito amministrativo, assurto al grado di generale fu nominato il 1\u00ba marzo 1864 ministro della Marina all'interno del governo presieduto da Alejandro Mon Men\u00e9ndez; dopo essere stato nominato senatore, il 16 settembre dello stesso anno si dimise dall'incarico. Il 22 ottobre fu per\u00f2 nominato comandante della flotta spagnola nel Pacifico, che aveva appena occupato le isole Chincha, al largo delle coste peruviane, durante le fasi che precedettero la guerra ispano-sudamericana. Pareja viaggi\u00f2 in incognito attraverso l'Inghilterra fino a raggiungere le navi alla fonda al largo del Callao; preso possesso del comando, si insedi\u00f2 a bordo della fregata \"Villa de Madrid\".\nIl 24 dicembre inizi\u00f2 una serie di trattative con emissari peruviani che portarono alla firma, il 27 gennaio 1865, del trattato Vivanco-Pareja, per mezzo del quale la Spagna si impegnava a restituire le isole occupate al Per\u00f9 in cambio del pagamento di una serie di indennizzi richiesti; non era contemplato nell'accordo il riconoscimento dell'indipendenza peruviana. Il trattato non fu per\u00f2 ratificato dal Congresso di Lima e la sua approvazione per decreto da parte del presidente Juan Antonio Pezet provoc\u00f2 una sollevazione militare che port\u00f2 in breve alla destituzione dello stesso Pezet.\nL'atteggiamento tenuto nella crisi dal governo cileno, che aveva vietato di rifornire le navi dei paesi belligeranti, aveva nel frattempo ridestato i sentimenti di profonda avversione che Pareja nutriva nei confronti del Paese sudamericano, dovuti forse alle circostanze della morte del padre. L'ammiraglio fece pressione sul governo di Ram\u00f3n Mar\u00eda Narv\u00e1ez per ottenere la sostituzione del rappresentante spagnolo a Santiago, il conciliante Salvador de Tavira, e assumerne l'incarico. Il suo \"ultimatum\" al governo del Cile contenente la richiesta di un ingente indennizzo per i danni arrecati alla flotta spagnola provoc\u00f2 il 24 settembre 1865 la dichiarazione di guerra da parte di quest'ultimo.\nPareja dispose subito il blocco navale dei porti cileni; l'impossibilit\u00e0 di potare a termine il compito con sole 8 imbarcazioni lo indussero presto per\u00f2 a limitare la misura ai principali scali del Paese. Nel corso di una riunione con i suoi alti ufficiali dispose di assegnare alla goletta \"Covadonga\" il compito rischioso di trasmettere i suoi ordini alle altre navi; il 26 novembre 1865 la goletta fu catturata dalla corvetta cilena \"Esmeralda\", comandata da Juan Williams Rebolledo. Due giorni dopo, venuto a sapere l'accaduto dal console statunitense, Jos\u00e9 Manuel Pareja si diede la morte a bordo della nave \"Villa de Madrid\", ancorata nei pressi di Valpara\u00edso, lasciando disposizione di non essere sepolto in acque cilene."}
{"id": "5846394", "revid": "729019", "url": "https://it.wikipedia.org/wiki?curid=5846394", "title": "Jagdstaffel 36", "text": "La Jagdstaffel 36 (in tedesco: K\u00f6niglich Preu\u00dfische Jagdstaffel Nr 36, abbreviato in Jasta 36) era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918).\nStoria.\nLa Jagdstaffel 36 viene fondata l'11 gennaio del 1917, ma non riesce ad entrare in servizio prima del 21 febbraio dello stesso anno. Il giorno seguente viene assegnato il pilota Albert Dossenbach come comandante dell'unit\u00e0.\nLa nuova squadriglia inizia come unit\u00e0 di supporto della 1\u00aa armata dall'aerodromo di Le Ch\u00e2telet. Il 19 giugno 1917 viene trasferita a Sailly per dare supporto alla 4\u00aa armata. Nel marzo del 1918, quando si trasferisce a Erchin, viene assegnata alla 17\u00aa armata per poi tornare, il 14 aprile, sotto il controllo della 4\u00aa armata. Il 23 maggio 1918 viene assegnata alla 7\u00aa armata dall'aerodromo di Vivaise per poi prendere l'assegnazione finale il 25 agosto 1918 a supporto della 17\u00aa armata da \u00c9merchicourt. Successivamente viene spostata in altri 12 aerodromi differenti ma senza pi\u00f9 cambiare l'armata a cui presta supporto.\nLa squadriglia viene inizialmente equipaggiata con gli Albatros D.III e nel mese di agosto del 1917 vengono introdotti i primi Fokker Dr.I. A partire dalla primavera del 1918 alla Jasta 36 vengono assegnati i Fokker D.VII e sul termine della guerra vengono assegnati i primi Fokker D.VIII. La prima vittoria della Jasta \u00e8 stata messa a segno dal comandante dell'unit\u00e0 il 5 aprile 1917. Il 14 febbraio 1918 entra a far parte, insieme alle Jagdstaffeln 2, 26 e 27, della Jagdgeschwader 3 comandata da Bruno Loerzer. Il Maggiore Theodor Quandt \u00e8 stato l'ultimo Staffelf\u00fchrer (comandante) della Jagdstaffel 36, dall'agosto del 1918 fino alla fine della guerra. La Jasta \u00e8 stata smobilitata l'11 novembre 1918.\nAlla fine della prima guerra mondiale alla Jagdstaffel 36 vennero accreditate 112 vittorie aeree e l'abbattimento di 11 palloni frenati da osservazione. Di contro, la Jasta 36 perse 13 piloti, 2 furono fatti prigionieri di guerra, un pilota rimase ferito in incidente di volo e 15 furono feriti in azione.\nLista dei comandanti della Jagdstaffel 36.\nDi seguito vengono riportati i nomi dei piloti che si succedettero al comando della Jagdstaffel 36."}
{"id": "5846395", "revid": "275235", "url": "https://it.wikipedia.org/wiki?curid=5846395", "title": "Jasta 36", "text": ""}
{"id": "5846400", "revid": "79101903", "url": "https://it.wikipedia.org/wiki?curid=5846400", "title": "Controllo distruttivo", "text": ""}
{"id": "5846402", "revid": "104458", "url": "https://it.wikipedia.org/wiki?curid=5846402", "title": "Perwang", "text": ""}
{"id": "5846403", "revid": "104458", "url": "https://it.wikipedia.org/wiki?curid=5846403", "title": "Pfaffstaett", "text": ""}
{"id": "5846416", "revid": "121658", "url": "https://it.wikipedia.org/wiki?curid=5846416", "title": "Giorgia Lauda", "text": "Tra il 1978 e il 1980 le sue canzoni vengono programmate spesso a Radio e Tele Monte Carlo, specialmente nel programma televisivo giornaliero pomeridiano condotto da Jocelyn e Sophie \"Un peu d'amour, d'amiti\u00e8 et beaucoup de musique\". Dal 1983 al 1985 incide dischi in lingua tedesca per il mercato discografico della Germania, dove partecipa a trasmissioni televisive tra cui \"Einsfestival WWF Club\" (1985)."}
{"id": "5846433", "revid": "1325888", "url": "https://it.wikipedia.org/wiki?curid=5846433", "title": "Gravicembalo", "text": ""}
{"id": "5846436", "revid": "1325888", "url": "https://it.wikipedia.org/wiki?curid=5846436", "title": "Gallus sinae", "text": ""}
{"id": "5846437", "revid": "767487", "url": "https://it.wikipedia.org/wiki?curid=5846437", "title": "Takht-e Marmar", "text": "Il Trono di Marmo, o anche il trono marmoreo (in ), \u00e8 un antico seggio reale persiano situato al Palazzo del Golestan, a Teheran.\nIl trono venne realizzato tra il 1747 e il 1751, dal progettista Mirza Baba Shirazi (Naqqash Bashi), e dallo scultore reale Mohammad Ebrahim Esfahani. \u00c8 costituito da 65 pezzi di pietra marmorea estratta dalle cave di Yazd. Alla base del trono sono scolpite figure, che lo supportano, a forma di uomini, donne, fate, e demoni.\n\u00c8 ipotizzato che il \"Balcone Reale\" del Trono di marmo fu realizzato sotto il regno di Karim Khan Zand, anche se abdic\u00f2. Oltretutto prefer\u00ec sempre sedersi su un tappeto, piuttosto che su un trono, per questi motivi il suo patronaggio per la realizzazione del grande manufatto \u00e8 dubbio. Sub\u00ec un doppio rimaneggiamento durante l'epoca Qajar. Le colonne di pietra gemelle del balcone sono state quindi trasferite a Teheran, per ordine di Agha Mohammad Khan, da Shiraz.\nIl Trono del Sole fu probabilmente modellato successivamente."}
{"id": "5846443", "revid": "287204", "url": "https://it.wikipedia.org/wiki?curid=5846443", "title": "P\u00f6lling", "text": ""}
{"id": "5846447", "revid": "104458", "url": "https://it.wikipedia.org/wiki?curid=5846447", "title": "Poelling", "text": ""}
{"id": "5846477", "revid": "775372", "url": "https://it.wikipedia.org/wiki?curid=5846477", "title": "Luigi Giglia", "text": "Biografia.\nComponente della Direzione Nazionale del partito nel periodo cruciale della vicenda Moro, \u00e8 stato consigliere Nazionale della Democrazia Cristiana e componente eletto del Comitato e della Direzione Regionale della Sicilia.\nOrganizz\u00f2 nel febbraio del 1983 il Congresso Regionale di Agrigento, che segn\u00f2 la ripresa di iniziativa politica della Democrazia Cristiana Siciliana. Sensibile verso nuove forme di partecipazione promosse le \"primarie\", per la scelta dei candidati alle elezioni amministrative.\nDeputato al Parlamento per ben otto legislature, \u00e8 stato pi\u00f9 volte Sottosegretario di Stato ai Lavori Pubblici, ai Trasporti, alle Poste, al Ministero per gli interventi nel Mezzogiorno sostenne nel corso di tali incarichi di governo provvedimenti legislativi, finanziari ed amministrativi di particolare interesse per la Sicilia e per i Siciliani.\nParticolarmente esperto nella legislazione relativa alle opere pubbliche ed all'edilizia pi\u00f9 volte rappresent\u00f2 la Democrazia Cristiana negli incontri per le modifiche alla legge dell'Equo Canone, per la formulazione della legge sulla sanatoria dell'abusivismo, per la stesura definitiva della legge sul riscatto delle case popolari e sull'espropriazione dei suoli.\nStrenuo difensore degli interessi della Sicilia e dei Siciliani, pi\u00f9 volte garanti come relatore o con la presentazione di appositi emendamenti le percentuali di riserva a favore del Meridione, in particolar modo nel rifinanziamento del piano dell'edilizia sovvenzionata ed agevolata, nel piano della viabilit\u00e0 di grande comunicazione. Fu Sindaco di Campobello di Licata dal 1963 al 1967.\nMor\u00ec a Roma il 21 dicembre 1983. Alla Camera dei deputati venne sostituito da Raffaello Rubino."}
{"id": "5846491", "revid": "37401", "url": "https://it.wikipedia.org/wiki?curid=5846491", "title": "Ex adiuvantibus", "text": ""}
{"id": "5846497", "revid": "104458", "url": "https://it.wikipedia.org/wiki?curid=5846497", "title": "Rosbach v.d. H\u00f6he", "text": ""}
{"id": "5846499", "revid": "104458", "url": "https://it.wikipedia.org/wiki?curid=5846499", "title": "Rosbach", "text": ""}
{"id": "5846500", "revid": "1851848", "url": "https://it.wikipedia.org/wiki?curid=5846500", "title": "Eugenio Dellanno", "text": "Biografia.\nNato in Puglia, inizia esibendosi in che, nei mesi estivi, tocca le principali piazze dei paesi dell'Italia meridionale. \u00c8 ospite fisso nei primi programmi delle neonate TV di Taranto, Tele Taranto Color e Tele Potenza. Negli anni '80 \u00e8 capo animatore nei villaggi vacanze Valtur. Nel 1982 lavora in vari ristoranti e club di New York. Poi viene ingaggiato da Night Club europei e nella catena alberghiera Sheraton, per cui lavora in vari paesi europei ed extraeuropei. Lavora inoltre per pi\u00f9 di un anno nella nave da crociera Achille Lauro. Nei primi anni '80 lavora a Torino nel club privato di Gianni Agnelli \"Club Des Artes\" per un anno. Negli anni '90 partecipa al concorso televisivo delle Reti Mediaset \"Star 90\", vincendolo. Per la Rai cura ed \u00e8 ospite fisso nel programma \"Mattina 2\" di Michele Guard\u00ec. In teatro lavora al fianco di registi quali Luciano Salce, Vittorio Caprioli, Adolfo Celi, Augusto Zucchi e Italo Moscati. Ed \u00e8 con quest'ultimo che Dellanno si affaccia al grande schermo nel film \"Stelle in fiamme\" dove interpreta un mago. Inoltre scrive e pubblica dieci libri e due video in cui spiega i giochi da lui creati. Nel 1989 consegue un Master in Psicologia sociale dell'et\u00e0 evolutiva.\nCarriera.\nTelevisione.\nHa fatto la sua comparsa sugli schermi sin dal 1975 in televisioni private. Ecco alcuni dei programmi che lo hanno visto ospite:"}
{"id": "5846501", "revid": "104458", "url": "https://it.wikipedia.org/wiki?curid=5846501", "title": "St. Georgen am Fillmannsbach", "text": ""}
{"id": "5846503", "revid": "104458", "url": "https://it.wikipedia.org/wiki?curid=5846503", "title": "St. Johann am Walde", "text": ""}
{"id": "5846512", "revid": "991694", "url": "https://it.wikipedia.org/wiki?curid=5846512", "title": "Ecoregioni", "text": ""}
{"id": "5846513", "revid": "767487", "url": "https://it.wikipedia.org/wiki?curid=5846513", "title": "Trono del Dragone", "text": "Il Trono del Dragone \u00e8 un'espressione occidentale usata per identificare il soglio cinese. Dato che il dragone era l'emblema della potenza imperiale della Cina, il trono dell'imperatore, che era considerato il tramite tra il Cielo e il popolo, fu letterariamente riconosciuto come \"il Trono del Dragone\". \u00c8 stato anche utilizzato per riferirsi a diversi altri seggi, come per le sedi di varie strutture della Citt\u00e0 Proibita di Pechino, o negli appartamenti dell'Antico Palazzo d'Estate. In senso astratto, il \"Trono del Drago\" si riferisce anche retoricamente al capo dello Stato e alla monarchia stessa. Daoguang si riferiva al suo trono come \"l'utensile divino\". \nSede dello Stato.\nIl dragone era il simbolo principale, recato nello stendardo e in altre insegne imperiali, includendo il trono. Il drago, che si riteneva avesse il potere di rendersi invisibile e apparire ogni qual volta, descriveva perfettamente, come factotum, gli incarichi e la Virt\u00f9 che erano considerate come delle prerogative dell'imperatore cinese. Per questo la Grande Cattedra di Stato fu denominata il \"Trono del Dragone\".\nIl termine pu\u00f2 essere utilizzato per riferirsi ad una specifica sede di Stato: la \"Padiglione della Suprema Armonia\" (conosciuta anche come la \"Sala della Pace Suprema\"). Il manufatto vero e proprio era utilizzato solo dall'Imperatore."}
{"id": "5846514", "revid": "400518", "url": "https://it.wikipedia.org/wiki?curid=5846514", "title": "Gianantonio Cibotto", "text": ""}
{"id": "5846522", "revid": "110157", "url": "https://it.wikipedia.org/wiki?curid=5846522", "title": "Distretto di San Juan de Iris", "text": "Il distretto di San Juan de Iris \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 124,31 chilometri quadrati.\nIstituito il 24 luglio 1964, ha per capitale la citt\u00e0 di San Juan de Iris."}
{"id": "5846523", "revid": "110157", "url": "https://it.wikipedia.org/wiki?curid=5846523", "title": "Distretto di San Juan de Tantaranche", "text": "Il distretto di San Juan de Tantaranche \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 137,16 chilometri quadrati.\nIstituito il 16 febbraio 1962, ha per capitale la citt\u00e0 di San Juan de Tantaranche."}
{"id": "5846524", "revid": "110157", "url": "https://it.wikipedia.org/wiki?curid=5846524", "title": "Distretto di San Lorenzo de Quinti", "text": "Il distretto di San Lorenzo de Quinti \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 467,58 chilometri quadrati.\nHa per capitale la citt\u00e0 di San Lorenzo de Quinti."}
{"id": "5846525", "revid": "767487", "url": "https://it.wikipedia.org/wiki?curid=5846525", "title": "Distretto di San Mateo", "text": "Il distretto di San Mateo \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 425,6 chilometri quadrati.\nHa per capitale la citt\u00e0 di San Mateo."}
{"id": "5846526", "revid": "767487", "url": "https://it.wikipedia.org/wiki?curid=5846526", "title": "Distretto di San Mateo de Otao", "text": "Il distretto di San Mateo de Otao \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 123,91 chilometri quadrati.\nIstituito il 7 novembre 1944, ha per capitale la citt\u00e0 di San Juan de Lanca."}
{"id": "5846527", "revid": "767487", "url": "https://it.wikipedia.org/wiki?curid=5846527", "title": "Distretto di San Pedro de Casta", "text": "Il distretto di San Pedro de Casta \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 79,91 chilometri quadrati.\nHa per capitale la citt\u00e0 di San Pedro de Casta."}
{"id": "5846528", "revid": "110157", "url": "https://it.wikipedia.org/wiki?curid=5846528", "title": "Distretto di San Pedro de Huancayre", "text": "Il distretto di San Pedro de Huancayre \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 41,75 chilometri quadrati.\nIstituito il 15 maggio 1962, ha per capitale la citt\u00e0 di San Pedro."}
{"id": "5846533", "revid": "110157", "url": "https://it.wikipedia.org/wiki?curid=5846533", "title": "Distretto di Sangallaya", "text": "Il distretto di Sangallaya \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 81,92 chilometri quadrati.\nIstituito il 30 settembre 1954, ha per capitale la citt\u00e0 di Sangallaya."}
{"id": "5846534", "revid": "110157", "url": "https://it.wikipedia.org/wiki?curid=5846534", "title": "Distretto di Santa Cruz de Cocachacra", "text": "Il distretto di Santa Cruz de Cocachacra \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 41,5 chilometri quadrati.\nIstituito il 29 ottobre 1959, ha per capitale la citt\u00e0 di Cocachacra."}
{"id": "5846535", "revid": "767487", "url": "https://it.wikipedia.org/wiki?curid=5846535", "title": "Distretto di Santa Eulalia", "text": "Il distretto di Santa Eulalia \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 111,12 chilometri quadrati.\nHa per capitale la citt\u00e0 di Santa Eulalia."}
{"id": "5846536", "revid": "110157", "url": "https://it.wikipedia.org/wiki?curid=5846536", "title": "Distretto di Santiago de Anchucaya", "text": "Il distretto di Santiago de Anchucaya \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 94,01 chilometri quadrati.\nIstituito il 17 marzo 1962, ha per capitale la citt\u00e0 di Santiago de Anchucaya."}
{"id": "5846537", "revid": "110157", "url": "https://it.wikipedia.org/wiki?curid=5846537", "title": "Distretto di Santiago de Tuna", "text": "Il distretto di Santiago de Tuna \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 54,25 chilometri quadrati.\nIstituito il 31 dicembre 1943, ha per capitale la citt\u00e0 di Santiago de Tuna."}
{"id": "5846538", "revid": "767487", "url": "https://it.wikipedia.org/wiki?curid=5846538", "title": "Distretto di Santo Domingo de los Olleros", "text": "Il distretto di Santo Domingo de los Olleros \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 552,32 chilometri quadrati.\nHa per capitale la citt\u00e0 di Santo Domingo de los Olleros."}
{"id": "5846539", "revid": "154639", "url": "https://it.wikipedia.org/wiki?curid=5846539", "title": "Richard Bauckham", "text": "Bauckham \u00e8 un esperto in Cristologia del Nuovo Testamento e il Vangelo secondo Giovanni.\nBiografia.\nBauckham ha frequentato la Universit\u00e0 di Cambridge. \u00c8 stato professore di Teologia presso l'Universit\u00e0 di Leeds (1976-1977) e di Storia del pensiero cristiano presso l'Universit\u00e0 di Manchester (1977-1992). \u00c8 stato poi professore presso l'Universit\u00e0 di St. Andrews, a Fife, in Scozia (1992-1997).\nOpere.\nLa sua opera principale \u00e8 \"Jesus and the Eyewitnesses: The Gospels as Eyewitness Testemony\" (2006), ristampato in seconda edizione nel 2017 e pubblicato in Italia come \"Ges\u00f9 ed i testimoni oculari\"."}
{"id": "5846540", "revid": "767487", "url": "https://it.wikipedia.org/wiki?curid=5846540", "title": "Distretto di Surco", "text": "Il distretto di Surco \u00e8 uno dei trentadue distretti della provincia di Huarochir\u00ed, in Per\u00f9. Si trova nella regione di Lima e si estende su una superficie di 102,58 chilometri quadrati.\nIstituito il 15 settembre 1920, ha per capitale la citt\u00e0 di Surco."}
{"id": "5846541", "revid": "110157", "url": "https://it.wikipedia.org/wiki?curid=5846541", "title": "Distretto di \u00c1mbar", "text": "Il distretto di \u00c1mbar \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 919,4 chilometri quadrati.\nHa per capitale la citt\u00e0 di \u00c1mbar."}
{"id": "5846542", "revid": "767487", "url": "https://it.wikipedia.org/wiki?curid=5846542", "title": "Distretto di Caleta de Carqu\u00edn", "text": "Il distretto di Caleta de Carquin \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 2,04 chilometri quadrati.\nIstituito il 30 settembre 1941, ha per capitale la citt\u00e0 di Caleta de Carquin."}
{"id": "5846543", "revid": "110157", "url": "https://it.wikipedia.org/wiki?curid=5846543", "title": "Distretto di Checras", "text": "Il distretto di Checras \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 166,37 chilometri quadrati.\nHa per capitale la citt\u00e0 di Maray."}
{"id": "5846544", "revid": "110157", "url": "https://it.wikipedia.org/wiki?curid=5846544", "title": "Distretto di Hualmay", "text": "Il distretto di Hualmay \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 5,81 chilometri quadrati.\nIstituito il 6 dicembre 1918, ha per capitale la citt\u00e0 di Hualmay."}
{"id": "5846545", "revid": "110157", "url": "https://it.wikipedia.org/wiki?curid=5846545", "title": "Distretto di Huaura", "text": "Il distretto di Huaura \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 484,43 chilometri quadrati.\nIstituito il 6 agosto 1936, ha per capitale la citt\u00e0 di Huaura."}
{"id": "5846546", "revid": "1005847", "url": "https://it.wikipedia.org/wiki?curid=5846546", "title": "Distretto di Leoncio Prado (Lima)", "text": "Il distretto di Leoncio Prado \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 300,13 chilometri quadrati.\nIstituito il 30 gennaio 1953, ha per capitale la citt\u00e0 di Santa Cruz."}
{"id": "5846547", "revid": "110157", "url": "https://it.wikipedia.org/wiki?curid=5846547", "title": "Distretto di Paccho", "text": "Il distretto di Paccho \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 229,25 chilometri quadrati.\nHa per capitale la citt\u00e0 di Paccho."}
{"id": "5846548", "revid": "110157", "url": "https://it.wikipedia.org/wiki?curid=5846548", "title": "Distretto di Santa Leonor", "text": "Il distretto di Santa Leonor \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 375,49 chilometri quadrati.\nIstituito il 3 giugno 1940, ha per capitale la citt\u00e0 di Jucul."}
{"id": "5846549", "revid": "1005847", "url": "https://it.wikipedia.org/wiki?curid=5846549", "title": "Distretto di Santa Mar\u00eda (Per\u00f9)", "text": "Il distretto di Santa Mar\u00eda \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 127,51 chilometri quadrati.\nIstituito il 6 dicembre 1918, ha per capitale la citt\u00e0 di Cruz Blanca."}
{"id": "5846550", "revid": "767487", "url": "https://it.wikipedia.org/wiki?curid=5846550", "title": "Distretto di Say\u00e1n", "text": "Il distretto di Say\u00e1n \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 1.310,77 chilometri quadrati.\nHa per capitale la citt\u00e0 di Say\u00e1n."}
{"id": "5846553", "revid": "110157", "url": "https://it.wikipedia.org/wiki?curid=5846553", "title": "Distretto di Vegueta", "text": "Il distretto di Vegueta \u00e8 uno dei dodici distretti della provincia di Huaura, in Per\u00f9. Si trova nella regione di Lima e si estende su una superficie di 253,94 chilometri quadrati.\nIstituito il 23 agosto 1920, ha per capitale la citt\u00e0 di V\u00e9gueta."}
{"id": "5846564", "revid": "594360", "url": "https://it.wikipedia.org/wiki?curid=5846564", "title": "Trono della fenice", "text": "Il trono della fenice \u00e8 il seggio degli antichi monarchi di Corea. Come termine \u00e8 anche espressamente utilizzato in senso antonomastico per identificare capi di Stato al tempo della dinastia Joseon (1392-1897) e dell'Impero coreano (1897-1910).\nIl motivo della fenice simboleggiava l'autorit\u00e0 suprema del re. La fenice \u00e8 da sempre stata associata con la regalit\u00e0 coreana. A riprova del fatto, essa \u00e8 raffigurata sia nelle pitture funebri Goguryeo come nei tumuli del medio Gangseo. \u00c8 presente anche nel Sigillo della moderna Repubblica di Corea (\"guksae\", ).\nStoria.\nLa cerimonia di incoronazione ed il trono stesso si sono modificati attraverso i secoli nel corso della storia della Corea. Ad esempio, nel periodo 1399\u20131549, sette su dodici re vennero incoronati nella sala reale del trono (\"Geunjeong-jeon\") nel Palazzo Gyeongbokgung. In altri termini, Jeongjong, Sejong, Danjong, Sejo, Seongjong, Jungjong e Myeongjong ascesero al trono della fenice nella stessa sala.\nUso retorico.\nQuesto termine flessibile \u00e8 un tropo retorico. A seconda del contesto, il \"trono della fenice\" pu\u00f2 essere interpretato come un metonimo, che \u00e8 un artificio retorico per un'allusione relativa a prossimit\u00e0 o corrispondenza, come ad esempio un riferimento alle azioni del monarca come \"azioni del trono della fenice\".\nIl \"trono della fenice\" \u00e8 anche inteso come una sineddoche, che \u00e8 legata alla metonimia e alla metafora nel suggerire un gioco di parole, individuando una concettualizzazione strettamente connessa, ad esempio: "}
{"id": "5846569", "revid": "1305772", "url": "https://it.wikipedia.org/wiki?curid=5846569", "title": "Vita e passione di Giustino filosofo martire", "text": "Vita e passione di Giustino filosofo martire () \u00e8 un racconto di Lev Tolstoj scritto nel 1874 e pubblicato postumo nel 1936 nel vol. 17 delle opere complete di L. Tolstoj in 90 volumi, nelle pagine 137-39.\nTrama.\nTolstoj nel racconto, rimasto incompiuto, descrive gli inizi della meditazione solitaria, alla ricerca di Dio, del giovane Giustino, deluso dagli insegnamenti filosofici ricevuti fino ad allora in ambito accademico. Tolstoj usa uno stile popolare ricco di arcaismi slavo-ecclesiastici colti assieme a termini che si riferiscono alla cultura russa del XIX secolo (per esempio, \"zar\" o \"starets\").\nGenesi dell'opera.\nAttorno al 1874 Tolstoj progett\u00f2 una collana di vite di santi da scrivere sul modello della tradizione agiografica della letteratura russo-antica da pubblicare in edizioni economiche in brossura destinate al popolo. Il progetto venne tuttavia accantonato poco tempo dopo e l'unico testo rimasto \u00e8 questa biografia di Giustino pubblicata postuma."}
{"id": "5846603", "revid": "729019", "url": "https://it.wikipedia.org/wiki?curid=5846603", "title": "Clubul Sportiv Municipal Satu Mare 2014-2015", "text": "Questa voce raccoglie le informazioni riguardanti il Clubul Sportiv Municipal Satu Mare nelle competizioni ufficiali della stagione 2014-2015.\nOrganigramma societario.\nArea direttiva\nArea tecnica"}
{"id": "5846609", "revid": "399", "url": "https://it.wikipedia.org/wiki?curid=5846609", "title": "Umberto La Rocca", "text": ""}
{"id": "5846619", "revid": "399", "url": "https://it.wikipedia.org/wiki?curid=5846619", "title": "Peter W. Shor", "text": ""}
{"id": "5846625", "revid": "1123126", "url": "https://it.wikipedia.org/wiki?curid=5846625", "title": "Basilica di San Lorenzo al Verano", "text": ""}
{"id": "5846626", "revid": "1123126", "url": "https://it.wikipedia.org/wiki?curid=5846626", "title": "San Lorenzo al Verano", "text": ""}
{"id": "5846635", "revid": "1573940", "url": "https://it.wikipedia.org/wiki?curid=5846635", "title": "Zelotes soulouensis", "text": "Zelotes soulouensis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dalla localit\u00e0 di rinvenimento degli esemplari: Soulou, nel Burkina Faso, e dal suffisso latino \"-ensis\" che ne indica l'appartenenza.\nCaratteristiche.\nQuesta specie appartiene al \"laetus group\", la cui peculiarit\u00e0 \u00e8 che i maschi hanno il bulbo del pedipalpo di forma allungata e l'apofisi mediana retrolaterale genera un \"embolus\" che \u00e8 ricurvo frontalmente.\nL'olotipo femminile rinvenuto ha lunghezza totale \u00e8 di 5,83mm; la lunghezza del cefalotorace \u00e8 di 2,08mm; e la larghezza \u00e8 di 1,02mm.\nDistribuzione.\nLa specie \u00e8 stata reperita nel Burkina Faso centrosettentrionale: l'olotipo femminile \u00e8 stato rinvenuto nella localit\u00e0 di Soulou, nella regione del Centro-Ovest.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846636", "revid": "6923", "url": "https://it.wikipedia.org/wiki?curid=5846636", "title": "Bosone I di Challant", "text": "Biografia.\nLe origini di Bosone I e quindi di tutta la casata degli Challant sono ad oggi incerte e dibattute: gi\u00e0 nel XVIII secolo, Jean-Baptiste de Tillier, esaminando la questione relativa all'origine di Bosone, pensava che egli fosse originario del Marchesato di Monferrato o di quello di Saluzzo, anche se la prima ipotesi venne poi fortemente supportata da altri pareri autorevoli come quello della regina Maria Jos\u00e9 del Belgio e dello studioso Aim\u00e9-Pierre Frutaz. I genealogisti odierni hanno accertato una comune origine con la potente casa degli Alerami anche per una somiglianza delle armi dei loro antenati con quelli della casa di Challant.\nIl primo documento nel quale Bosone I viene citato \u00e8 un atto di donazione datato al 17 marzo 1100 con il quale il conte di Moriana, Umberto II, signore di Aosta, concede la sovranit\u00e0 per suo conto sull'area al nobile della famiglia di Challant col compito in particolare di badare che fossero rispettati i diritti sovrani sui viaggiatori, sul transito di merci e sugli animali. Lo storico Alessandro Barbero identifica Bosone con il \"Boso\" che resse la cancelleria d'Aosta dal 1091 al 1125 e quindi probabilmente la sua morte dovrebbe attestarsi attorno a quest'ultima data.\nEbbe un figlio, Aimone I, che gli succedette nella carica di visconte d'Aosta."}
{"id": "5846649", "revid": "882198", "url": "https://it.wikipedia.org/wiki?curid=5846649", "title": "Global Liveability Survey", "text": ""}
{"id": "5846651", "revid": "254059", "url": "https://it.wikipedia.org/wiki?curid=5846651", "title": "Aimone I di Challant", "text": "Biografia.\nAimone I \u00e8 generalmente considerato figlio del suo predecessore Bosone I d'Aosta. In tempi passati si era anche ritenuto che egli avesse potuto essere figlio dei contemporanei Ranieri I (\u2020 1135) o Guglielmo IV del Monferrato (\u2020 1100)\nAimone fu il primo visconte d'Aosta ad essere ufficialmente qualificato come tale tramite un atto ufficiale emerso il quarto venerd\u00ec del mese di novembre del 1127. Aimone viene citato nuovamente in un atto del 1134 quando viene chiamato ad assistere ad un atto in cui Erberto, vescovo di Aosta (1126 - 1138/1139), concede i diritti su un ruscello con tutti i diritti ed i privilegi nel rispetto dei canoni, alla Collegiata Saint-Ours. Nel 1137 controfirm\u00f2 la donazione fatta dal suo signore, il conte Amedeo III di Savoia ai monaci di Mont Joux.\nAimone \u00e8 ancora presente in un atto del 1147 quando Amedeo III, il figlio Umberto e il fratello Rinaldo prevosto di Saint-Maurice d'Agaune, rinuncia ai propri diritti sulla nomina dei vescovi di Aosta. Lo storico Alessandro Barbero ha identificato Aimone d'Aosta con l'\"Aimo\" che resse la cancelleria di Aosta dal 1125 al 1147 e quindi come successore del suo predecessore anche a questa carica."}
{"id": "5846655", "revid": "71155", "url": "https://it.wikipedia.org/wiki?curid=5846655", "title": "Il gigante sepolto", "text": "Il gigante sepolto (\"The Buried Giant\") \u00e8 il settimo romanzo di Kazuo Ishiguro, pubblicato nel marzo 2015.\nTrama.\nIl romanzo \u00e8 ambientato in Inghilterra, in una sorta di medioevo dalle caratteristiche fantastiche che lo avvicinano al genere fantasy.\nIl periodo \u00e8 indicato come successivo alla dominazione romana e appena successivo al regno di Re Art\u00f9 e particolare rilievo assume la rivalit\u00e0 tra Sassoni e Britanni, rivalit\u00e0 emblematica di tutte gli odi tra comunit\u00e0 e tra etnie che si mantengono vivi grazie alla memoria collettiva. \nNel mondo descritto nel romanzo \u00e8 presente un forte realismo per quanto riguarda le condizioni di vita della popolazione, specie di quella pi\u00f9 povera, associato a temi magici come creature mitologiche (orchi, draghi\u2026) e di ispirazione cavalleresca simili a quelli del ciclo arturiano. \nI protagonisti sono Axl e Beatrice, una coppia di anziani che lascia la propria misera comunit\u00e0 per intraprendere un viaggio alla ricerca del loro figlio scomparso e dimenticato. Il tema della perdita dei ricordi \u00e8 centrale nel romanzo e la ricerca della memoria degli eventi passati costituisce sia il tema dominante del racconto sia la motivazione profonda del viaggio intrapreso dai due coniugi.\nLa trama si sviluppa con alcuni flashback e con il passaggio da un narratore esterno a capitoli narrati da uno dei personaggi. \nAltri protagonisti sono il guerriero sassone Wistan, il cavaliere della Tavola Rotonda Ser Galvano, il giovane Edwin. Ogni personaggio ha una storia e uno scopo che si svelano progressivamente e con vari capovolgimenti di prospettiva nel corso del romanzo."}
{"id": "5846657", "revid": "2730", "url": "https://it.wikipedia.org/wiki?curid=5846657", "title": "Bosone III di Challant", "text": "Biografia.\nBosone III di Challant, signore di Challant, di Cly con Chambave, di Di\u00e9moz, Verrayes, Saint-Denis, Torgnon e della Valtournenche, fu il successore di suo padre Bosone II di Challant come IV visconte d'Aosta.\nBosone III doveva essere ancora molto giovane al momento della morte di suo padre quando nel 1191 sigl\u00f2 col conte Tommaso I di Savoia il documento di affrancamento della citt\u00e0 di Aosta dalla feudalit\u00e0. Nel mese di aprile del 1197, conferm\u00f2 le donazioni fatte all'Ospizio del Gran San Bernardo.\nNel 1212 ricevette in feudo Ch\u00e2tillon e la terra di Saint-Pierre-de-Clages dal vescovo di Sion nel 1218. Fu testimone del trattato firmato tra il conte di Savoia e G\u00e9rard de Rougemont, vescovo di Losanna, per il possesso del castello di Moudon nel canton Vaud nel luglio del 1219. Acquis\u00ec pertanto la gratitudine del conte di Savoia ed il 20 agosto 1232 ottenne da questi altre terre e privilegi. Bosone III mor\u00ec nel 1239.\nLa signoria di Challant.\nIl 13 aprile 1200 Bosone III ricevette dal conte Tommaso I di Savoia il castello di Villa a Challand-Saint-Victor ed il feudo circostante, e da quel momento Bosone ed i suoi discendenti presero ad usare l'appellativo \"de Challant\" ad indicare la loro signoria.\nIl documento con cui Tommaso I fece dono della signoria riporta:\nMatrimonio e figli.\nVerso il 1191 Bosone III spos\u00f2 Alasia o Fiandrina di Biandrate, figlia di Gotofredo II di Biandrate, conte d'Ossola. La coppia ebbe i seguenti figli:"}
{"id": "5846660", "revid": "1543377", "url": "https://it.wikipedia.org/wiki?curid=5846660", "title": "National Football League 2016", "text": "La stagione NFL 2016 \u00e8 stata la 97\u00aa stagione sportiva della National Football League, la massima lega professionistica statunitense di football americano. La stagione \u00e8 iniziata l'8 settembre 2016. La finale del campionato, il Super Bowl LI, si \u00e8 disputata il 5 febbraio 2017 all'NRG Stadium di Houston, Texas e ha visto la vittoria dei New England Patriots, al loro quinto titolo, sugli Atlanta Falcons ai tempi supplementari.\nPer la prima volta da quando gli Houston Oilers lasciarono la citt\u00e0 per Nashville nel , una franchigia si \u00e8 trasferita da una citt\u00e0 a un'altra, con i Rams che hanno lasciato St. Louis per fare ritorno a Los Angeles, dove avevano gi\u00e0 giocato dal 1946 al 1994. Per la prima volta dalla stagione , nessuna delle due partecipanti al Super Bowl dell'anno precedente si qualific\u00f2 per playoff. Il 2016 \u00e8 stata anche l'ultima stagione dei San Diego Chargers prima del ritorno nella loro citt\u00e0 d'origine, Los Angeles, nel 2017.\nStagione regolare.\nLa stagione \u00e8 iniziata gioved\u00ec 8 settembre con l'incontro allo Sports Authority Field at Mile High di Denver fra i Broncos padroni di casa e i Carolina Panthers, le due squadre che il 7 febbraio avevano disputato il Super Bowl 50 terminato con la vittoria della franchigia del Colorado. Gli accoppiamenti intraconference e interconference sono i seguenti:\nIntraconference\nInterconference\nPlay-off.\nI play-off sono iniziati il 7 e l'8 gennaio 2017 con il \"Wild Card Round\". Sono quindi previsti i \"Divisional Playoffs\" il 14 e il 15 gennaio e i \"Conference Championships\" il 22 gennaio. Il Super Bowl LI \u00e8 stato disputato il 5 febbraio 2017 all'NRG Stadium di Houston, Texas.\nPremi.\nAll-Pro team.\nI seguenti giocatori sono stati inseriti nel First-team All-Pro dall'Associated Press:"}
{"id": "5846661", "revid": "110157", "url": "https://it.wikipedia.org/wiki?curid=5846661", "title": "Chiesa di Sant'Agostino (Pesaro)", "text": "La chiesa di Sant'Agostino \u00e8 un edificio religioso che sorge nel centro storico di Pesaro, nelle Marche.\nStoria e descrizione.\nUna prima chiesa, romanica, dedicata a san Lorenzo venne eretta in questo luogo nel 1258 dagli Eremitani di Sant'Agostino. Fra la fine del '300 e l'inizio del '400 la chiesa venne fortemente rimaneggiata e ingrandita in stile gotico col patrocinio della famiglia Malatesta. Di questo periodo si conservano il campanile con una bella cornice a fogliami in cotto e il prezioso portale gotico-veneziano della facciata. Quest'ultimo \u00e8 un capolavoro di questo stile in citt\u00e0, realizzato in pietra bianca d'Istria e marmo rosso di Verona \u00e8 ornato da leoni e statue entro nicchie e tabernacoli.\nNel XVIII secolo la chiesa venne radicalmente rimaneggiata in stile tardobarocco dal Pistocchi e dal Polinari, per essere riconsacrata l'8 settembre 1776.\nNel 1861 il convento venne soppresso e adibito a caserma dei carabinieri, fino al 1919 quando venne demolito costruirvi la Camera di commercio. Nel 1919 la chiesa venne elevata a parrocchiale e da quel momento venne intitolata a sant'Agostino.\nCol terremoto del 1916 si perse la navata laterale destra, e nel 1949 si procedette a un profondo restauro, soprattutto della volta, a causa delle bombe cadute nelle vicinanze durante la seconda guerra mondiale.\nOpere d'arte.\nLa chiesa custodisce al suo interno notevoli opere d'arte:"}
{"id": "5846664", "revid": "1573940", "url": "https://it.wikipedia.org/wiki?curid=5846664", "title": "Zelotes swelus", "text": "Zelotes swelus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine swelus che in \"ndebele del nord\" significa corto, piccolo, in riferimento alla lunghezza dell'embolus.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per la lunga e ampia protuberanza prolaterale sulla base dell'embolus e per l'embolus stesso di dimensioni ridotte.\nL'olotipo maschile rinvenuto ha lunghezza totale \u00e8 di 3,75mm; la lunghezza del cefalotorace \u00e8 di 2,08mm; e la larghezza \u00e8 di 1,03mm.\nDistribuzione.\nLa specie \u00e8 stata reperita nel Congo meridionale: l'olotipo maschile \u00e8 stato rinvenuto nei pressi della foresta di Luiswishi, situata nella provincia del Katanga.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846665", "revid": "56620", "url": "https://it.wikipedia.org/wiki?curid=5846665", "title": "Flintstones", "text": ""}
{"id": "5846666", "revid": "287204", "url": "https://it.wikipedia.org/wiki?curid=5846666", "title": "Banff (Regno Unito)", "text": "Banff (in gaelico scozzese: \"Banbh\") \u00e8 una cittadina (e un tempo burgh) di circa abitanti della costa nord-orientale della Scozia, facente parte dell'area amministrativa dell'Aberdeenshire e pi\u00f9 precisamente dell'area di Banff e Buchan (contea tradizionale: Banffshire) e situata lungo l'estuario sulla baia di Banff (parte del Moray Firth, mare del Nord) del fiume Deveron.\nLa localit\u00e0 \u00e8 famosa per i suoi campi da golf.\nGeografia fisica.\nCollocazione.\nBanff si trova nella parte nord-occidentale dell'Aberdeenshire, al confine tra le localit\u00e0 di Portsoy e Fraserburgh (rispettivamente ad est della prima e ad ovest della seconda, ma pi\u00f9 vicina alla prima), a circa a nord/nord-est di Aberchirder e a circa a nord/nord-ovest di Turriff. \u00c8 dirimpettaia della localit\u00e0 di Macduff, da cui \u00e8 separata da un ponte sul fiume Deveron.\nSociet\u00e0.\nEvoluzione demografica.\nAl censimento del 2011, Banff contava una popolazione pari a abitanti.\nLa localit\u00e0 ha conosciuto un incremento demografico rispetto al 2001, quando contava abitanti, ma un decremento demografico rispetto al 1991, quando ne contava .\nStoria.\nA partire dal XII secolo, inizi\u00f2 l'attivit\u00e0 di Banff come porto sull'estuario del fiume Deveron.\nNel XIX secolo, a causa del progressivo insabbiamente, il porto di Banff perse d'importanza a favore della vicina Macduff.\nMonumenti e luoghi d'interesse.\nL'architettura di Banff presenta numerosi edifici del XVIII secolo.\nDuff House.\nTra i principali edifici d'interesse di Banff, figura la Duff House, costruita tra il 1735 e il 1740 su progetto di William Adam.\nAltri luoghi d'interesse.\nNella citt\u00e0 si trovano inoltre le rovine del castello di Banff e una croce di mercato."}
{"id": "5846669", "revid": "736476", "url": "https://it.wikipedia.org/wiki?curid=5846669", "title": "Banff (Scozia)", "text": ""}
{"id": "5846679", "revid": "736476", "url": "https://it.wikipedia.org/wiki?curid=5846679", "title": "Banff (Aberdeenshire)", "text": ""}
{"id": "5846682", "revid": "729019", "url": "https://it.wikipedia.org/wiki?curid=5846682", "title": "Gotofredo I di Challant", "text": "Biografia.\nGotofredo (o Goffredo) I di Challant era figlio del visconte Bosone III di Challant e di sua moglie, Fiandrina di Biandrate, figlia di Gotofredo II di Briandrate, conte d'Ossola. Alla sua nascita venne battezzato col nome di Gotofredo, inusuale per gli Challant, in onore appunto del nonno materno ed ottenne poco dopo il titolo di signore di Challant, de F\u00e9nis nel 1242, signore di Graines con Saint-Marcel il 23 luglio 1263 per investitura dell'abate di Saint-Maurice d'Agaume, cosignore di Cly.\nCon la morte del padre nel 1239, Gotofredo e i suoi fratelli, data l'indivisibilit\u00e0 dell'eredit\u00e0 paterna sulla reggenza della viscontea aostana, decisero di governare insieme: Gotofredo mantenne il titolo ufficiale e la funzione viscontale come primogenito, il cadetto Aimone III la reggenza del Ch\u00e2teau de Ville e di Saint-Martin ed il terzo fratello, Bosone IV la signoria di Cly. Riconferma di questa spartizione delle cariche interna, l'abbiamo in un documento siglato il 19 dicembre 1242 quando Gotofredo, Aimone III e Bosone IV si recarono a rendere omaggio al conte di Savoia, ingaggiando con questi la guerra contro Ugo di Bard.\nGotofredo I il 23 dicembre 1254 fece una notevole donazione all'Ospizio del Gran San Bernardo. Nel 1263 si riconobbe vassallo dell'abate di Agauno per alcuni beni allodiali (tra cui le terre presso il castello di Challant, la montagna detta \"Palaisine\", le terre di Voulon, il monte di Soremont, quello detto \"Fontesin\" e di tutte le decime che in queste terre e montagne si riscuotevano) impegnandosi a pagare per questi privilegi un servizio annuale di 20 soldi e un'ulteriore canone di 40 soldi ad ogni mutazione di vassallo.\nAlla sua morte nel 1265, gli succedette l'ultimo suo fratello ancora rimasto in vita, Aimone III, il quale ottenne la carica di visconte d'Aosta non senza contestazioni da parte degli eredi di suo fratello Bosone IV, gi\u00e0 morto da tempo, e degli eredi dello stesso Gotofredo I.\nMatrimonio e figli.\nNel 1223 spos\u00f2 Beatrice di Ginevra, figlia del conte Guglielmo II di Ginevra e di Alix de la Tour du Pin. La coppia ebbe i seguenti eredi:"}
{"id": "5846684", "revid": "1573940", "url": "https://it.wikipedia.org/wiki?curid=5846684", "title": "Zelotes tendererus", "text": "Zelotes tendererus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine tendererus che in \"lingua shona\" significa arrotolato, in riferimento alla forma dei dotti epiginali.\nCaratteristiche.\nQuesta specie appartiene al \"capensis group\", le cui peculiarit\u00e0 sono: l'embolus del maschio \u00e8 lungo, piuttosto spesso e si origina retrolateralmente; l'apofisi terminale \u00e8 breve. La piastra epiginale femminile \u00e8 allungata e arrotondata ai margini laterali, in modo che il margine posteriore risulta spostato sul davanti.\nL'olotipo femminile rinvenuto ha lunghezza totale \u00e8 di 5,25mm; la lunghezza del cefalotorace \u00e8 di 2,50mm; e la larghezza \u00e8 di 1,83mm.\nDistribuzione.\nLa specie \u00e8 stata reperita nello Zambia meridionale: l'olotipo femminile \u00e8 stato rinvenuto presso la cittadina di Siakaunde, appartenente alla Provincia Meridionale.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846686", "revid": "767487", "url": "https://it.wikipedia.org/wiki?curid=5846686", "title": "MaxiCode", "text": "MaxiCode \u00e8 un sistema di simboli leggibili da una macchina, di pubblico dominio, in origine creato e usato da United Parcel Service. Serve per tracciare e gestire la spedizione dei pacchi, ricorda un codice a barre ma usa dei punti disposti in una griglia esagonale al posto delle barre. \nIl maxicode \u00e8 stato standardizzato nella direttiva ISO/IEC 16023:2000, ciascun MaxiCode pu\u00f2 avere fino a 884 moduli esagonali che sono disposti in 33 file, ciascuna delle quali pu\u00f2 essere composta fino 30 moduli. Il Maxicode pu\u00f2 contenere fino a 93 caratteri alfanumerici o fino a 138 numeri, fino ad 8 Maxicode possono essere collegati insieme per trasportare pi\u00f9 dati. \nLa simbologia del Maxicode fu messa a disposizione dall'UPS nel 1992.\nI simboli del Maxicode portano due messaggi separati, uno primario e uno secondario: quello primario di norma incorpora un codice postale, un codice a tre cifre della nazione e un codice a tre cifre che indica la classe del servizio, mentre quello secondario di solito riporta l'indirizzo del destinatario e tutte le altre informazioni richieste."}
{"id": "5846696", "revid": "767487", "url": "https://it.wikipedia.org/wiki?curid=5846696", "title": "Point Reyes Station", "text": "Point Reyes Station \u00e8 una raccolta dei The Youngbloods, pubblicato dall'etichetta discografica britannica Edsel Records nel 1987.\nFormazione.\n+ (Musicista aggiunto)\n+ (Musicista aggiunto)"}
{"id": "5846697", "revid": "1573940", "url": "https://it.wikipedia.org/wiki?curid=5846697", "title": "Zelotes tropicalis", "text": "Zelotes tropicalis \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dall'aggettivo tropicalis che indica l'areale in cui sono stati rinvenuti gli esemplari: l'Africa tropicale.\nCaratteristiche.\nQuesta specie appartiene al \"subterraneus group\", le cui peculiarit\u00e0 sono: i maschi hanno la base dell'embolus molto larga che si estende attraverso gran parte della larghezza del bulbo del pedipalpo. Le femmine hanno un'epigino di forma rettangolare con i condotti disposti trasversalmente.\nL'olotipo maschile rinvenuto ha lunghezza totale \u00e8 di 7,33mm; la lunghezza del cefalotorace \u00e8 di 2,75mm; e la larghezza \u00e8 di 2,08mm.\nDistribuzione.\nLa specie \u00e8 stata reperita nel Kenya occidentale: l'olotipo maschile \u00e8 stato rinvenuto nella foresta di Tinderet, nella contea di Trans Nzoia, appartenente alla provincia della Rift Valley.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846699", "revid": "402432", "url": "https://it.wikipedia.org/wiki?curid=5846699", "title": "Ximian Evolution", "text": ""}
{"id": "5846701", "revid": "402432", "url": "https://it.wikipedia.org/wiki?curid=5846701", "title": "Sylpheed-Claws", "text": ""}
{"id": "5846703", "revid": "124123", "url": "https://it.wikipedia.org/wiki?curid=5846703", "title": "Anna Line", "text": "Dopo la morte del marito, divenne molto attiva nell'ospitare preti cattolici, cosa illegale durante il regno di Elisabetta I. Alla fine fu arrestata e condannata a morte. \u00c8 considerata martire dalla Chiesa cattolica, canonizzata nel 1970 da Paolo VI. Liturgicamente \u00e8 commemorata il 27 febbraio.\nVita.\nSi ritiene che Anna sia nata con il nome di Alice Higham e sia stata la figlia maggiore del puritano William Higham di Jenkyn Maldon. Nacque poco dopo il 1560 e in giovane et\u00e0, probabilmente poco il 1580, si convert\u00ec al Cattolicesimo insieme al fratello William e a Roger Line, l'uomo che spos\u00f2 nel febbraio 1583. Tanto Roger Line che William Higham furono diseredati a causa della loro conversione; per la stessa ragione Alice Higham perse la sua dote.. Tra i cattolici Alice veniva chiamata Anne (Anna), che presumibilmente era il nome da lei preso in occasione della conversione.\nRoger Line e William Higham furono arrestati insieme mentre partecipavano a una messa e furono imprigionati e multati. Mentre William Higham fu successivamente rilasciato, Roger Line fu esiliato e and\u00f2 nelle Fiandre, dove mor\u00ec nel 1594. In quello stesso periodo, padre John Gerard apr\u00ec una casa di rifugio per nascondere preti cattolici e la affid\u00f2 alla direzione della giovane vedova, nonostante la sua salute precaria. Per circa tre anni Anna continu\u00f2 a guidare il rifugio mentre padre John Gerard era in prigione.\nQuest'ultimo (che riusc\u00ec a fuggire dalla Torre di Londra) nella sua autobiografia scrive:\nArresto ed esecuzione.\nAnna fu arrestata il 2 febbraio 1601. In questo giorno (Candelora) ha luogo tradizionalmente la benedizione delle candele e fu durante questo rito che gli agenti irruppero nella casa. Il sacerdote, padre Francis Page, riusc\u00ec a infilarsi in uno speciale nascondiglio preparato da Anna e successivamente a fuggire; lei invece fu arrestata, insieme a una gentildonna di nome Margaret Gage. Quest'ultima fu rilasciata su cauzione e successivamente graziata, ma Anna fu mandata nella prigione di Newgate.\nIl processo ebbe luogo il 26 febbraio seguente; Anna era cos\u00ec debole per la febbre che fu portata in aula su una sedia a rotelle. Alla corte Anna dichiar\u00f2 che, anzich\u00e9 rimpiangere di aver nascosto un prete cattolico, le dispiaceva solo \"di non averne potuto ricevere altri mille\". Il giudice Sir John Popham la condann\u00f2 a morte per il reato di assistere un prete seminarista.\nAnna fu impiccata il 27 febbraio 1601, immediatamente prima di due sacerdoti, i padri Roger Filcock e Mark Barkworth, che ebbero una condanna ancor pi\u00f9 pesante (impiccagione seguita da squartamento). Sul patibolo ripet\u00e9 ad alta voce quanto aveva detto al processo: \"Sono condannata a morte per aver ospitato un prete cattolico e sono cos\u00ec lontana dal provarne rimorso che vorrei con tutta la mia anima, dove ne ho accolto uno, averne potuti accogliere mille.\"\nCulto.\nAnna Line fu beatificata da Pio XI il 15 dicembre 1929 e fu canonizzata da Paolo VI il 25 ottobre 1970 insieme ad altri 39 martiri inglesi e gallesi."}
{"id": "5846714", "revid": "16953", "url": "https://it.wikipedia.org/wiki?curid=5846714", "title": "Anne Line", "text": ""}
{"id": "5846717", "revid": "92723", "url": "https://it.wikipedia.org/wiki?curid=5846717", "title": "Aimone III di Challant", "text": "Biografia.\nAimone III di Challant era figlio del visconte Bosone III di Challant e di sua moglie, Fiandrina di Biandrate, figlia di Gotofredo II di Briandrate, conte d'Ossola, nonch\u00e9 fratello di Gotofredo I e Bosone IV coi quali regn\u00f2 come co-visconte dalla morte del padre nel 1239, data l'indivisibilit\u00e0 dell'eredit\u00e0 paterna.\nViene citato per la prima volta in un documento siglato coi fratelli il 19 dicembre 1242 quando Gotofredo, Aimone III e Bosone IV si recarono a rendere omaggio al conte di Savoia, ingaggiando con questi la guerra contro Ugo di Bard.\nAlla morte di Gotofredo I nel 1265, Aimone III gli succedette come unico visconte d'Aosta in quanto suo unico fratello ancora rimasto in vita, non senza contestazioni da parte degli eredi di suo fratello Bosone IV, gi\u00e0 morto da tempo, e degli eredi dello stesso Gotofredo I. Dal suo matrimonio con la nobile aostana Fina Lescours, Aimone III ebbe una sola figlia, Beatrice che spos\u00f2 Guglielmo de Grossis du Ch\u00e2telar, signore di La Salle e di Ch\u00e2telar-de-la-Salle. In mancanza di un erede maschio, adott\u00f2 il nipote Ebalo I, primogenito di Gotofredo I, il quale fu poi il suo successore."}
{"id": "5846720", "revid": "1718925", "url": "https://it.wikipedia.org/wiki?curid=5846720", "title": "Affinity", "text": ""}
{"id": "5846721", "revid": "339392", "url": "https://it.wikipedia.org/wiki?curid=5846721", "title": "Paris-Nice 2012", "text": ""}
{"id": "5846723", "revid": "339392", "url": "https://it.wikipedia.org/wiki?curid=5846723", "title": "Paris-Nice 2011", "text": ""}
{"id": "5846727", "revid": "123537240", "url": "https://it.wikipedia.org/wiki?curid=5846727", "title": "Primo Brega", "text": "Nel 1911 prese parte ai campionati italiani assoluti di atletica leggera a Roma (presso lo Stadium): si posizion\u00f2 al terzo posto sulla distanza dei 5000 metri. L'anno successivo, ai campionati italiani di Verona si classific\u00f2 quarto sulla stessa distanza, corsa allo Stadio Bentegodi. Nel 1914 arriv\u00f2 la sua prima medaglia d'oro nazionale, quando conquist\u00f2 il primo posto nei 5000 metri ai campionati italiani di Milano. Un'altra medaglia d'oro nazionale su questa distanza arriv\u00f2 nel 1919, mentre nel 1922 fu campione italiano dei 10\u00a0000 metri.\nEra il padre dell'attore Mario Brega."}
{"id": "5846732", "revid": "3732", "url": "https://it.wikipedia.org/wiki?curid=5846732", "title": "Paris-Nice 2010", "text": ""}
{"id": "5846734", "revid": "3732", "url": "https://it.wikipedia.org/wiki?curid=5846734", "title": "Paris-Nice 2009", "text": ""}
{"id": "5846737", "revid": "3732", "url": "https://it.wikipedia.org/wiki?curid=5846737", "title": "Paris-Nice 2008", "text": ""}
{"id": "5846739", "revid": "3732", "url": "https://it.wikipedia.org/wiki?curid=5846739", "title": "Paris-Nice 2007", "text": ""}
{"id": "5846749", "revid": "3732", "url": "https://it.wikipedia.org/wiki?curid=5846749", "title": "Paris-Nice 2006", "text": ""}
{"id": "5846751", "revid": "3732", "url": "https://it.wikipedia.org/wiki?curid=5846751", "title": "Paris-Nice 2005", "text": ""}
{"id": "5846755", "revid": "729019", "url": "https://it.wikipedia.org/wiki?curid=5846755", "title": "Bosone IV di Challant", "text": "Biografia.\nBosone IV di Challant era figlio del visconte Bosone III di Challant e di sua moglie, Fiandrina di Biandrate, figlia di Gotofredo II di Briandrate, conte d'Ossola, nonch\u00e9 fratello di Gotofredo I e Aimone III coi quali regn\u00f2 come co-visconte dalla morte del padre nel 1239, data l'indivisibilit\u00e0 dell'eredit\u00e0 paterna.\nViene citato per la prima volta in un documento siglato coi fratelli il 19 dicembre 1242 quando Gotofredo, Aimone III e Bosone IV si recarono a rendere omaggio al conte di Savoia, ingaggiando con questi la guerra contro Ugo di Bard.\nSi riconobbe vassallo personale del conte di Savoia il 12 gennaio 1242 onde ottenere le signorie di Ch\u00e2tillon e Cly (quest'ultimo feudo includeva Chambave, Di\u00e9moz, Verrayes, Saint-Denis, Torgnon e tutta la valle Marmore). Bosone IV figura ancora vivente all'udienza generale dei vassalli della Valle d'Aosta nel 1253, morendo nel 1259. Dopo la sua scomparsa, i due fratelli co-reggenti permarranno insieme per altri anni di governo, spartendosi quelle che erano state le competenze amministrative di Bosone IV. Ai suoi figli, come feudo personale, rimarr\u00e0 la signoria di Cly.\nMatrimonio e figli.\nBosone IV ebbe una moglie di cui non ci \u00e8 pervenuto il nome, dalla quale ebbe:\nTradizionalmente \u00e8 attribuito come figlio di Bosone IV anche:"}
{"id": "5846756", "revid": "767487", "url": "https://it.wikipedia.org/wiki?curid=5846756", "title": "Mario Crosta (calciatore)", "text": "Biografia.\nEra conosciuto come Crosta II per differenziarlo da Valentino Crosta I che con lui ha disputato quattro stagioni nella Pro Patria condividendo anche il ruolo di attaccante.\nCarriera.\nHa disputato cinque stagioni con la maglia della Pro Patria nel primo dopoguerra, dal 1919 al 1926, realizzando 34 reti in 55 partite, la prima rete nel giorno del suo esordio con la maglia bustocca il 21 dicembre 1919 nella partita Pro Patria-Giovani Calciatori Legnanesi (2-2), l'ultima rete a Monza il 4 luglio 1926 nella partita -Pro Patria (1-4)."}
{"id": "5846764", "revid": "76963", "url": "https://it.wikipedia.org/wiki?curid=5846764", "title": "Victoria Mallory", "text": "Biografia.\nDebutta a Broadway nel 1968, quando interpreta la protagonista Maria nel revival del Lincoln Center di \"West Side Story\" con Kurt Peterson nel ruolo di Tony. Nel 1971 recita ancora con Kurt Peterson nella produzione originale del musical \"Follies\" a Broadway nel ruolo di Heidi da giovane e poi Sally da giovane. Nel 1973 recita a Broadway per l'ultima volta, nel cast originale di \"A Little Night Music\"; qui conosce il futuro marito Mark Lambert, che sposa nel 1975. La coppia ha avuto una figlia, Ramona Mallory Lambert, che ha ricoperto il ruolo di Anne, il ruolo interpretato per la prima volta dalla madre, nel revival di Broadway di \"A Little Night Music\" del 2010. Da allora ha recitato in diversi musical e operette in diversi teatri prestigiosi negli Stati Uniti, tra cui: \"Kismet\" (Los Angeles, 1976; San Francisco, 1977), \"She Loves Me\" (Florida, 1989), \"Hello, Dolly!\" (St. Louis, 1998) e \"Camelot\" (Irish Rep Theatre, 2011).\n\u00c8 morta nell'agosto 2014 a causa di cancro al pancreas."}
{"id": "5846766", "revid": "62004", "url": "https://it.wikipedia.org/wiki?curid=5846766", "title": "Campionati asiatici di ciclismo su strada", "text": "I Campionati asiatici di ciclismo su strada UCI (en. \"UCI Asian Cycling Championships\"; fr. \"Championnats Continentaux d'Asie UCI\") sono una competizione di ciclismo su strada organizzata dalla Confederazione Asiatica di Ciclismo (ACC), in cui concorrono ciclisti facenti parte dei Paesi membri dell'ACC stessa. Si disputano gare in linea e a cronometro maschili e femminili in tre categorie: Junior, Under-23 e Elite.\nStoria.\nLa prima edizione si disput\u00f2 nel 1963 a Kuala Lumpur, in Malaysia. Sino al 1999 il campionato veniva disputato una volta ogni due anni. Attualmente viene corso annualmente.\nNel 2005 furono creati i Circuiti continentali UCI e le gare maschili Elite entrarono a far parte del circuito UCI Asia Tour, come gare di classe CC (Campionati continentali).\nFormato.\nLe prove del campionato asiatico si svolgono normalmente tra gennaio e febbraio nello spazio di cinque giorni; nel 2019 si sono svolte in aprile. "}
{"id": "5846781", "revid": "124123", "url": "https://it.wikipedia.org/wiki?curid=5846781", "title": "Jordan Norwood", "text": "Carriera professionistica.\nDopo non essere stato scelto nel Draft NFL 2009, Norwood firm\u00f2 coi Cleveland Browns, con cui gioc\u00f2 fino al 2012, tranne una breve parentesi con i Philadelphia Eagles con cui debutt\u00f2 in una gara professionistica. Nel 2013 fece parte dei Tampa Bay Buccaneers senza mai scendere in campo, prima di passare l'anno successivo ai Denver Broncos. Perse la sua intera prima annata in Colorado a causa della rottura del legamento crociato anteriore del ginocchio, mentre nella successiva disput\u00f2 11 partite, di cui 5 come titolare. A fine anno, nel Super Bowl 50 vinto per 24-10 sui Carolina Panthers, stabil\u00ec un record dell'evento ritornando un punt per 61 yard."}
{"id": "5846808", "revid": "116415689", "url": "https://it.wikipedia.org/wiki?curid=5846808", "title": "Religioni in Giordania", "text": "Tutte le religioni in Giordania sono tutelate dalla Costituzione purch\u00e9 non violino la moralit\u00e0 e l'ordine pubblico. Il Paese \u00e8 a maggioranza musulmana, con il 94% della popolazione che segue il sunnismo mentre una piccola minoranza \u00e8 seguace dell'Islam sciita e meno di 800 sono i bah\u00e1'\u00ed. Ci sono anche all'incirca da 20.000 a 32.000 drusi che vivono soprattutto nel nord del paese. Lo stato ospita anche una minoranza di cristiani, che arrivano a costituire il 6% della popolazione, seguaci prevalentemente della Chiesa greco-ortodossa o del cattolicesimo.\nI cristiani hanno costituito il 30% almeno della popolazione giordana negli anni '50 del XX secolo; tuttavia, gli alti tassi di immigrazione musulmana all'interno della nazione ha fatto s\u00ec di far diminuire in modo significativo la percentuale cristiana della popolazione del paese.\nNon vi sono restrizioni legali nei confronti degli ebrei, ma nel 2006 ci sono state segnalazioni di cittadini ebrei, bah\u00e1'\u00ed ed altre minoranze religiose che praticavano liberamente il proprio credo in Giordania, seppur con restrizioni specifiche.\nDistribuzione.\nLe percentuali variano leggermente tra le diverse citt\u00e0 e regioni, ad esempio il sud della Giordania e citt\u00e0 come Zarqa hanno la pi\u00f9 alta percentuale di musulmani, mentre Amman, Irbid, Madaba, Al-Salt e Karak hanno comunit\u00e0 cristiane pi\u00f9 grandi rispetto alla media nazionale; infine le citt\u00e0 di Fuheis, Al Husn e Ajlun hanno addirittura una maggioranza cristiana o comunque una percentuale molto maggiore rispetto alla media nazionale. Diversi villaggi sono mescolati tra popolazioni cristiane e musulmane, come Kufranja e Raimoun nel nord..\nGli Anglicani/Episcopali in Giordania sono sotto la supervisione del vescovo anglicano di Gerusalemme. La Chiesa del Redentore (Amman) \u00e8 la pi\u00f9 grande congregazione ecclesiale di appartenenza in tutta la diocesi episcopale di Gerusalemme e del Medio Oriente. Altre chiese episcopali ci sono ad Ashrafiyya, Al-Salt, Zarqa, e nei campi profughi di Marka, Irbid, Al Husn ed Aqaba.\nVita sociale.\nNella generalit\u00e0 dei casi i musulmani e cristiani vivono insieme senza grossi problemi per quanto riguarda le differenze reciproche; tuttavia, le pi\u00f9 piccole minoranze, composte da membri dello sciismo, dai bah\u00e1'\u00ed e da gruppi di drusi, sperimentano il massimo grado di discriminazione religiosa da parte del governo. Alcuni esempi sono i casi di rifiuto da parte del governo giordano di riconoscere i membri della Fede bah\u00e1'\u00ed e della Chiesa anglicana.\nLibert\u00e0 religiosa.\nLa religione di stato \u00e8 l'Islam, ma la Costituzione prevede la libert\u00e0 di praticare la propria religione in accordo con i costumi che si osservano nel Regno, a meno che non violino l'ordine pubblico o il buon costume.\nLa famiglia reale di Giordania, gli hashemiti, aderisce al ramo sunnita dell'Islam."}
{"id": "5846811", "revid": "1573940", "url": "https://it.wikipedia.org/wiki?curid=5846811", "title": "Zelotes uquathus", "text": "Zelotes uquathus \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine uquathus che in \"ndebele del nord\" significa addensato, compatto, in riferimento al dotto epiginale medio sclerotizzato delle femmine.\nCaratteristiche.\nQuesta specie appartiene al \"natalensis group\", le cui peculiarit\u00e0 sono: i maschi hanno un pedipalpo stravagante in quanto l'embolus si origina prolateralmente. L'apofisi terminale ha forma di foglio con un'estensione prolaterale all'apice. Le femmine hanno i margini laterali della piastra epiginale molto ravvicinate e formano un'apertura a V..\nL'olotipo femminile rinvenuto ha lunghezza totale \u00e8 di 7,5mm; la lunghezza del cefalotorace \u00e8 di 3,33mm; e la larghezza \u00e8 di 2,50mm.\nDistribuzione.\nLa specie \u00e8 stata reperita nel Sudafrica occidentale: l'olotipo femminile \u00e8 stato rinvenuto a Canton, localit\u00e0 sulla Rust 280, appartenente alla provincia del Limpopo.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846814", "revid": "287204", "url": "https://it.wikipedia.org/wiki?curid=5846814", "title": "Fussballclub Neunkirch", "text": "Il Fussballclub Neunkirch Frauen, citato anche nella sua forma contratta FC Neunkirch o semplicemente Neunkirch, \u00e8 stata una squadra di calcio femminile svizzera con sede nell'omonimo comune del Canton Sciaffusa. A livello societario la squadra affianca l'omonima formazione maschile che milita in Terza Lega. Nella stagione 2016-2017 ha vinto per la prima volta sia il campionato sia la Coppa Svizzera. Non si \u00e8 iscritta al campionato di calcio femminile 2017-2018, ritirando la squadra per problemi finanziari.\nStoria.\nLa societ\u00e0 viene fondata nel 1963, ma la formazione femminile viene ufficialmente iscritta in un torneo federale, la Terza Lega femminile, il quinto livello nell'organizzazione del campionato svizzero di calcio femminile, dalla stagione 2005-2006. Gi\u00e0 al suo primo anno riesce a conquistare la promozione in Seconda Lega, con la stagione 2006-2007 nuovamente al vertice del campionato e la conseguente promozione in Prima Lega dalla stagione successiva. Dopo due campionati chiusi al quinto posto, al termine della stagione 2010-2011 riesce a conquistare il primo posto che vale la promozione in Lega Nazionale B.\nAl termine della stagione 2011-2012, il suo primo impegno in cadetteria, riesce a raggiungere il quarto posto, migliorandosi la stagione successiva finendo la stagione con 38 punti e a pari merito con l'Aarau, prestazione che le permette di accedere alla fase di promozione/relegazione per l'accesso alla Lega Nazionale A per la stagione 2012-2013, fase in cui si impone con 12 punti totalizzati sulle avversarie di Aarau, Schwyz e Thun. Da allora milita ininterrottamente in Lega Nazionale A.\nOttenuto il diritto di partecipare anche alla Coppa Svizzera dal 2008-2009, la squadra ha realizzato il suo maggiore risultato nella competizione nelle ultime fasi della stagione 2014-2015, quando il 28 febbraio 2015 si scontra in semifinale con le avversarie Basilea detentrici della Coppa. Bench\u00e9 fossero riuscite a passare in vantaggio con la statunitense Kaitlin Jackson al 11', la successiva espulsione del portiere Sandra Bruderer al 16' favor\u00ec il ritorno del Basilea che chiuse la partita con un 1-2 con reti di Alexandra Szarvas al 26' e Nadine Rolser al 38'.\nNella stagione 2016-2017 ha vinto il campionato per la prima volta nella sua storia: dopo aver concluso al primo posto la stagione regolare con due punti di vantaggio sullo Zurigo, ha mantenuto il vantaggio sulle campionesse in carica fino alla fine della seconda fase, vincendo il campionato all'ultima giornata grazie alla vittoria sul Lugano 1976. A completare il trionfo in campionato \u00e8 stata la vittoria della classifica delle migliori marcatrici da parte di Valentina Bergamaschi, centravanti del Neunkirch, che ha realizzato 24 reti tra stagione regolare e seconda fase. Qualche giorno prima il Neunkirch aveva conquistato, sempre per la prima volta, la Coppa Svizzera, vincendo la finale sullo Zurigo dopo i tiri di rigore dopo che tempi regolamentari e tempi supplementari si erano conclusi in parit\u00e0 sull'1-1.\nIl 7 giugno 2017, a pochi giorni dalla vittoria del campionato, il Neunkirch ha comunicato il suo ritiro dal campionato svizzero per la stagione 2017-2018 a causa della mancanza della copertura finanziaria e amministrativa per poter competere.\nOrganico.\nRosa 2016-2017.\nRosa stagione 2016-2017 come da sito ufficiale.\nStaff tecnico.\nStaff tecnico come da sito ufficiale."}
{"id": "5846815", "revid": "1005847", "url": "https://it.wikipedia.org/wiki?curid=5846815", "title": "Elezioni generali in Irlanda del 2016", "text": "Le elezioni generali in Irlanda del 2016 si sono tenute il 26 febbraio per eleggere i membri del D\u00e1il \u00c9ireann, la camera bassa dell'Oireachtas (Parlamento) della Repubblica d'Irlanda.\nNonostante il Fine Gael del primo ministro Enda Kenny abbia mantenuto la maggioranza relativa dei seggi, la coalizione di governo formata da Fine Gael e Partito Laburista ha perso la maggioranza assoluta dei seggi in Parlamento."}
{"id": "5846816", "revid": "339392", "url": "https://it.wikipedia.org/wiki?curid=5846816", "title": "FC Neunkirch", "text": ""}
{"id": "5846817", "revid": "1776051", "url": "https://it.wikipedia.org/wiki?curid=5846817", "title": "Good Acoustics", "text": "Good Acoustics \u00e8 il quarto album in studio del gruppo musicale statunitense FireHouse, pubblicato l'8 ottobre 1996 dalla Epic Records.\nIl disco.\nL'album presenta nuove versioni in chiave acustica dei maggiori successi del gruppo, insieme a una cover del brano \"Seven Bridges Road\" degli Eagles e quattro tracce inedite: \"You Are My Religion\", \"Love Don't Care\", \"In Your Perfect World\" e \"No One at All\".\nIl disco ha ottenuto grosso successo nei paesi asiatici. \u00c8 stato certificato disco d'oro in Malesia, Thailandia e nelle isole Filippine."}
{"id": "5846818", "revid": "767487", "url": "https://it.wikipedia.org/wiki?curid=5846818", "title": "Krysta Rodriguez", "text": "Biografia.\nHa recitato in diversi musical a Broadway e nel resto degli Stati Uniti, tra cui: \"Bye Bye Birdie\" (New York, 2004), \"Good Vibrations\" (Broadway, 2005), \"The Boy Friend\" (Tour statunitense, 2005), \"A Chorus Line\" (Broadway, 2006), \"Spring Awakening\" (Broadway, 2007 e 2015), \"In the Heights\" (Broadway, 2008), \"The Addams Family\" (Broadway, 2010, interpretando Mercoled\u00ec Addams) e \"First Date\" (Broadway, 2013)."}
{"id": "5846823", "revid": "109084939", "url": "https://it.wikipedia.org/wiki?curid=5846823", "title": "Mailbird", "text": "Mailbird \u00e8 un client di posta elettronica per sistemi operativi desktop Windows 7, 8 e 10, ispirato da Sparrow per macOS.\n\u00c8 stato premiato come miglior software di posta elettronica per Windows nel 2015 e nel 2014 da \"IT World\" e nel 2013 da \"PC World\". Il client di posta elettronica si differenzia da altri noti client come Mozilla Thunderbird, Outlook e Windows Live Mail soprattutto per avere un design semplice e moderno, focalizzato sulla velocit\u00e0 e sulla produttivit\u00e0.\nLa sede dell'azienda \u00e8 nella Livit Tech Startup Ecosystem a Bali, Indonesia.\nNel marzo 2015, Mailbird ha pubblicato la versione 2.0, con nuove funzionalit\u00e0 come il posticipo delle email, la lettura rapida dei messaggi e integrazioni con Facebook, WhatsApp, Veeting Rooms e altri.\nRichiede le librerie .NET Framework; supporta i protocolli IMAP e POP3, e i server Exchange; \u00e8 disponibile anche in lingua italiana.\nStoria.\nLa prima versione di Mailbird \u00e8 stata sviluppata nel gennaio 2012 dai co-fondatori danesi Michael Olsen e Michael Bodekaer. Gli imprenditori hanno voluto sviluppare un nuovo software innovativo che potesse competere con le alternative del mercato, colmando le mancanze e risolvendo i difetti. Tra febbraio e marzo 2012, dopo i primi feedback incoraggianti, Olsen e Bodekaer decidono di fondare l'omonima azienda creando un gruppo di lavoro che si occupi dello sviluppo del software.\nNel gennaio 2013, Mailbird ha avviato un programma beta, accessibile solo su invito.\nIl 1 aprile 2013 Mailbird Beta \u00e8 stato rilasciato al pubblico.\nIl 27 gennaio 2014 Mailbird 1.0 \u00e8 stato rilasciato al pubblico.\nIl 17 marzo 2015 Mailbird 2.0 \u00e8 stato rilasciato al pubblico. La versione 2.0 ha una rinnovata interfaccia grafica, la funzionalit\u00e0 di posticipo delle email (snooze), la lettura rapida e facilitata dei messaggi e l'integrazione con molte applicazioni di terze parti come Veeting Rooms (videoconferenze), Asana, WhatsApp, Google Calendar e altre.\nDal 17 marzo 2016 Mailbird supporta l'autenticazione Google tramite OAuth 2.0 che facilit\u00e0 la procedura di aggiunta degli account Gmail quando l'autenticazione a due fattori \u00e8 attiva sull'account."}
{"id": "5846825", "revid": "339392", "url": "https://it.wikipedia.org/wiki?curid=5846825", "title": "F.C. Neunkirch femminile", "text": ""}
{"id": "5846826", "revid": "1573940", "url": "https://it.wikipedia.org/wiki?curid=5846826", "title": "Zelotes vikela", "text": "Zelotes vikela \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine vikela che in \"ndebele del nord\" significa protezione, in riferimento all'estensione della guaina che avvolge la base dell'embolus.\nCaratteristiche.\nQuesta specie non \u00e8 stata attribuita a nessun gruppo: si distingue dalle altre per il lungo embolus, ampio prossimalmente e sottile distalmente, di forma procurva.\nL'olotipo maschile rinvenuto ha lunghezza totale \u00e8 di 6,25mm; la lunghezza del cefalotorace \u00e8 di 2,92mm; e la larghezza \u00e8 di 2,17mm.\nDistribuzione.\nLa specie \u00e8 stata reperita nel Senegal settentrionale: l'olotipo maschile \u00e8 stato rinvenuto 5 chilometri a sud della cittadina di Richard Toll, situata nella regione di Saint-Louis.\nTassonomia.\nAl 2016 non sono note sottospecie e dal 2007 non sono stati esaminati nuovi esemplari."}
{"id": "5846834", "revid": "1543377", "url": "https://it.wikipedia.org/wiki?curid=5846834", "title": "Religioni in Kuwait", "text": "In Kuwait la religione di Stato \u00e8 l'Islam, con la maggior parte della popolazione cittadina che \u00e8 musulmana. Il paese ha una comunit\u00e0 di cristiani nativi, con circa 400 credenti; vi \u00e8 inoltre un piccolo numero di bah\u00e1'\u00ed. La maggior parte degli espatriati in Kuwait sono, oltre che musulmani, induisti, cristiani e buddhisti.\nIslam.\nLa maggior parte della popolazione dei cittadini del Kuwait \u00e8 musulmana; non ci sono dati ufficiali, ma si stima che tra il 60%-70% seguono il sunnismo mentre tra il 30%-40% seguono lo sciismo. Alcune altre sette musulmane minori esistono all'interno della societ\u00e0 kuwaitiana, ma in piccolissimi numeri. Non ci sono stime del numero dei sunniti non cittadini, ma ci sono circa 150.000 non-cittadini sciiti.\nNel 2001 vi sono stati 525.000 sunniti cittadini kuwaitiani, 300.000 cittadini kuwaitiani sciiti e 820.000 cittadini kuwaitiani in totale, quindi i sunniti formato il 64% della popolazione mentre gli sciiti ne costituiscono il 36,5%. Nel 2002, il Dipartimento di Stato degli Stati Uniti d'America ha riferito che gli sciiti kuwaitiani formato il 30%-40% della popolazione cittadina del Kuwait, notando che vi sono stati 525.000 sunniti e 855.000 cittadini kuwaitiani in totale (61% sunniti, 39% sciiti). Nel 2004, ci sono stati 600.000 sunniti kuwaitiani, 300.000-350.000 cittadini sciiti e 913.000 cittadini kuwaitiani in totale.\nCristianesimo.\nIl cristianesimo \u00e8 una religione di minoranza in Kuwait. Il Kuwait ha una comunit\u00e0 cristiana nativa, ci sono tra i 200 e i 400 cittadini kuwaitiani cristiani. Nel 2014, ci sono stati 259 cristiani kuwaitiani residenti in Kuwait.\nGruppi non riconosciuti sono generalmente liberi di pregare in privato. Ci sono anche un certo numero di credenti in Cristo, provenienti da un contesto islamico nel Paese, anche se molti non sono cittadini. Uno studio 2015 stima in circa 350 tali cristiani nel Paese.\nIl Cristianesimo \u00e8 seguito principalmente dalla forza lavoro filippina, molto presente in Kuwait.\nEsistono due chiese cattoliche in Kuwait: chiess di S. Paolo a Kuwait City e chiesa consacrata alla Madonna ad Al Ahmadi.\nBaha'i.\nC'\u00e8 un piccolo numero di bah\u00e1'\u00ed tra i cittadini kuwaitiani. Mentre il censimento ufficiale svoltosi nel 2013 mostra solo tre categorie di religione: \"musulmano\", \"cristiano\" e \"altro\", con solo 18 persone in quest'ultima categoria; un'altra fonte afferma che ci sono circa 400 i bah\u00e1'\u00ed in totale in Kuwait.\nEbraismo.\nC'erano centinaia di ebrei del Kuwait prima del 1950, tuttavia tutte le famiglie ebree hanno lasciato il Kuwait a partire dal 1980. Al momento non sono noti cittadini ebrei e si stima che poche decine di ebrei vi siano tra i lavoratori residenti stranieri.\nInduismo.\nCi sono all'incirca 300.000 ind\u00f9 non cittadini.\nBuddhismo.\n100.000 non cittadini buddhisti risiedono in Kuwait.\nSikhismo.\nCi sono 10.000 sikh in Kuwait."}
{"id": "5846837", "revid": "1494169", "url": "https://it.wikipedia.org/wiki?curid=5846837", "title": "Palazzo dei Tribunali", "text": ""}
{"id": "5846838", "revid": "587852", "url": "https://it.wikipedia.org/wiki?curid=5846838", "title": "Campionato mondiale Superbike 2016", "text": "Il campionato mondiale Superbike 2016 \u00e8 la ventinovesima edizione del campionato mondiale Superbike.\nStagione.\nIl titolo piloti \u00e8 stato vinto dal britannico Jonathan Rea, in sella ad una Kawasaki ZX-10R. Rea diventa cos\u00ec il primo pilota degli anni 2000 capace di vincere il mondiale Superbike per due stagioni consecutive, risultato ottenuto l'ultima volta da Carl Fogarty nelle stagioni 1998 e 1999. Suoi principali rivali in questa stagione sono stati: il compagno di squadra Tom Sykes, giunto poi secondo in classifica e autore di otto superpole e Chaz Davies su Ducati che chiude terzo ma ottiene il maggior numero di vittorie stagionali, undici. Vittoria per Kawasaki nella classifica costruttori, anche in questo caso secondo successo consecutivo dopo il titolo del 2015. La casa giapponese stacca di 65 la pi\u00f9 diretta delle inseguitrici ossia l'italiana Ducati, pi\u00f9 lontani gli altri costruttori.\nPiloti partecipanti.\nFonte\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "5846840", "revid": "1573940", "url": "https://it.wikipedia.org/wiki?curid=5846840", "title": "Xiao Jia", "text": "Xiao Jia (\u5c0f\u7532), nome personale Zi Gao (\u5b50\u9ad8). \u00c8 stato il sesto o settimo sovrano della Dinastia Shang. Regn\u00f2 dal 1666 a.C. (Anno di Dingsi (|\u4e01\u5df3)) al 1649 a.C., avendo stabilito come capitale la citt\u00e0 di Bo (\u4eb3) nell'attuale Shandong.\nNello \"Shiji\" (\"Memorie di uno storico\") viene indicato da Sima Qian come il settimo sovrano Shang, succeduto al fratello Tai Geng (\u592a\u5e9a). Dopo aver regnato per 17 anni gli sarebbe succeduto un altro fratello Yong Ji (\u96cd\u5df1).\nAlcune incisioni oracolari su osso rinvenuti a Yin Xu, invece, lo indicano come il sesto sovrano Shang, succeduto al fratello Tai Geng (\u592a\u5e9a), e che avrebbe avuto come successore, il nipote Da Wu (\u5927\u620a)."}
{"id": "5846841", "revid": "458786", "url": "https://it.wikipedia.org/wiki?curid=5846841", "title": "Pervaja Liga 1973", "text": "L'edizione 1973 della Pervaja Liga fu la 34\u00aa della seconda serie del Campionato sovietico di calcio; vide la vittoria finale del \u010cornomorec'.\nStagione.\nNovit\u00e0.\nIl numero di squadre rimase stabile a venti, con le promosse Paxtakor e \u0160achtar e le retrocesse Uralma\u0161, Kryvbas e Dinamo Leningrado, sostituite dalle retrocesse Lokomotiv Mosca e Neft\u00e7i Baku oltre che dalle neopromosse Kuzbass Kemerovo, Spartak Ivano-Frankovsk e Metallurg Lipeck.\nFormula.\nCome nella passata edizione il campionato fu organizzato in un girone unico: le venti partecipanti si incontravano in gare di andata e ritorno, per un totale di 40 incontri per squadra. La pi\u00f9 importante novit\u00e0 riguarda il sistema di attribuzione dei punteggi: erano previsti due punti per la vittoria e zero per la sconfitta, ma, in caso di pareggio, si procedeva ai battere i tiri di rigore, assegnando un punto al vincitore e zero agli sconfitti. Come nella precedente stagione venivano promossi in Vys\u0161aja Liga le prime due classificate, mentre, a differenza della precedente stagione, erano retrocesse in Vtoraja Liga le ultime tre classificate."}
{"id": "5846843", "revid": "599013", "url": "https://it.wikipedia.org/wiki?curid=5846843", "title": "Aleksandr Mok\u00efn", "text": ""}
{"id": "5846846", "revid": "767487", "url": "https://it.wikipedia.org/wiki?curid=5846846", "title": "Jan Gies", "text": "Biografia.\nJan Augustus Gies (conosciuto anche come \"Henk van Santen\" nelle prime edizioni del \"Diario\") nacque e crebbe nella zona meridionale di Amsterdam. Incontr\u00f2 per la prima volta la sua futura moglie, Miep Gies, nel 1933 quando egli era un libraio e lei un'impiegata in una locale industria tessile. In seguito presero strade diverse (Jan ai servizi sociali olandesi e Miep alla ditta di Otto Frank, lOpekta\") per poi incontrarsi nuovamente, nel 1936. Si sposarono ad Amsterdam il 16 luglio 1941, quando Miep venne minacciata di essere ricondotta a Vienna a causa del suo rifiuto di unirsi ad un'associazione femminile di stampo nazista. Al matrimonio parteciparono Otto e Anna Frank, Hermann van Pels e la moglie Auguste van Pels e i colleghi di Miep Victor Kugler, Bep Voskuijl e Johannes Kleiman. Lo stesso anno, Gies venne nominato direttore della compagnia di Otto Frank, dopo che questi venne forzato a lasciare l'incarico a causa delle nuove leggi razziali, che proibivano agli ebrei di avere incarichi dirigenziali. Da quell'evento, la ditta assunse il nome Gies &amp; Co\"'.\nCon l'intensificarsi delle persecuzioni ai danni della popolazione ebrea olandese, si prodig\u00f2 nell'assistenza di ebrei e altri rifugiati, fornendo razioni di cibo al mercato nero, cercando nascondigli, e distribuendo giornali inglesi svincolati dalla propaganda nazista. Gies aiut\u00f2 la famiglia Frank a nascondersi presso gli uffici della \"Gies &amp; Co \"al numero 263 della Prinsengracht. Nei due anni di clandestinit\u00e0 fece frequentemente visita ai rifugiati, e assieme alla moglie stette una notte nel nascondiglio per provare in prima persona il costante terrore di essere scoperti.\nOltre ad assistere le famiglie Frank e van Pels e Fritz Pfeffer, Miep e Jan si presero cura di uno studente che rifiut\u00f2 di prestare un giuramento ai nazisti. Dopo l'arresto e la deportazione delle famiglie nascoste nell'agosto del 1944, Miep trov\u00f2 e custod\u00ec i diari e gli altri scritti di Anna Frank dal nascondiglio, prima che venisse saccheggiato dalla polizia. Otto Frank fu il solo a sopravvivere. Frank fece ritorno ad Amsterdam nel giugno del 1945 e per i successivi sette anni stette con i Gies, prima di emigrare in Svizzera per stare vicino alla madre.\nDopo la pubblicazione del \"Diario di Anna Frank \"nel 1947 con il titolo \"Het Achterhuis\" (\"Il retrocasa\"), Jan e Miep ricevettero l'attenzione dei media, in particolare dopo la traduzione del manoscritto in inglese e il suo adattamento per il teatro e il cinema. Parteciparono a commemorazioni e conferenze su Anna Frank e sull'importanza di opporsi alle forme di fascismo.\nMorte.\nNel 1993, Jan Gies mor\u00ec di diabete nella sua casa, all'et\u00e0 di 87 anni. La moglie Miep mor\u00ec centenaria nel 2010. Gli sopravvivono il figlio Paul Gies (nato nel 1950), la nuora Lucie e tre nipoti, Erwin, Jeanine, e David."}
{"id": "5846860", "revid": "212348", "url": "https://it.wikipedia.org/wiki?curid=5846860", "title": "Miguel de Oquendo", "text": ""}
{"id": "5846863", "revid": "1305772", "url": "https://it.wikipedia.org/wiki?curid=5846863", "title": "Discografia dei Jefferson Starship", "text": "La seguente \u00e8 la discografia dei Jefferson Starship, gruppo musicale statunitense formatosi nel 1974."}
{"id": "5846867", "revid": "1543377", "url": "https://it.wikipedia.org/wiki?curid=5846867", "title": "Metangula", "text": "Il villaggio di Metangula \u00e8 sede del distretto mozambicano del Lago, nella provincia del Niassa. Amministrativamente, Metangula \u00e8 un municipio con un consiglio locale eletto.\nMetangula, secondo il censimento del 2007, ospita 13.235 abitanti.\nStoria.\nLa prima installazione portoghese a Metangula \u00e8 stata una postazione militare costruita nel 1900, nel contesto degli sforzi del governo coloniale per conquistare il controllo del lago Niassa. In dicembre del 1963, il nome della localit\u00e0 era stato cambiato in \"Augusto Cardoso\", ma \u00e8 ritornato al toponimo originale subito dopo l'indipendenza.\nDurante la Guerra Coloniale, a Metangula si costru\u00ec una base della Marina Portoghese, dove era insediate le forze navali che operavano nel lago.\nIl municipio ha dodici frazioni, chiamate Sanjala, Seli, Michenga, Thungo, Chipele, Micuio, Chiwanga, Chigoma, Mifungo, Mpeluca, Caphueleza e Mechumua."}
{"id": "5846870", "revid": "118015057", "url": "https://it.wikipedia.org/wiki?curid=5846870", "title": "Lucerna (Tolstoj)", "text": "Lucerna, o Il cantante di Lucerna o Dalle memorie del principe Nechljudov: Lucerna () \u00e8 un racconto di Lev Tolstoj scritto tra il 9 e il 17 luglio 1857 a Lucerna. Il racconto fu pubblicato pi\u00f9 tardi sulla rivista \"Sovremennik\" a firma \"Conte L.N. Tolst\u00f2j\".\nGenesi dell'opera.\nNei Diari, alla data del 7 luglio 1857 Tolst\u00f2j scriveva:\nIl racconto fu edito per la prima volta sulla rivista \"Sovremennik\" (\"Il Contemporaneo\") n. 10, 1857.\nTrama.\nIl racconto \u00e8 strutturato come il resoconto in prima persona, redatto dal principe D. Nechljudov, sul suo soggiorno a Lucerna datato 8 luglio all'inizio dello scritto e 18 luglio 1857 alla fine. Il nome di Dmitrij Ivanovi\u0107 Nechljudov \u00e8 familiare ai lettori di Tolstoj perch\u00e9 appare in altre opere, quali per esempio \"Adolescenza\" (1854), \"Giovinezza\" (1856), \"Il mattino d'un proprietario terriero\" (1856) e \"Resurrezione\" (1859); ovviamente in \"Lucerna\" Nechljudov sta per lo stesso Tolstoj. \nIl principe Nechljudov \u00e8 giunto a Lucerna attratto dalle entusiastiche descrizioni della citt\u00e0 svizzera nelle guide turistiche. Si \u00e8 fermato all'Hotel Schweizerhof, il pi\u00f9 lussuoso della citt\u00e0; l'albergo ospita un gran numero di turisti inglesi, il cui comportamento freddo e riservato deprime l'umore del narratore. Di cattivo umore, Nechljudov decide di passeggiare da solo per la citt\u00e0; ma \u00able vie strette, sporche, senza illuminazione, le botteghe chiuse, gli incontri con operai ubriachi [...] rafforzarono ancora di pi\u00f9 il mio umore malinconico\u00bb. Di ritorno, nei pressi dell'albergo, Nechljudov sente una musica \u00abestremamente piacevole e dolce\u00bb eseguita da un cantante ambulante tirolese storpio che si accompagna alla chitarra. Anche i passanti e gli altri ospiti dell'albergo restano incantati dall'ascolto. Dopo aver cantato a lungo, il cantante fa intendere che gradirebbe ricevere un piccolo compenso per la sua esibizione; ma nessuno degli spettatori aderisce alla sua richiesta. Nechljudov invita allora il suonatore al bar dell'albergo per offrirgli da bere. Nella conversazione al bar, il cantante si lamenta per la severit\u00e0 della polizia elvetica nei confronti degli artisti ambulanti e per la scarsa generosit\u00e0 degli ascoltatori. Nechljudov si accorge che il personale dell'albergo mostra ostilit\u00e0 e disprezzo per il povero musicista e li redarguisce con violenza. Pi\u00f9 tardi, sul suo diario di viaggio, Nechljudov prende spunto dall'episodio per fare commenti negativi sull'egoismo e la mancanza di solidariet\u00e0 verso i poveri da parte degli esponenti della ricca societ\u00e0 europea dell'epoca:"}
{"id": "5846874", "revid": "1442080", "url": "https://it.wikipedia.org/wiki?curid=5846874", "title": "Shenzhen Open (ATP) 2015 - Doppio", "text": "Il doppio dello Shenzhen Open 2015 \u00e8 stato un torneo di tennis facente parte dell'ATP World Tour 2015.\nJean-Julien Rojer e Horia Tec\u0103u erano i detentori del titolo ma hanno deciso di non prendere parte alla competizione.\nJonathan Erlich e Colin Fleming hanno sconfitto in finale Chris Guccione e Andr\u00e9 S\u00e1 per 6\u20131, 63\u20137, [10\u20136]."}
{"id": "5846881", "revid": "991694", "url": "https://it.wikipedia.org/wiki?curid=5846881", "title": "R1881", "text": ""}
{"id": "5846882", "revid": "991694", "url": "https://it.wikipedia.org/wiki?curid=5846882", "title": "Metiltrienolone", "text": ""}
{"id": "5846884", "revid": "187", "url": "https://it.wikipedia.org/wiki?curid=5846884", "title": "Palazzo dei Tribunali (Roma)", "text": "Il Palazzo dei Tribunali era un edificio rinascimentale di Roma, progettato da Donato Bramante e mai portato a compimento.\nStoria.\nIl progetto del palazzo dei Tribunali, detto anche Palazzo di san Biagio della Pagnotta trovandosi prossimo alla Chiesa di San Biagio degli Armeni, fu commissionato a Bramante intorno al 1506 da papa Giulio II che voleva realizzare una sede unica per i vari tribunali civili, ecclesiastici e penali di Roma. Il sito prescelto tra via del Gonfalone e vicolo del Cefalo, fronteggiava via Giulia, la nuova strada, anch'essa voluta dal papa per rinnovare il tessuto urbano di Roma e celebrare il proprio pontificato. Secondo alcuni studiosi era prevista una grandiosa piazza dei Mercanti antistante per valorizzare il monumentale edificio che doveva diventare il polo accentrante dell'intera area di via Giulia e la sua ragion d'essere.\nIl progetto prevedeva una grandiosa facciata su via Giulia, un grande cortile centrale porticato su due ordini e una cappella sull'asse di simmetria. L'edificio fu iniziato iniziato intorno al 1508 circa; nel 1511 i lavori erano gi\u00e0 interrotti, anche almeno una parte del piano terra doveva essere utilizzabile come mostrerebbe un disegno di Baldassarre Peruzzi (Uffizi 109 A).\nFu costruito quindi fino al primo livello e poi rimasto incompiuto per alcuni decenni. In seguito, dopo la morte del pontefice e del progettista, il progetto fu abbandonato e sul sedime vennero costruiti edifici privati, utilizzandone in parte le fondazioni e il basamento ancora visibile a tratti.\nCaratteri stilistici.\nL'edificio rappresenta un'evoluzione della tipologia messa a punto e utilizzata da Bramante nel palazzo Caprini. \nLe caratteristiche architettoniche del palazzo ci sono note solo da uno schizzo di Fra' Giocondo, fatto durante la sua permanenza a Roma. Anche nel Palazzo dei Tribunali, come nel palazzo Caprini, era presente un piano terra, con un possente bugnato al livello pi\u00f9 basso, caratterizzato come alto basamento dell'ordine che doveva scandire la facciata con colonne a rilievo. Tale livello era costituito da piano terreno destinato a botteghe, con una lunga panca di via tra le aperture, e da un piano ammezzato compresi nel basamento bugnato. Il piano nobile presentava archi inquadrati dall'ordine, secondo una concatenazione classica molto utilizzata da Bramante.\nLa pianta dell'edificio, rappresentata in un disegno conservato agli Uffizi e probabilmente autografo di Bramante, ci mostra come gli angoli fossero sottolineati da una sorta di torrette"}
{"id": "5846886", "revid": "71433", "url": "https://it.wikipedia.org/wiki?curid=5846886", "title": "Neal Moritz", "text": ""}
{"id": "5846889", "revid": "120406038", "url": "https://it.wikipedia.org/wiki?curid=5846889", "title": "Jaros\u0142aw Boberek", "text": ""}
{"id": "5846891", "revid": "400694", "url": "https://it.wikipedia.org/wiki?curid=5846891", "title": "Cleopatra nell'eredit\u00e0 storica culturale", "text": "Cleopatra (69-30 a.C.) \u00e8 stata una regina egizia, ultima monarca del regno tolemaico d'Egitto e con la cui morte si fa coincidere la fine dell'et\u00e0 ellenistica. Ebbe uno stretto rapporto con la Repubblica romana, la maggiore potenza del suo tempo, prima di alleanza e poi conflittuale, e port\u00f2 avanti relazioni con due dei personaggi pi\u00f9 importanti di Roma, Giulio Cesare e Marco Antonio. La sua figura \u00e8 rimasta celeberrima fino ai nostri tempi e sin dall'et\u00e0 antica \u00e8 stata oggetto di numerosi lavori artistici e di intrattenimento di ogni genere; in questa pagina \u00e8 presente un elenco delle opere che rappresenta l'eredit\u00e0 storica e culturale della regina.\nCleopatra nell'arte figurativa.\nDipinti su Cleopatra.\nPittura a olio.\nCleopatra e la sua morte hanno ispirato centinaia di dipinti dal Rinascimento ad oggi. Di seguito una lista di alcuni dei pi\u00f9 famosi:\nAltro.\nAlla regina Cleopatra sono stati intitolati svariati oggetti, in campi diversissimi; ricordiamo:"}
{"id": "5846894", "revid": "1543377", "url": "https://it.wikipedia.org/wiki?curid=5846894", "title": "Trono del Leone", "text": "Il Trono del Leone \u00e8 un'espressione poetica usata per identificare il seggio del Capo del Tibet e la figura principale del Buddismo nazionale. \u00c8 storicamente situato presso il Palazzo del Potala, a Lhasa."}
{"id": "5846896", "revid": "287204", "url": "https://it.wikipedia.org/wiki?curid=5846896", "title": "Kremlin Cup 2015 - Qualificazioni singolare maschile", "text": "Le qualificazioni del singolare maschile della Kremlin Cup 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5846906", "revid": "767487", "url": "https://it.wikipedia.org/wiki?curid=5846906", "title": "Jay Russell", "text": "In attivit\u00e0 dal 1987, ha diretto una decina di film, anche televisivi e alcuni indipendenti.\nTra le sue pellicole pi\u00f9 note \"Squadra 49\" (2004), con John Travolta e Joaquin Phoenix e il fantasy, \"The Water Horse - La leggenda degli abissi\", adattatamento del romanzo di Dick King-Smith."}
{"id": "5846907", "revid": "729019", "url": "https://it.wikipedia.org/wiki?curid=5846907", "title": "Mercer (azienda)", "text": "Mercer fu un costruttore statunitense di automobili attivo dal 1909 al 1925. \u00c8 noto per le auto performanti e in particolare per la Mercer Type 35 Raceabout.\nStoria.\nDietro la Mercer Automobile Company vi furono Ferdinand Roebling, figlio di John A. Roebling, presidente, e il nipote Washington A. Roebling II, general manager. I Roeblings ebbero successo con la manifattura di funi di metallo e sospensioni a balestra; l'ingegneria non fu una novit\u00e0 per loro. Il tesoriere fu John L. Kuser, che, con i fratelli Frederick e Anthony, fecero fortuna con l'attivit\u00e0 bancaria, l'imbottigliamento, distilleria.\nWashington A. Roebling II fu in amicizia con William Walter, che fu un costruttore di automobili in piccola serie in New York City. I Kusers furono proprietari di una distilleria a Hamilton (New Jersey), e comprarono la Walter nel 1906. Walter fu indebitato e nel 1909 Roebling e Kuser comprarono in fase di liquidazione. Cambiarono la societ\u00e0 in Mercer, da Mercer County, New Jersey. Talenti nella progettazione e nei piloti ne determinarono il successo.\nType 35R Raceabout.\nIl risultato fu una delle automobili sportive pi\u00f9 ammirate dell'epoca, la Type-35R Raceabout del 1910, due posti stripped-down, speedster, progettata per essere \"safely and consistently\", sicura e robusta a oltre 70\u00a0miglia all'ora (110\u00a0km/h). Raggiungeva le 90\u00a0miglia all'ora (140\u00a0km/h). Il motore della Raceabout 4 cilindri in linea di 293 pollici cubi (4.800\u00a0cc) e sviluppava 55 cavalli vapore (41\u00a0kW) a 1.650 g/min. Vinse 5 delle sei gare del 1911, perdendo solo la prima Indianapolis 500. Centinaia di vittorie seguirono.\nNel 1914 durante una gara a Elgin, Illinois, due Raceabout si scontrarono. Spencer Wishart, un campione abituato a gareggiare con camicia e cravatta, rimase ucciso assieme al suo meccanico, John Jenter. Questo fece interrompere le gare della casa madre. I progettisti lasciarono la casa madre lo stesso anno.\nNel febbraio 1914, Eddie Pullen, che lavor\u00f2 in fabbrica dal 1910, vinse la American Grand Prize di Santa Monica (California), guidando per 403\u00a0mi (649\u00a0km) una Raceabout. Lo stesso anno, Eddie vinse anche The Corona Road Race presso Corona (California), il 26 novembre. Per la vittoria della 300-mile (480 \u00a0km), Pullen vinse $4.000 e anche $2.000 per un nuovo record raggiunto. La velocit\u00e0 media di 86.5\u00a0mph (139.21\u00a0km/h) infranse il vecchio record di 78.72\u00a0mph (126.69\u00a0km/h) detenuto da Teddy Tetzlaff a Santa Monica nel 1912.\nUn modello similare del 1913 Mercer Raceabout, noto come Model 35J, \u00e8 presente Simeone Foundation Automotive Museum in Philadelphia, PA, USA.\nDismissione.\nIn ottobre 1919, dopo la scomparsa del fratello Washington A. Roebling II morto nel 1912 sul Titanic, la societ\u00e0 fu acquisita da una finanziaria di Wall Street che mise a capo della azienda l'ex vicepresidente della Packard, Emlem Hare, che organizz\u00f2 la Mercer sotto il marchio Hare's Motors. Hare decise l'espansione dell'azienda acquisendo la Locomobile &amp; Crane-Simplex. Nel giro di pochi anni, la recessione spinse la societ\u00e0 in crisi. Locomobile fu liquidata e rilevata dalla Durant Motors nel 1922, e a Mercer venne prodotto l'ultimo veicolo nel 1925, dopo averne costruiti pi\u00f9 5.000.\nUn tentativo di far rivivere il marchio nel 1931 permise di costruire tre veicoli.\nLa societ\u00e0 come marchio \u00e8 posseduta da Fred Hoch della Schaeffer &amp; Long."}
{"id": "5846921", "revid": "1149807", "url": "https://it.wikipedia.org/wiki?curid=5846921", "title": "Mob Psycho 100", "text": " \u00e8 un manga scritto e disegnato da One, serializzato sulla webzine \"Ura Sunday\" di Shogakukan dal 18 aprile 2012 al 22 dicembre 2017. Un adattamento anime, prodotto da Bones, \u00e8 stato trasmesso in Giappone tra l'11 luglio e il 26 settembre 2016. Una seconda stagione \u00e8 stata trasmessa da gennaio 2019. In lingua italiana il manga \u00e8 edito da Star Comics, mentre l'anime \u00e8 stato sottotitolato via streaming da Crunchyroll.\nNel 2018 ne \u00e8 stato tratto un dorama in 12 episodi trasmesso da TV Tokyo e Netflix.\nDal manga \u00e8 stato tratto uno spin-off intitolato \"Reigen.\"\nTrama.\nShigeo Kageyama \u00e8 uno studente delle medie soprannominato Mob, che pur essendo una persona poco appariscente, \u00e8 di fatto un esper particolarmente dotato. Pi\u00f9 cresce, pi\u00f9 Mob si rende conto per\u00f2 del pericolo che le sue abilit\u00e0 psichiche costituiscono, tanto da cercare di vivere una vita normale per evitare di perderne il controllo. Accumulando emozioni represse di giorno in giorno, a seconda degli ostacoli che gli si parano davanti, il suo potere minaccia di strabordare in ogni momento.\nMedia.\nManga.\nIl manga, scritto e disegnato da One, \u00e8 stato serializzato sull\"'Ura Sunday\" di Shogakukan dal 18 aprile 2012 al 22 dicembre 2017. I vari capitoli sono stati raccolti in sedici volumi \"tank\u014dbon\", pubblicati tra il 16 novembre 2012 e il 19 luglio 2018. In Italia la serie \u00e8 stata annunciata da Star Comics al Napoli Comicon 2017 e pubblicata da novembre 2017 a settembre 2020.\nVolumi.\nIl manga spin-off intitolato \"Reigen\" \u00e8 incentrato sulla figura del maestro e ambientato dopo gli eventi della serie principale, tornano come coprotagonisti anche Tome e Serizawa. Pubblicato sull'app mobile MangaONE di Shogakukan dal 19 marzo 2018 al 19 febbraio 2019, edito successivamente in un unico volume. In Italia \u00e8 pubblicato da Star Comics dal 16 dicembre 2020.\nAnime.\nAnnunciato il 2 dicembre 2015 sul sito dell\"'Ura Sunday\" di Shogakukan, un adattamento anime, prodotto da Bones e diretto da Yuzuru Tachikawa, \u00e8 andato in onda dall'11 luglio al 26 settembre 2016. Le sigle di apertura e chiusura sono rispettivamente \"99\" del gruppo Mob Choir e degli All Off. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll; in particolare, nel Regno Unito i diritti sono stati acquistati da Anime Limited.\nUna seconda stagione animata \u00e8 andata in onda dal 6 gennaio al 31 marzo 2019. Come la precedente i diritti internazionali al di fuori dell'Asia sono stati acquistati da Crunchyroll che l'ha pubblicata in versione sottotitolata in simulcast. La sigla di apertura \u00e8 \"99,9\" di Mob Choir feat. sajou no hana mentre in chiusura sono stati adoperati quattro differenti brani musicali tutti quanti cantati da sajou no hana: (ep. 1 e 7), (ep. 2-4), (ep. 5) e (ep. 13).\nIl 19 ottobre 2021 \u00e8 stato annunciato che una terza stagione \u00e8 in produzione. Takahiro Hasui diriger\u00e0 la stagione, con Yuzuru Tachikawa come direttore principale. Il cast principale e lo staff torneranno a ricoprire i rispettivi ruoli.\nAccoglienza.\nA luglio 2016, il manga di \"Mob Psycho 100\" aveva in circolazione oltre 1,2 milioni di copie. Nel 2017, il manga ha vinto il 62\u00b0 Premio Sh\u014dgakukan per i manga nella categoria \"sh\u014dnen\".\nNel novembre 2019, Polygon ha nominato \"Mob Psycho 100\" come uno dei migliori anime degli anni 2010 e Crunchyroll lo ha elencato nella loro \"Top 25 migliori anime degli anni 2010\". IGN ha elencato a sua volta \"Mob Psycho 100\" tra le migliori serie anime degli anni 2010.\nAnime News Network ha elencato la prima stagione di \"Mob Psycho 100\" tra le migliori serie anime del 2016. Nick Creamer ha elogiato lo stile visivo della serie, la storia del personaggio e i suoi concetti di eroismo e societ\u00e0 presentati anche nell'altra opera di One, \"One-Punch Man\". Lauren Orsini ha elogiato la storia di formazione di Mob e ha elogiato l'animazione e la musica.\nControversie.\nNel settembre 2020, la serie \u00e8 diventata virale dopo che l'uomo d'affari statunitense Eric Trump, figlio dell'allora presidente Donald Trump, ha pubblicato un tweet che collegava la serie alle accuse di censura da parte di Google, a causa dei risultati di ricerca di Google per \"mob\" che mostravano il volto di Mob piuttosto che un gruppo di persone."}
{"id": "5846922", "revid": "287204", "url": "https://it.wikipedia.org/wiki?curid=5846922", "title": "Kremlin Cup 2015 - Singolare maschile", "text": "Il singolare maschile del Kremlin Cup 2015 \u00e8 stato un torneo di tennis facente parte dell'ATP World Tour 2015.\nIl detentore del titolo era Marin \u010cili\u0107 e lo ha difeso battendo in finale Roberto Bautista Agut per 6-4, 6-4.\nTeste di serie.\nLe prime quattro teste di serie ricevono un bye per il secondo turno. "}
{"id": "5846923", "revid": "297059", "url": "https://it.wikipedia.org/wiki?curid=5846923", "title": "Parametro di Prestazione Operativa per bimotori a gamma estesa", "text": ""}
{"id": "5846940", "revid": "666668", "url": "https://it.wikipedia.org/wiki?curid=5846940", "title": "Tulpar Qaraghandy", "text": ""}
{"id": "5846947", "revid": "287204", "url": "https://it.wikipedia.org/wiki?curid=5846947", "title": "Arendt", "text": ""}
{"id": "5846948", "revid": "1573940", "url": "https://it.wikipedia.org/wiki?curid=5846948", "title": "Yong Ji", "text": "Yong Ji (\u96cd\u5df1), anche chiamato L\u00fc Ji (\u5442\u5df1), nome propria \"Zi Dian\" (\u5b50\u4f43). Fu l'ottavo sovrano della Dinastia Shang. Regn\u00f2 dal 1649 a.C. al 1637 a.C.\nNello \"Shiji\" (\"Memorie di uno storico\") viene indicato da Sima Qian come l'ottavo sovrano Shang, succeduto al fratello Xiao Jia (\u5c0f\u7532). Sal\u00ec sul trono nell'anno dello Jiaxu (\u7532\u620c} stabilendo Bo (\u4eb3) (nell'attuale Shandong) come sua capitale. Dopo aver regnato per 12 anni, venne insignito del nome postumo di Yong Ji e gli succedette il fratello Tai Wu ({\u592a\u620a).\nAlcune incisioni oracolari su osso rinvenuti a Yin Xu, invece, lo indicano come l'ottavo sovrano Shang, succeduto al fratello Tai Wu (\u5927\u620a), prendendo come nome postumo L\u00fc Ji (\u5442\u5df1) e che avrebbe avuto come successore, il nipote Zhong Ding (\u4e2d\u4e01). Sotto il suo dominio l'economia ha cominciato a declinare."}
{"id": "5846949", "revid": "83531", "url": "https://it.wikipedia.org/wiki?curid=5846949", "title": "Chieti Calcio 1980-1981", "text": "Questa voce raccoglie le informazioni riguardanti il Chieti Calcio nelle competizioni ufficiali della stagione 1980-1981."}
{"id": "5846950", "revid": "809148", "url": "https://it.wikipedia.org/wiki?curid=5846950", "title": "Turbolenza di Langmuir", "text": "In dinamica dei fluidi e in oceanografia, il termine turbolenza di Langmuir si riferisce a un flusso turbolento coerente con le strutture della circolazione di Langmuir che esiste e si evolve in un intervallo di scale spaziali e temporali. Queste strutture si originano in seguito all'interazione tra le onde superficiali oceaniche e le correnti.\nNella porzione superiore dell'oceano le circolazioni di Langmuir rappresentano un caso speciale in cui le strutture turbolente mostrano una struttura cellulare dominante. In generale ci si attende che la turbolenza di Langmuir sia un fenomeno oceanico globale, non confinato solamente a condizioni di vento moderato o di vie d'acqua poco profonda (come avviene invece per la maggior parte delle osservazioni sulla circolazione di Langmuir).\nUn'importante conseguenza della turbolenza di Langmuir \u00e8 la formazione di getti fortemente penetranti. \nQueste caratteristiche si instaurano tra circolazioni di Langmuir controrotanti e possono iniettare energia cinetica turbolenta a profondit\u00e0 ben al di sotto della scala di profondit\u00e0 delle onde di superficie (scala di profondit\u00e0 della deriva di Stokes). La turbolenza di Langmuir potrebbe avere un impatto importante sulla nostra comprensione del clima. In particolare, la turbolenza di Langmuir potrebbe influenzare a livello globale la temperatura superficiale delle acque oceaniche (SST) poich\u00e9 i getti di Langmuir riescono a penetrare a grandi profondit\u00e0 modificando cos\u00ec la profondit\u00e0 dello strato miscelato oceanico. "}
{"id": "5846952", "revid": "122215480", "url": "https://it.wikipedia.org/wiki?curid=5846952", "title": "Il gran teatro del mondo", "text": "Il gran teatro del mondo (titolo originale: \"El gran teatro del mundo\") \u00e8 un'opera teatrale di Pedro Calder\u00f3n de La Barca, appartenente al genere dell'auto sacramental. Scritta tra il 1633 e il 1636, fu rappresentata per la prima volta durante la festa del Corpus Domini a Valencia e fu pubblicata nel 1655 a Madrid. \u00c8 considerato l'auto sacramental pi\u00f9 famoso dell'autore.\nSoggetto.\nIl tema fondamentale dell'opera \u00e8 quello della vita umana come teatro, in cui ciascuno interpreta un ruolo. Questa visione della vita umana \u00e8 ripresa molte volte nella filosofia della scuola pitagorica, nel Filebo di Platone, nelle Epistulae morales ad Lucilium di Seneca e nel Enchiridion di Epitteto, con cui durante il Rinascimento si diffuse il concetto di Theatrum mundi. Il tema si ritrova anche in autori cristiani come Paolo di Tarso, Clemente Alessandrino e Agostino d'Ippona.\nTrama.\nAll'inizio dell'opera entra in scena l'Autore, ovvero Dio stesso, che spiega subito agli spettatori che lo spettacolo che stanno per vedere \u00e8 l'esistenza, mentre il palcoscenico rappresenta il mondo. Appena entrano in scena i personaggi, distribuisce i ruoli, ovvero quelli del Re, della Prudenza, della Bellezza, del Ricco, del Contadino e del Povero e di un Bambino, raccomandando loro di recitar bene la parte, dal momento che Dio li vede e li giudicher\u00e0. Ricevuta la parte, ognuno si reca dalla Legge di grazia per ricevere ci\u00f2 che serve per il ruolo. Entrati da una porta, che rappresenta la culla, devono uscire non appena hanno terminato il loro ruolo da un'altra porta, che rappresenta la morte.\nOgnuno comincia a interpretare il proprio ruolo: il Povero si dispera per la sua condizione, rimpiange di essere nato e chiede l'elemosina, il Contadino si lamenta per il duro lavoro da svolgere, il Ricco non condivide con nessuno le sue ricchezze, il Re possiede tutto il potere terreno, la Prudenza rappresenta la religione e viene derisa dalla Bellezza. Alla fine di tutto, ognuno deve restituire il proprio ruolo e ci\u00f2 che gli era stato dato per essere poi giudicato dall'Autore in base a come ha svolto il proprio compito."}
{"id": "5846954", "revid": "110606164", "url": "https://it.wikipedia.org/wiki?curid=5846954", "title": "Iveco 330", "text": "L'Iveco 330 fu un autocarro pesante della Iveco costruito dal 1979. Fu il diretto derivato del Fiat 300. La cabina fu anche la base per la successiva evoluzione Iveco serie T. Lo chassis era molto robusto e adatto alla gamma pesante da 400 a 720 q.li. Il 330 fu il primo autocarro europeo da cava e cantiere con un motore 8 cilindri, di 17.174\u00a0cm\u00b3 con una potenza da 260 a 310\u00a0kW (352 - 420 HP).\nDopo una commercializzazione di 14 anni, subentr\u00f2 l'Iveco EuroTrakker.\nStoria.\nVisto le legislazioni sui pesi vigenti negli altri paesi europei, il mercato del \"330\" fu quasi totalmente italiano. Fu anche prodotto negli stabilimenti in Sud America - Argentina e Brasile. In Francia, per esempio, il \"330\" non poteva superare 260 q.li di Peso Totale a Terra (PTT).\nI modelli da 33 t a 3 assi 6x4 e 40 t a 4 assi 8x4 erano distinguibili dalla barra luminosa sul tetto cabina con veicolo in movimento. Il 330 fu sviluppato per l'impiego fuoristrada con pesi totali da 330 a 720 q.li. Il tetto cabina fu irrobustito. Molti veicoli hanno raggiunto i 2 milioni di km di percorrenza e molti altri furono impiegati per l'uso betoniera con 9/10 m\u00b3 o 15 m\u00b3 di capacit\u00e0.\nData la notevole rigidit\u00e0 del telaio fu spesso usato come base per veicoli autogr\u00f9.\nCon il modello di motore Fiat 8280 8 cilindri da 17.174\u00a0cm\u00b3 si raggiungevano coppie di 2.050 Nm a soli 1.100 g/min. Il 330 fu anche usato come autoarticolato e 6x4, 6x6 e 8x4. Con lo sviluppo del Iveco TurboStar la stessa cabina fu dotata di condizionatore d'aria."}
{"id": "5846956", "revid": "991694", "url": "https://it.wikipedia.org/wiki?curid=5846956", "title": "Glucosinolato", "text": ""}
{"id": "5846957", "revid": "943286", "url": "https://it.wikipedia.org/wiki?curid=5846957", "title": "Omloop Het Nieuwsblad 2015", "text": "L'Omloop Het Nieuwsblad 2015, settantesima edizione della corsa e valida come evento dell'UCI Europe Tour 2016 categoria 1.HC, si svolse il 28 febbraio 2016 su un percorso di 200,2\u00a0km.\n\u00c8 stato vinto dal corridore britannico Ian Stannard, detentore della corsa dell'anno precedente, con il tempo di 4h58'42\" alla velocit\u00e0 media di 40,2 km/h, in una volata a due con l'olandese Niki Terpstra. Terzo, staccato a 8\", il belga Tom Boonen.\nPercorso.\nLa Omloop Het Nieuwsblad presenta un percorso impegnativo, caratterizzato da numerosi saliscendi, simile nello stile al Giro delle Fiandre, uno dei monumenti di ciclismo e la pi\u00f9 importante corsa ciclistica nelle Fiandre. L'Het Nieuwsblad \u00e8 tuttavia molto pi\u00f9 breve (200,2 km). \nLe due corse condividono molte salite, come il Taaienberg, il Valkenberg e il Molenberg; l'Het Nieuwsblad include anche il Muro di Grammont, che era una importante salita del Giro delle Fiandre fino alla sua rimozione nel 2012. In questa edizionevi \u00e8 una nuova salita, il Kaperij, dopo 120 km dalla partenza.\nLa gara \u00e8 resa pi\u00f9 difficile anche per il clima freddo e piovoso del periodo."}
{"id": "5846961", "revid": "991694", "url": "https://it.wikipedia.org/wiki?curid=5846961", "title": "Piridoxine", "text": ""}
{"id": "5846963", "revid": "991694", "url": "https://it.wikipedia.org/wiki?curid=5846963", "title": "Piridossine", "text": ""}
{"id": "5846965", "revid": "287204", "url": "https://it.wikipedia.org/wiki?curid=5846965", "title": "Kremlin Cup 2015 - Doppio maschile", "text": "Il doppio maschile del Kremlin Cup 2015 \u00e8 stato un torneo di tennis facente parte dell'ATP World Tour 2015.\nFranti\u0161ek \u010cerm\u00e1k e Ji\u0159\u00ed Vesel\u00fd erano i detentori del titolo ma Vesel\u00fd ha deciso di non partecipare. \u010cerm\u00e1k ha fatto coppia con Radu Albot, i due hanno perso in finale contro Andrej Rubl\u00ebv e Dmitrij Tursunov per 2\u20136, 6\u20131, [10\u20136]."}
{"id": "5846971", "revid": "125380431", "url": "https://it.wikipedia.org/wiki?curid=5846971", "title": "Salina di Lungro", "text": "La miniera di Salgemma di Lungro (\"kriponja\" in lingua arb\u00ebresh\u00eb) ha rappresentato per millenni la pi\u00f9 grande ricchezza di quasi tutta la piana di Sibari. Il sale veniva esportato in tutta la Calabria, in parti dell'Italia e fino in Europa. Tanti furono i lavoratori che calpestarono i circa 2000 gradini che ogni giorno bisognava percorrere per scendere in miniera.\nStoria.\nPeriodo antico.\nDifficile stabilire l'et\u00e0 di formazione e i primi processi estrattivi; per molto tempo si credette che una delle prime attestazioni della presenza del sito minerario fosse da attribuirsi a Plinio il Vecchio, il quale, nella sua opera Naturalis historia, per la prima volta ne avrebbe fatto cenno; tuttavia questa ipotesi non ha mai trovato realmente riscontri certi poich\u00e9 lo storico latino riportava nello scritto la presenza di \"cristalli balbini\" senza aver fatto cenno della miniera. Nonostante ci\u00f2 pi\u00f9 volte sono stati rinvenuti reperti che collocherebbero come prima era di utilizzo del giacimento salifero epoche preistoriche. I Sibariti e i Romani intensificarono l'estrazione ed il commercio del salgemma, la pietra di sale.\nSuccessivamente, i normanni utilizzarono il sale di Lungro e diedero inizio alle \"vie del sale\" che percorrevano i sentieri del parco nazionale del Pollino fino ai monti dell'Orsomarso.\nSecondo quanto scritto da Vincenzo Padula invece \u00abla prima galleria \u00e8 un modello di greca architettura. Si conobbe dunque sotto i Greci\u00bb.\nPeriodo medievale.\nDal 1100-1200 la miniera cambi\u00f2 spesso \"padrone\" fino a quando Federico II di Svevia fiss\u00f2 per la prima volta il prezzo del sale e sfrutt\u00f2 il sito maggiormente rispetto ai precedenti proprietari. A met\u00e0 del 1200 presero possesso del sito in successione Guglielmo Pallotta, Umberto de Aurelianis, Adalgisa d'Artus.\nNel 1308 Filippo Sangineto, delegato dal re Roberto d'Aragona, divenne conte della contea di Altomonte.\nA met\u00e0 del 1400 presero possesso della miniera i Sanseverino, poco dopo l'insediamento albanese a Lungro, e ci\u00f2 comport\u00f2 uno sfruttamento maggiore del sito e una manodopera crescente.\nPeriodo borbonico.\nNel periodo sette-ottocentesco aragonesi, spagnoli, borboni, francesi e nuovamente borboni si alternarono il possesso del giacimento.\nIl primo regolamento si ebbe nel 1811 grazie ad un ingegnere, precisamente quando il sito pass\u00f2 nelle mani del demanio. Sotto il governo del re di Napoli, Gioacchino Murat, ci fu una svolta importante per le sorti del sito: per la prima volta cambiavano le condizioni degli operai e la cura del sito stesso ponendo termine all'estrazione sfrenata; venne costruito un primo edificio dove \u00ab\"all\u2019inaugurazione, si racconta, presenzi\u00f2 lo stesso Murat che, dal balcone del nuovo edificio, assistette alla celebrazione di un matrimonio (martesa) secondo la tradizione albanese, rimanendo affascinato sia dal rito bizantino sia dagli splendidi costumi delle donne. Ai fortunati sposi, come regalo, assegn\u00f2 otto carlini al mese\"\u00bb.\nIl governo borbonico nel 1821 diede ordine di una ricognizione per comprendere se il sito poteva ancora essere utile o meno.\nNel 1825 vennero aggiunti dei piccoli accorgimenti significativi: creazione del pozzo Galli (di 81 metri) per la circolazione dell'aria e l'opportuno scolo delle acque.\nNell'aprile 1833 si registra anche la visita personale del re del Regno delle Due Sicilie, Ferdinando II delle Due Sicilie.\nNel 1835 venne in visita il geologo Leopoldo Pilla il quale consider\u00f2 il sito, per estensione, uno dei pi\u00f9 grandi del globo. Della miniera disse: \"\u00abMesso una volta piede nel deposito salino non si vedea altra cosa che sale infino al punto pi\u00f9 basso della miniera\u00bb\" anche perch\u00e9 ai suoi gli si present\u00f2 la situazione di una miniera di quattro piano con ampie ma disordinate gallerie.\nPeriodo risorgimentale.\nAltri lavori furono eseguiti nel 1850 per merito dei dirigenti: pilastri consolidati e vuoti riempiti con materiale di risulta, ma la novit\u00e0 pi\u00f9 importante fu il cambio di denominazione. \u00c8 di quegli anni, infatti, a seguito del cambio delle circoscrizioni la nomenclatura \"Salina di Lungro\" (al posto dell'ex \"Miniera di Altomonte\")\nL'apporto dei salinari e di tutta la popolazione Lungrese all'Unit\u00e0 d'Italia \u00e8 stata imponente, Lungro \u00e8 infatti \"Citt\u00e0 del Risorgimento\". Circa duecento minatori il 27 giugno 1848 fecero saltare il ponte Cornuto (Campotenese) contro le offensive borboniche.\nCon l'introduzione della polvere nel 1871 si ridussero i tempi di estrazione ed aument\u00f2 la produzione attraverso l'utilizzo delle mine. Nel 1880 la produzione raggiunse 60.000 quintali di sale annui e nel 1882, 73.000 (tanto che la miniera contava 400 operai e 30 lavoratori per l'indotto). Nel 1881 fu l'ingegnere Bellavite a migliorare le condizioni del sito che stava per essere destinato alla chiusura per la scarsa ventilazione: con un nuovo pozzo (realizzato nel 1883) di 250 metri colleg\u00f2 tutti i piani (il primo \"\"Via dei Plinii\" a 77 metri di profondit\u00e0, il secondo \"Speranza Terza\" a 103 metri, \"Magliani\" a 150 metri e \"Garibaldi\" a 200 metri) e risolse i problemi di aerazione; fu in quel periodo che vennero introdotti strumenti meccanici ad aria compressa.\nScrisse il geologo Torquato Taram\u00e8lli nel 1880:\nPeriodo chiusura.\nAll'inizio del 1900 ebbe inizio il calvario del giacimento di Lungro, lo Stato infatti aveva gi\u00e0 deciso per l'economicit\u00e0 del sale marino siciliano. Venne utilizzata la tecnica della \"morte lenta\", ovvero lo sfruttamento sempre minore del giacimento sino al pensionamento di tutti gli operai, senza licenziamenti ma senza assunzioni.\nProspettando infatti una situazione in decadimento gli operai gi\u00e0 nel 1889 costituirono la \"Cooperativa di consumo\"\", versando una lira a testa con l'intento di eliminare gli \"intermediari\" nella vendita del sale; nonostante un modesto capitale di sole 3.000 lire iniziale la societ\u00e0 venne avviata ma in pochi mesi boicottata e fallita tanto da creare tra gli stessi operai rabbia e malcontento.\nLe condizioni degli operai non migliorarono (il rischio di crolli era costante) tanto che non fu nemmeno realizzato un ascensore per evitare la discesa e la risalita degli operai per oltre due mila gradini, ma non migliorarono nemmeno le infrastrutture: non venne realizzata la strada che avrebbe congiunto Lungro e Spezzano Albanese Terme tanto da relegare la cittadina arb\u00ebresh\u00eb ad un continuo isolamento avendo a disposizione un'unica strada dai forti pendii e a elevato rischio frana.\nNel 1901 venne creata la \"\"Societ\u00e0 Operaia Salinaia di Mutuo Soccorso\"\u201d; i suoi scopi erano sussidi per malattia, per pensioni di vecchiaia o cronicit\u00e0; il vero scopo della societ\u00e0 era anche quello di creare un luogo di dibattito politico ed un punto di riferimento per l\u2019organizzazione delle lotte. Anche questa societ\u00e0 fu ben presto boicottata ma questa volta dalla direzione centrale che opt\u00f2 anche per licenziamenti; le condizioni dei lavoratori erano cos\u00ec precarie che il loro contratto era fermo a quello del 1802!\nA causa di uno di questi licenziamenti i salinari organizzarono il primo sciopero nel 1903 arrivando alla vittoria e consentendo il reintegro di un operaio; a quella manifestazione parteciparono circa 250 unit\u00e0 e risult\u00f2 storica per il movimento operaio nella provincia di Cosenza.\nNel 1921 l'attivit\u00e0 era gi\u00e0 in diminuzione: gli operai solo 152 pi\u00f9 19 di \"indotto\" e la produzione di circa 4.900 tonnellate era imparagonabile con le 35.000 tonnellate delle miniere siciliane; venivano utilizzati tre motori elettrici per una potenza di 145 cavalli vapore e di un motore a petrolio per una potenza di 80 cavalli vapore.\nLa salina ebbe momenti altalenanti fino alla fine degli anni cinquanta quando il numero degli operai sal\u00ec a 191 (anno 1959). Il governo centrale dagli anni sessanta si disinteress\u00f2 della miniera (nonostante le tante interrogazioni parlamentari, pi\u00f9 che per la difesa della miniera per la difesa del lavoro degli oltre 300 dipendenti, tra tutte quelle dell'on. Giuseppe Mario Militerni) lasciando cos\u00ec il giacimento ad una lenta agonia.\nNel 1968 gli operai resteranno solo 69 (l'organico totale decimato dai 307 dipendenti del 1958 ai 174 del 1968), nessuna nuova galleria, sistema di accesso mai rinnovato (tra salita e discesa si perdevano ben 2 delle 8 ore lavorative poich\u00e9 vi erano oltre 2.000 gradini da scendere e salire): il processo tecnologico non sfior\u00f2 mai la miniera di Lungro, \"\"l\u2019unico ammodernamento fu in pratica l\u2019installazione di due locomotori che di fatto evitarono il lavoro pesante di tre operai in galleria, rimanevano per\u00f2 sempre gli operai impegnati a spingere i carrelli. Erano stati installati inoltre nei cantieri dei nastri trasportatori per sostituire il \u201cleggendario\u201d sacco a spalla, ma le condizioni di lavoro in miniera rimanevano le stesse, in quanto gli operai dovevano costantemente spostare quei nastri nei cantieri, perch\u00e9 altrimenti, a sera, con gli spari delle mine rimanevano distrutti dal materiale caduto\".\nVenne abolito l'impianto di macinazione e spostata la raffineria (gi\u00e0 nel 1952); il governo si prepar\u00f2 alla chiusura mandando dei tecnici per le ultime relazioni che segnalavano ancora importanti filoni di minerale ma veniva tuttavia consigliata la chiusura come scelta pi\u00f9 vantaggiosa.\nLa miniera utilizzava un gruppo elettrogeno diesel donato dalla Regina Margherita di Savoia che lo aveva fatto trasferire da Trieste ma era vetusto, spesso in riparazione e quello di riserva insufficiente; anche l'argano era ormai pericoloso, come gli edifici e la stabilit\u00e0 del sito causa l'abolizione della squadra manutentiva. Sul finire degli anni '60 la condizione della salina era realmente ridotta al lumicino, tuttavia proprio allora la lotta si intensific\u00f2: nasce la \"Commissione\" o \"Comitato Pro-Salina\".\nLa \"Commissione Pro-Salina\" guidata dal presidente nominato all'unanimit\u00e0, il sindaco \"Angiolino Bellizzi\", nata il 18 ottobre 1967 organizza convegni-studio, invia lettere e, in ultima battuta, organizza un grande sciopero. Lo sciopero per la salina di Lungro (il pi\u00f9 importante nella storia del sito e della zona) avvenne il 22 gennaio 1969 dove la popolazione lungrese unitamente al circondario lott\u00f2 aspramente per il mantenimento e il miglioramento del sito. In quella giornata sin dalle prime luci dell'alba manifestanti bloccarono il trasporto pubblico (poi proseguito con notevole ritardo) e furono costretti ad intervenire i Carabinieri locali. Si conteranno oltre 1500 manifestanti in un clima gelido tra vento e neve, dalla mattina con comizi in piazza Casini (dal professore Scaglione per il comitato sino ai sindacalisti Giudiceandrea e Caracciolo di CGIL e CISL) sino alla sera dove in assemblea nel municipio cittadino vennero scritte le prime istanze per sopperire alla \"morte lenta\" del sito minerario:\nNel marzo il Ministero delle finanze invia una commissione per lo studio del giacimento di sale, tra i cui componenti vi sono il dottor \"Attilio Moretti\" direttore del servizio geologico, il prof. \"Peretti\", del Politecnico di Torino ed il prof. \"G. Rossi\" titolare della cattedra di arte mineraria di Iglesias ma il responso, seppur pi\u00f9 attenuato rispetto alle relazioni precedenti, non varia: si punta alla chiusura.\nNonostante continuarono scioperi e proteste (16 persone furono denunciate per blocco stradale), l'interessamento di pi\u00f9 onorevoli tra cui l'On. Salvatore Frasca, si fece anche largo l'idea di costruzione di un filtrificio (poi nato e chiuso in circa vent'anni senza mai realmente decollare); il 5 agosto 1976 i Monopoli di Stato deliberarono la rinuncia alla concessione mineraria. La ratifica del Ministero dell'industria avvenne l'8 marzo 1978, in quel preciso giorno cesser\u00e0 d'esistere la gloriosa e millenaria storia della salina di Lungro, l\u2019unica azienda statale esistente nella regione sin dalla occupazione Francese. Con l'atto della ratifica gli immobili passarono di propriet\u00e0 comunale e furono ben presto saccheggiati e vandalizzati.\nNon mancarono le interrogazioni parlamentari sullo stato della miniera; pi\u00f9 volte diversi parlamentari ed in diverse legislature chiesero aumenti di stipendi o di personale, delucidazioni sul futuro del sito e miglioramenti nelle condizioni lavorative. In particolare, nella seduta del 6 giugno 1886, alla Camera dei Deputati, si pens\u00f2 di esportare il sale verso l'Oriente, azione che avrebbe risollevato le sorti di un sito gi\u00e0 allora avviato alla chiusura (causa la concorrenza del sale marino) e che invece non fu mai portata avanti. In quella occasione, la stesura riporta un breve disguido - sipario (che port\u00f2 a qualche risata in aula) tra l'allora Ministro delle Finanze, Ascanio Branca ed il deputato Imbriani (dovrebbe trattarsi di Matteo Renato Imbriani):\nImbriani: \u00abQuale \u00e8 la conseguenza di quel che ha detto il ministro? Che si vuole convertire la salina di Lungro in una officina di amuleti, di statuette\u00bb.\nBranca: \"Ministro delle Finanze\". \u00abMa no!\u00bb\nImbriani: \u00abHa detto che vuole esportare in Oriente i prodotti delle saline!\u00bb\nBranca: \"Ministro delle Finanze\". \u00abIl sale\u00bb.\nImbriani: \u00abVolete fare col sale degli amuleti, delle statuette!\u00bb (\"Si ride\").\nFrola: \"Relatore\". \u00abLe faranno gli altri\u00bb.\nImbriani: \u00abDunque volete farle fare agli altri! Cos\u00ec sta bene, ma intendiamoci; questa esportazione sar\u00e0 certamente sempre a detrimento dei consumatori di questi sali in Italia, e voi farete loro danno per un meschinissimo vantaggio che arrecherete allo Stato. Non mettetevi dunque a fare gli speculatori salaioli!\u00bb\nIl recupero del sito.\nIl sito minerario \u00e8 rimasto abbandonato per oltre quaranta anni; per circa un paio di anni (tra la fine 1990 e inizi anni 2000) balenava l'idea di una possibile discarica di rifiuti radioattivi mentre negli anni la centrale elettrica (importante opera di architettura costruita tra il 1909 e il 1912) del sito \u00e8 stata abbattuta. Nel 2001 viene presentato il progetto preliminare \"Recupero ex-Salina di Lungro\". Solo dopo il 2010 partono i lavori di recupero: nel 2016 \u00e8 stato recuperato il primo edificio (vittima poco dopo di furti di rame). Da allora nessun altro edificio \u00e8 stato recuperato e la zona nuovamente, come una \"seconda morte\" abbandonata ed in stato di degrado.\nL'area a tutt'oggi versa in condizioni di incuria, sia gli edifici gi\u00e0 pericolanti che l'edificio ristrutturato mai entrato in utilizzo e che a pochi anni dal completamento dei lavori vede gi\u00e0 presentarsi i primi problemi dovuti all'assenza di manutenzione.\nIl sito dal 2012 (anno di un'ultima iniziativa) non \u00e8 stato pi\u00f9 interessato da alcun evento o discussione di recupero e salvaguardia e sia le strutture che la storia della \"Regia Salina\" sono finiti in dimenticatoio.\nSale estratto.\nOltre al sale raffinato si produceva anche il sale pastorizzato, sale refrigerante e sale per le industrie (pelli e sapone).\nLe quantit\u00e0 del sale che si ricavavano dalla miniera di Lungro erano diverse, ma le commestibili per il consumo erano due: il bianco semitrasparente duro con frattura vitrea; il grigio scuro pure compatto ma non trasparente.\nLa salgemma estratta a Lungro nel 1894 viene descritta dall'ingegnere della salina, Bellavite, cos\u00ec: \"[...] \u00e8 di una particolare purezza, come lo dimostra l'analisi seguente dell'illustrissimo signor Bechi\"\"\nNel cantiere della miniera si produceva anche sale raffinato in polvere ed altri sali:\nGeologia.\nIl sito minerario si era formato, molto probabilmente, dall'evaporazione delle acque marine di grandi bacini scomparsi o sommersi. L'ammasso salino era a forma di cono rovesciato restringendosi nei vari livelli.\nI problemi idrogeologici del paese e la mancata incanalazione delle acque furono alla base dei problemi di stabilit\u00e0 della zona tanto che tuttora l'intera area \u00e8 sottoposta a dissesto idrogeologico.\nOrganico della miniera.\nDopo il 1860, l'organico era diviso in tre fasce:\nPrima del '900 la paga degli operai risultava la seguente (scarsa, soprattutto poich\u00e9 alcuni operai erano pagati a cottimo a seconda della produzione come i minatori di terza classe):\nGli operai non lavoravano tutti i giorni dell\u2019anno; erano, infatti, previste 280 giornate lavorative, di conseguenza \u00e8 evidente come la maggioranza degli operai dovesse vivere con meno di una lira al giorno.\nDopo la chiusura.\nIl Ministero dell'industria, del commercio e dell'artigianato dal momento della chiusura della miniera si impegn\u00f2 nell'apertura di un filtrificio dove lavorarono la maggior parte dei dipendenti della salina. Il filtrificio non decoll\u00f2 mai e in pochi decenni chiudette.\nPer quanto riguarda la struttura della miniera, sub\u00ec anni di abbandono. Nel 2016 \u00e8 stato recuperato il primo edificio (vittima poco dopo di furti di rame). Da allora nessun altro edificio \u00e8 stato recuperato e la zona nuovamente, come una \"seconda morte\" abbandonata ed in stato di degrado.\nPer ricordare i salinari della miniera di Salgemma \u00e8 stato instaurato, intorno agli anni 2000, un palco-monumento (rappresentanti i minatori al lavoro) in Corso Skanderbeg, a fianco della villetta comunale.\nOgni giorno a mezzogiorno, dal tetto del palazzo \"ex-dopolavoro\", suona la sirena che accompagnava l'entrata dei minatori in miniera.\nMuseo Storico della Miniera di Salgemma.\nIl Museo Storico della Miniera di Salgemma (\"Muzeu historik i Salinis\u00eb s\u00eb Ungr\u00ebs\" in lingua arb\u00ebresh\u00eb) situato nel Palazzo Martino in piazza D'Azeglio, a Lungro, nasce il 2 giugno 2010 (per volont\u00e0 dell'allora assessore alla cultura prof. Rennis, ideatore e curatore) custodisce all'interno memorie e oggetti recuperati dalla miniera. L'allestimento del museo \u00e8 stato realizzato grazie anche alla generosit\u00e0 delle famiglie lungresi che hanno donato cimeli familiari. Oltre 180 disegni risalenti a pi\u00f9 epoche, foto, mappature, oggetti, stemmi, divise e anche una sezione dedicata alla vita quotidiana Lungrese.\nIl Museo \u00e8 articolato seguendo un percorso unico dove ogni sala prende il nome da una galleria del sito minerario; in totale vi sono 9 sale diverse l'una dall'altra. (Il d\u00e9pliant del museo da cui sono state estrapolate le info )\nProtettore.\nLa venerazione di san Leonardo limosino a Lungro \u00e8 da sempre legata all'antica attivit\u00e0 mineraria; gli operai eressero una chiesetta in suo onore fra il XIII e il XIV secolo.\nL'Associazione dei lavoratori salinari annoverava tra i soci san Leonardo, al quale ogni mattina, previo appello, veniva segnata la presenza."}
{"id": "5846975", "revid": "3115", "url": "https://it.wikipedia.org/wiki?curid=5846975", "title": "Mois\u00e9s Carmona", "text": "Biografia.\nCarmona fu ordinato presbitero nel 1939 dal vescovo Leopoldo D\u00edaz y Escudero (1880-1955) per la diocesi di Chilpancingo-Chilapa (Messico). Dopo il Concilio Vaticano II, ha rifiutato di attuare le riforme previste nella sua parrocchia ad Acapulco, ha considerato che dal Concilio \u00e8 stata introdotta una nuova religione che non aveva nulla a che fare con la vera dottrina cattolica, di conseguenza, concluse che Paolo VI non fosse un vero papa e che la Santa Sede fosse vacante (sedevacantismo).\nMois\u00e9s Carmona y Rivera \u00e8 stato successivamente rimosso dalla carica il 30 aprile 1977 dal Vescovo Rafael Bello Ruiz di Acapulco, dai suoi doveri di sacerdote e scomunicato, ma \u00e8 stato in grado di tenere grazie alla legislazione della Chiesa messicana, e con il sostegno di oltre duemila fedeli della sua parrocchia ha fondato, insieme a Joaqu\u00edn S\u00e1enz y Arriaga e l'ex Mercedario Adolfo Zamora Hernandez (\u2020 3 maggio 1987), l\"'Unione Catolica Trento\" (UCT),\nDopo la discussione con i sedevacantisti tedeschi Eberhard Heller, Carmona e Zamora, sono stati ordinati vescovi a Tolone in Francia da Mons. Th\u1ee5c il 17 ottobre 1981 che successivamente vengono scomunicati dal Vaticano . Carmona ha officiato dal 1981-1991 come vescovo sedevacantista di Acapulco, in Messico, dove fond\u00f2 un seminario; ha consacrato il sacerdote messicano Benigno Bravo, Roberto Martinez, i sacerdoti americani George Musey e Mark Pivarunas nel 1991.\nMois\u00e9s Carmona y Rivera mor\u00ec il 1\u00ba novembre 1991, dopo un incidente d'auto in Messico.\nGenealogia episcopale.\nLa genealogia episcopale \u00e8:"}
{"id": "5846997", "revid": "436907", "url": "https://it.wikipedia.org/wiki?curid=5846997", "title": "Shadowmaker", "text": ""}
{"id": "5847002", "revid": "767487", "url": "https://it.wikipedia.org/wiki?curid=5847002", "title": "Frikand\u00f2", "text": "Frikand\u00f2 \u00e8 un album della cantante italiana Fiordaliso, pubblicato il 16 ottobre 2015 e auto-prodotto dalla cantante stessa."}
{"id": "5847004", "revid": "287204", "url": "https://it.wikipedia.org/wiki?curid=5847004", "title": "Mulas", "text": ""}
{"id": "5847006", "revid": "270680", "url": "https://it.wikipedia.org/wiki?curid=5847006", "title": "Shang Yong Ji", "text": ""}
{"id": "5847009", "revid": "110157", "url": "https://it.wikipedia.org/wiki?curid=5847009", "title": "A lyga 2016", "text": "La A lyga 2016, nota come SMSCredit.lt A lyga 2016 per ragioni di sponsorizzazione, \u00e8 stata la 27\u00aa edizione della massima divisione del campionato lituano di calcio. La stagione \u00e8 iniziata il 2 marzo 2016 e si \u00e8 conclusa il 26 novembre 2016. Lo \u017dalgiris Vilnius ha vinto il campionato per il quarto anno consecutivo.\nStagione.\nNovit\u00e0.\nIl numero di squadre partecipanti al campionato \u00e8 stato ridotto da 10 a 8. Nel corso della A lyga 2015 il Kruoja si \u00e8 ritirato dal campionato, mentre il Klaip\u0117dos Granitas \u00e8 stato squalificato dalla federazione lituana per non aver rispettato regole di fairplay. Il \u0160iauliai non si \u00e8 iscritto al campionato. Dalla 1 Lyga 2015 \u00e8 stato promosso il Lietava Jonava.\nLo Spyris Kaunas ha cambiato denominazione in Futbolo Klubas Kauno \u017dalgiris.\nFormula.\nIl campionato \u00e8 composto di 8 squadre e ogni squadra affronta le altre squadre quattro volte, due volte in casa e due volte in trasferta, per un totale di 28 giornate. Le prime sei classificate accedono alla seconda fase per la definizione delle posizioni finali. La settima classificata disputa uno spareggio contro la seconda classificata della 1 Lyga per la permanenza in A lyga. L'ottava classificata retrocede direttamente in 1 Lyga.\nNella seconda fase ciascuna squadra affronta le altre una volta sola per un totale di cinque giornate, con le squadre che mantengono i punti conquistati nella stagione regolare. La squadra prima classificata \u00e8 campione di Lituania ed \u00e8 ammessa al secondo turno di qualificazione della UEFA Champions League 2017-2018. Le squadre classificate al secondo e terzo posto sono ammesse al primo turno di qualificazione della UEFA Europa League 2017-2018.\nStagione regolare.\nClassifica finale.\nLegenda:\nNote:\nSeconda fase.\nClassifica finale.\nLegenda:\nNote:"}
{"id": "5847013", "revid": "270680", "url": "https://it.wikipedia.org/wiki?curid=5847013", "title": "L\u00fc Ji (imperatore Shang)", "text": ""}
{"id": "5847018", "revid": "1543377", "url": "https://it.wikipedia.org/wiki?curid=5847018", "title": "Kremlin Cup 2015 - Qualificazioni singolare femminile", "text": "Le qualificazioni del singolare femminile della Kremlin Cup 2015 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5847020", "revid": "83531", "url": "https://it.wikipedia.org/wiki?curid=5847020", "title": "Associazione Calcio Lanciano 1980-1981", "text": "Questa pagina raccoglie le informazioni riguardanti l'Associazione Calcio Lanciano nelle competizioni ufficiali della stagione 1980-1981."}
{"id": "5847021", "revid": "436907", "url": "https://it.wikipedia.org/wiki?curid=5847021", "title": "Sofie Gr\u00e5b\u00f8l", "text": "Biografia.\nHa lavorato prevalentemente in produzioni danesi, fin dalla seconda met\u00e0 degli anni ottanta, recitando in carriera in diverse pellicole dirette da celebri registi del suo paese, quali Henning Carlsen, Ole Bornedal, Susanne Bier e Lars von Trier. \u00c8 nota al grande pubblico per essere la protagonista femminile di due serie televisive di successo degli ultimi anni, quali \"The Killing\" (2007-2012, dove veste i panni del detective Sarah Lund) e \"Fortitude\" (2015, dove recita nel ruolo della governatrice Hildur Odegard). In particolare \"The Killing\" \u00e8 una serie che ha avuto notevole successo internazionale dopo il remake statunitense del 2011: per la sua interpretazione, la Gr\u00e5b\u00f8l ha ottenuto diversi premi, tra cui una nomination all'Emmy Award (2008) e un BAFTA Award, vinto nel 2011 e condiviso col resto del cast principale.\nRiconoscimenti.\nSofie Gr\u00e5b\u00f8l ha ottenuto in carriera:\nDoppiatrici italiane.\nNelle versioni in italiano, Sofie Gr\u00e5b\u00f8l \u00e8 stata doppiata da:"}
{"id": "5847022", "revid": "79109872", "url": "https://it.wikipedia.org/wiki?curid=5847022", "title": "Bellenghi", "text": ""}
{"id": "5847036", "revid": "46291", "url": "https://it.wikipedia.org/wiki?curid=5847036", "title": "Mesembryanthemum nodiflorum", "text": "L'erba cristallina stretta (Mesembryanthemum nodiflorum ) \u00e8 una pianta annuale appartenente alla famiglia delle Aizoaceae .\nDescrizione.\n\u00c8 una pianta erbacea annuale con portamento strisciante e fusto prostrato, che pur essendo molto ramificato raggiunge pochi centimetri di altezza. Le foglie, solitamente non pi\u00f9 lunghe di 14\u00a0mm, sono strette e di forma oblunga, semicilindrica. Sono ricoperte di piccole papille e hanno una colorazione che va dal verde al rosso verso gli apici. I fiori, di colore bianco, sono sessili e poco vistosi, misurano circa 1\u00a0cm di diametro e sono circondati da brattee biancastre simili a foglie ma pi\u00f9 brevi del calice. Il frutto \u00e8 una piccola capsula loculicida. Il periodo di fioritura va da marzo a giugno.\nDistribuzione e habitat.\nLa pianta \u00e8 diffusa negli ambienti costieri mediterranei e in Sudafrica, il che fa pensare ad un areale primitivo ben pi\u00f9 esteso di quello attuale. Pare tuttavia che la pianta sia autoctona della regione mediterranea. Normalmente cresce in siti litoranei poco antropizzati."}
{"id": "5847037", "revid": "1921867", "url": "https://it.wikipedia.org/wiki?curid=5847037", "title": "Robert Eggers", "text": "Biografia.\nOriginario del New Hampshire, Eggers ha iniziato la sua carriera professionale nel teatro sperimentale e classico nel centro di New York. Ha lavorato a lungo come scenografo e costumista per il cinema, la televisione, il teatro e la danza. \nDopo aver diretto alcuni cortometraggi, debutta alla regia cinematografica con il lungometraggio \"The Witch\". Il film \u00e8 stato presentato al Sundance Film Festival 2015, dove ha vinto il premio per la miglior regia e ha anche ottenuto riconoscimenti in altri festival cinematografici nazionali ed internazionali, tra cui il Premio Sutherland per la migliore opera prima al London Film Festival."}
{"id": "5847040", "revid": "297059", "url": "https://it.wikipedia.org/wiki?curid=5847040", "title": "Immunit\u00e0 di branco", "text": ""}
{"id": "5847042", "revid": "287204", "url": "https://it.wikipedia.org/wiki?curid=5847042", "title": "Stockholm Open 2015", "text": "Lo Stockholm Open 2015 \u00e8 stato un torneo di tennis che si \u00e8 giocato su campi in cemento al coperto. \u00c8 stata la 47\u00aa edizione dello Stockholm Open che fa parte della categoria ATP World Tour 250 series nell'ambito dell'ATP World Tour 2015. Gli incontri si sono svolti al Kungliga tennishallen di Stoccolma, in Svezia, dal 20 al 27 ottobre 2015.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati come Lucky loser:\nCampioni.\nSingolare.\n Tom\u00e1\u0161 Berdych ha sconfitto in finale Jack Sock per 7\u201361, 6\u20132.\nDoppio.\n Nicholas Monroe / Jack Sock hanno sconfitto in finale Mate Pavi\u0107 / Michael Venus per 7-5, 6-2."}
{"id": "5847050", "revid": "83531", "url": "https://it.wikipedia.org/wiki?curid=5847050", "title": "Societ\u00e0 Sportiva Maceratese 1980-1981", "text": "Questa pagina raccoglie le informazioni riguardanti la Societ\u00e0 Sportiva Maceratese nelle competizioni ufficiali della stagione 1980-1981."}
{"id": "5847054", "revid": "767487", "url": "https://it.wikipedia.org/wiki?curid=5847054", "title": "Laird &amp; Company", "text": "Laird &amp; Company \u00e8 una distilleria situata a Scobeyville frazione di Colts Neck Township (New Jersey). Fondata da Robert Laird, \u00e8 la pi\u00f9 antica licenziata distilleria degli Stati Uniti d'America avendo ricevuto la licenza No. 1 dal Dipartimento del Tesoro degli USA nel 1780. Laird ha una licenza di correzione e mistura conferita dalla Sezione del controllo delle Bevande Alcoliche.\nRobert Laird, discendente di una delle pi\u00f9 antiche famiglie della Contea di Monmouth, prest\u00f2 servizio nell'Esercito Continentale sotto George Washington. Washington chiese a Laird la sua ricetta per i \"liquori di cedro\" prima della Rivoluzione. Oggi, nessuna fase della produzione della distilleria avviene nel New Jersey. Prende tutte le sue mele dalla Valle dello Shenandoah in Virginia e distilla i suoi prodotti l\u00ec. La distillazione nelle sue strutture del New Jersey cess\u00f2 nel 1972 la Laird's solamente miscela, invecchia ed imbottiglia i suoi prodotti a Scobeyville."}
{"id": "5847057", "revid": "92723", "url": "https://it.wikipedia.org/wiki?curid=5847057", "title": "Cattedrale di Santa Maria (Ranchi)", "text": "La cattedrale di Santa Maria (in inglese: \"St. Mary's Cathedral\") \u00e8 la cattedrale dell'arcidiocesi di Ranchi e si trova nella citt\u00e0 di Ranchi, in India.\nLa prima pietra per l'edificazione della chiesa, dedicata all'Immacolata concezione, \u00e8 stata benedetta il 20 maggio del 1906 e la chiesa \u00e8 stata completata e benedetta il 3 ottobre del 1909. Con l'erezione della diocesi di Ranchi il 25 maggio 1927, la chiesa \u00e8 stata elevata a cattedrale."}
{"id": "5847058", "revid": "773299", "url": "https://it.wikipedia.org/wiki?curid=5847058", "title": "Logarska Dalina", "text": ""}
{"id": "5847059", "revid": "339392", "url": "https://it.wikipedia.org/wiki?curid=5847059", "title": "Studentesca CA.RI.RI.", "text": ""}
{"id": "5847060", "revid": "339392", "url": "https://it.wikipedia.org/wiki?curid=5847060", "title": "Studentesca CARIRI", "text": ""}
{"id": "5847063", "revid": "1442080", "url": "https://it.wikipedia.org/wiki?curid=5847063", "title": "Stockholm Open 2015 - Qualificazioni singolare", "text": "Le qualificazioni del singolare dello Stockholm Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5847066", "revid": "1494169", "url": "https://it.wikipedia.org/wiki?curid=5847066", "title": "Giuseppe Martinelli", "text": ""}
{"id": "5847089", "revid": "287204", "url": "https://it.wikipedia.org/wiki?curid=5847089", "title": "Associazione Calcio Mestre 1980-1981", "text": "Questa voce raccoglie le informazioni riguardanti l'Associazione Calcio Mestre nelle competizioni ufficiali della stagione 1980-1981."}
{"id": "5847091", "revid": "1442080", "url": "https://it.wikipedia.org/wiki?curid=5847091", "title": "Stockholm Open 2015 - Singolare", "text": "Il singolare dello Stockholm Open 2015 \u00e8 stato un torneo di tennis facente parte dell'ATP World Tour 2015.\nIl detentore del titolo era Tom\u00e1\u0161 Berdych ed \u00e8 riuscito a difenderlo superando in finale da Jack Sock per 7\u201361, 6\u20132.\nTeste di serie.\nLe prime quattro teste di serie ricevono un bye per il secondo turno. "}
{"id": "5847094", "revid": "1543377", "url": "https://it.wikipedia.org/wiki?curid=5847094", "title": "Onda cnoidale", "text": "In dinamica dei fluidi, un'onda cnoidale \u00e8 una soluzione non lineare, esatta e periodica dell'equazione di Korteweg-de Vries. Queste soluzioni sono in termini delle funzioni ellittiche di Jacobi \"\"cn\", ed \u00e8 per questo che vengono designate onde \"cnoidali\". Vengono usate per descrivere le onde di gravit\u00e0 superficiali di lunghezza d'onda relativamente elevata in relazione alla profondit\u00e0 dell'acqua.\nLe soluzioni d'onda cnoidale furono derivate da Diederik Korteweg e Gustav de Vries nel loro lavoro del 1895 in cui proposero anche la loro equazione di onda lunga dispersiva, ora nota come equazione di Korteweg\u2013de Vries. Nel caso limite di lunghezza d'onda infinita, l'onda cnoidale diventa un'onda di traslazione solitaria, o solitone.\nL'equazione di Benjamin\u2013Bona\u2013Mahony ha migliorato il comportamento alle lunghezze d'onda corte in confronto all'equazione di Korteweg\u2013de Vries, e rappresenta un altro caso di equazione d'onda unidirezionale con soluzioni di onda cnoidale. Inoltre, poich\u00e9 l'equazione di Korteweg-de Vries \u00e8 un'approssimazione dell'equazione di Boussinesq per la propagazione d'onda monodirezionale, le onde cnoidali sono soluzioni approssimate delle equazioni di Boussinesq.\nSoluzioni di onda cnoidale possono apparire anche in altre applicazioni oltre alle onde superficiali di gravit\u00e0, come ad esempio per descrivere le onde acustiche ioniche nella fisica del plasma.\nSoluzioni cnoidali dell'equazione di Korteweg- de Vries.\nLe soluzioni d'onda cnoidale dell'equazione di Korteweg- de Vries (abbreviata in KdV) furono presentate da Korteweg e de Vries nel 1895 nella loro pubblicazione basta sulla tesi di laurea di de Vries del 1894. Soluzioni di onda solitaria per onde lunghe non lineari e dispersive, erano gi\u00e0 state trovate in precedenza da Boussinesq nel 1872 e da Rayleigh nel 1876. La ricerca di queste soluzioni era stata innescata dalle osservazioni sull'onda solitaria (o onda di traslazione) fatte da Russell, sia in natura che in esperimenti di laboratorio. Le soluzioni d'onda cnoidale dell'equazione KdV sono stabili rispetto a piccole perturbazioni.\nL'elevazione superficiale \"\u03b7\"(\"x\",\"t\"), come funzione della posizione orizzontale \"x\" e del tempo \"t\", per un'onda cnoidale \u00e8 data da:\ndove \"H\" \u00e8 l'ampiezza dell'onda, \"\u03bb\" \u00e8 la lunghezza d'onda, \"c\" \u00e8 la velocit\u00e0 di fase e \"\u03b72\" \u00e8 l'elevazione da un ventre. \nInoltre \"cn\"\" \u00e8 una delle funzioni ellittiche di Jacobi e \"K\"(\"m\") \u00e8 l'integrale ellittico completo di prima specie; entrambi dipendono dal parametro ellittico \"m\", il quale determina la forma dell'onda cnoidale. Per \"m\" uguale a zero, l'onda cnoidale diventa una funzione coseno, mentre per valori prossimi a uno l'onda assume creste accentuate e ventri quasi piatti. Per valori di \"m\" minori di 0,95la funzione cnoidale pu\u00f2 essere approssimata con funzioni trigonometriche.\nUn importante parametro adimensionale per onde lunghe non-lineari (\"\u03bb\"\u00a0\u00a0\"h\") \u00e8 il parametro di Ursell:\nPer piccoli valori \"U\", come \"U\"\u00a0&lt;\u00a05, si pu\u00f2 utilizzare una teoria lineare, mentre a valori pi\u00f9 elevati occorre far ricorso a teorie non-lineari come la teoria delle onde cnoidali. La zona di demarcazione tra le teorie di Stokes del terzo o quinto ordine e le onde cnoidali si situa nell'intervallo 10-25 del parametro di Ursell. Come si pu\u00f2 notare dalla formula del parametro di Ursell, per una data altezza d'onda relativa \"H\"/\"h\" il parametro di Ursell (e di conseguenza la non-linearit\u00e0) aumenta rapidamente all'aumentare della relativa lunghezza d'onda \"\u03bb\"/\"h\".\nIn base all'analisi del problema totalmente non-lineare delle onde di gravit\u00e0 superficiali all'interno della teoria del flusso potenziale, le onde cnoidali possono essere considerate il termine pi\u00f9 basso in una serie perturbativa. Le teorie di onde cnoidali di ordine pi\u00f9 elevato rimangono valide per onde corte e maggiormente non-lineari. Una teoria di onde cnoidali del quinto ordine \u00e8 stata sviluppata nel 1979 da Fenton, che fa anche una descrizione dettagliata e un confronto tra le teorie del quinto ordine delle onde di Stokes e quelle cnoidali.\nLe descrizioni delle onde cnoidali, attraverso una rinormalizzazione, si adattano bene anche alle onde di acque profonde, come ha trovato Clamond. Una descrizione delle interazioni di onde cnoidali in acque poco profonde, come \u00e8 il caso nei mari reali, \u00e8 stata data da Osborne nel 1914."}
{"id": "5847103", "revid": "729019", "url": "https://it.wikipedia.org/wiki?curid=5847103", "title": "Stazione di Oniferi", "text": "La stazione di Oniferi, gi\u00e0 \"stazione di Onniferi\", \u00e8 una stazione ferroviaria al servizio del comune di Oniferi, posta lungo la ferrovia Macomer-Nuoro.\nStoria.\nLo scalo nacque nell'ultima parte dell'Ottocento, periodo in cui il Nuorese fu interessato alla costruzione di una ferrovia a scartamento ridotto che avrebbe collegato Nuoro a Macomer.\nCon l'apertura il 6 febbraio 1889 del tronco Orotelli-Nuoro della linea veniva attivata anche la stazione denominata all'epoca \"Onniferi\" ad opera della Strade Ferrate Secondarie della Sardegna, societ\u00e0 realizzatrice di scalo e linea nonch\u00e9 prima concessionaria di entrambi. La realizzazione dell'impianto era legata anche alla pi\u00f9 volte ventilata ipotesi di un tronco ferroviario di collegamento tra Sorgono (estremo della rete SFSS del sud Sardegna collegato su ferro con Cagliari) e la Macomer-Nuoro, che avrebbe avuto proprio nello scalo oniferese il punto di giunzione tra le due ferrovie; tuttavia la Sorgono-Oniferi non and\u00f2 mai oltre la fase progettuale.\nPassata nel 1921 alla gestione delle Ferrovie Complementari della Sardegna e da queste alle Ferrovie della Sardegna nel 1989, la stazione ora nota col nome di \"Oniferi\" venne chiusa insieme alla linea per quasi due anni nel 2010 per lavori di ammodernamento, che nel caso dell'impianto portarono anche alla rimozione di alcuni dei binari presenti in origine. Sempre dal 2010 lo scalo \u00e8 gestito dall'ARST.\nStrutture e impianti.\nPosta a circa sei km a nord dell'abitato omonimo, la stazione di Oniferi si presenta con caratteristiche di scalo passante, con una dotazione complessiva di due binari a scartamento da 950 mm, di cui il primo di corsa ed il secondo di incrocio, entrambi dotati di banchine ed impiegati per la ricezione dei treni del servizio viaggiatori.\nSino ai lavori del 2010 lo scalo era dotato di un numero doppio di binari: infatti in passato dal binario uno aveva origine anche un tronchino (poi rimosso per la realizzazione di una nuova banchina nei primi anni dieci) che terminava dinanzi al dismesso scalo merci della stazione, composto anche da un piano caricatore e da un magazzino merci. Un secondo tronchino aveva invece origine dal binario due in direzione Macomer. \nAdiacente al magazzino merci \u00e8 situato il fabbricato viaggiatori della stazione, una costruzione a due piani a pianta rettangolare e tre luci sul lato binari.\nMovimento.\nLa stazione \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dalle relazioni interessanti lo scalo. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nInterscambi.\nA pochi metri dalla stazione, all'altezza del bivio di accesso alla stessa \u00e8 situata una fermata per le autolinee dell'ARST, che permettono il collegamento con alcuni centri circostanti."}
{"id": "5847125", "revid": "1442080", "url": "https://it.wikipedia.org/wiki?curid=5847125", "title": "Stockholm Open 2015 - Doppio", "text": "Il doppio dello Stockholm Open 2015 \u00e8 stato un torneo di tennis facente parte dell'ATP World Tour 2015.\nEric Butorac e Raven Klaasen erano i detentori del titolo ma Klaasen ha deciso di non partecipare a questa edizione del torneo. Butorac quindi ha fatto coppia con Scott Lipsky perdendo in semifinale da Nicholas Monroe e Jack Sock.\nMonroe e Sock hanno sconfitto in finale Mate Pavi\u0107 e Michael Venus per 7\u20135 , 6\u20132."}
{"id": "5847129", "revid": "86599", "url": "https://it.wikipedia.org/wiki?curid=5847129", "title": "218P/LINEAR", "text": "218P/LINEAR, o anche cometa LINEAR 29, \u00e8 una cometa periodica appartenente alla famiglia delle comete gioviane.\nLa sua orbita ha la caratteristica di avere MOID relativamente piccole coi pianeti Giove e Marte: con Giove ha avuto incontri ravvicinati il 31 maggio 1929 durante il quale i due corpi celesti arrivarono a meno di 7 milioni di km di distanza ed il 15 aprile 2012. Con Marte avr\u00e0 incontri ravvicinati il 16 settembre 2031 ed il 2 agosto 2036; in quest'ultimo incontro i due corpi passeranno a meno di 13 milioni di km di distanza.\nI passaggi ravvicinati con il gigante gassoso determinano forti variazioni dei parametri orbitali con uno scambio nei valori di inclinazione ed eccentricit\u00e0 secondo il meccanismo di Kozai: ad esempio a seguito del passaggio del 2012 l'inclinazione scese da circa 18\u00b0 a circa 3\u00b0, mentre l'eccentricit\u00e0 aument\u00f2 da circa 0,49 a circa 0,63 avendo come conseguenza un periodo pi\u00f9 breve di circa 6 mesi."}
{"id": "5847133", "revid": "767487", "url": "https://it.wikipedia.org/wiki?curid=5847133", "title": "Teramo Calcio 1980-1981", "text": "Questa voce raccoglie le informazioni riguardanti il Teramo Calcio nelle competizioni ufficiali della stagione 1980-1981."}
{"id": "5847135", "revid": "122443276", "url": "https://it.wikipedia.org/wiki?curid=5847135", "title": "Ciao Enrica", "text": "Ciao Enrica \u00e8 stato un programma televisivo italiano di genere talk show e variet\u00e0, condotto da Enrica Bonaccorti e trasmesso da Canale 5 dal 28 settembre 1987 al 1\u00ba gennaio 1988, dal luned\u00ec al venerd\u00ec, dalle 18 alle 20.\nIl programma.\nSi trattava di un programma preserale voluto da Pippo Baudo, all'epoca direttore artistico della rete, in luogo di \"Studio 5\", trasmissione in onda nella stagione precedente nel medesimo orario con la conduzione di Marco Columbro e Roberta Termali.\nLa trasmissione alternava momenti di interviste a personaggi dello spettacolo e della politica, momenti interattivi con il pubblico da casa che poneva le sue domande alla conduttrice e spazi musicali.\nLa sigla iniziale, intitolata anch'essa \"Ciao Enrica\", era realizzata da Alfredo Papa, e pubblicata come lato B del singolo \"Quanto costa sognare\" di Sandra Mondaini (nei panni di Sbirulino).\nAccoglienza.\nLa trasmissione, il cui titolo iniziale era \"Ciao America\", non riscosse il successo sperato, ottenendo un ascolto medio di un milione e 800.000 spettatori e perdendo la sfida contro il diretto competitor in onda su Rai 1, \"Ieri, Goggi e domani\", condotto da Loretta Goggi. Per questo motivo, si decise di sospendere la trasmissione con l\u2019ultima puntata trasmessa il 1\u00ba gennaio 1988.\nSi trattava del primo programma condotto su Canale 5 dalla Bonaccorti, che era passata sulle reti Fininvest nell'estate di quell'anno, lasciando Rai 1 dove nelle stagioni precedenti si era affermata grazie a \"Italia sera\" e \"Pronto, chi gioca?\"."}
{"id": "5847136", "revid": "1573940", "url": "https://it.wikipedia.org/wiki?curid=5847136", "title": "Zelotibia", "text": "Zelotibia \u00e8 un genere di ragni appartenente alla famiglia Gnaphosidae.\nDistribuzione.\nLe 22 specie note di questo genere sono state reperite in Africa centrale.\nTassonomia.\nLe caratteristiche fisiche di questo genere sono state determinate dall'analisi degli esemplari tipo di \"Z. mitella\" Russell-Smith &amp; Murphy, 2005.\nNon sono stati esaminati esemplari di questo genere dal 2009.\nAttualmente, a febbraio 2016, si compone di 22 specie:"}
{"id": "5847138", "revid": "1776051", "url": "https://it.wikipedia.org/wiki?curid=5847138", "title": "Full Circle (FireHouse)", "text": "Full Circle \u00e8 l'ottavo album in studio del gruppo musicale statunitense FireHouse, pubblicato nel 2011.\nL'album raccoglie nuove registrazioni di alcuni vecchi brani provenienti dai primi quattro album del gruppo, \"FireHouse\" (1990), \"Hold Your Fire\" (1992), \"3\" (1995) e \"Good Acoustics\" (1996). \u00c8 inoltre presente la traccia inedita \"Christmas with You\"."}
{"id": "5847141", "revid": "553803", "url": "https://it.wikipedia.org/wiki?curid=5847141", "title": "Valencia Open", "text": ""}
{"id": "5847142", "revid": "1175439", "url": "https://it.wikipedia.org/wiki?curid=5847142", "title": "PGC 9892", "text": ""}
{"id": "5847144", "revid": "1175439", "url": "https://it.wikipedia.org/wiki?curid=5847144", "title": "PGC 10217", "text": ""}
{"id": "5847150", "revid": "287204", "url": "https://it.wikipedia.org/wiki?curid=5847150", "title": "Valencia Open 2015", "text": "Il Valencia Open 2015 \u00e8 stato un torneo di tennis giocato su campi in cemento al coperto. \u00c8 stata la 21\u00aa edizione dell'evento conosciuto come \"Valencia Open\" o \"Open de Tenis Comunidad Valenciana\", ed appartiene alla categoria ATP World Tour 250 series nell'ambito dell'ATP World Tour 2015. Gli incontri si sono disputati al Ciutat de les Arts i les Ci\u00e8ncies di Valencia, in Spagna, dal 26 ottobre al 1\u00ba novembre 2015.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati come Lucky loser:\nCampioni.\nSingolare.\n Jo\u00e3o Sousa ha sconfitto in finale Roberto Bautista Agut per 3\u20136, 6\u20133, 6\u20134.\nDoppio.\n Eric Butorac / Scott Lipsky hanno sconfitto in finale Feliciano L\u00f3pez / Maks Mirny per 7\u201364, 6\u20133."}
{"id": "5847151", "revid": "124123", "url": "https://it.wikipedia.org/wiki?curid=5847151", "title": "Felix Sturm", "text": "Soprannominato \"The Fighter\", \u00e8 campione WBA dei pesi supermedi dal 2016. In precedenza ha detenuto anche i titoli WBA, WBO ed IBF dei pesi medi.\nCarriera professionale.\nFelix Sturm compie il suo debutto da professionista il 27 gennaio 2001, sconfiggendo l'angolano Antonio Ribeiro ai punti dopo quattro riprese."}
{"id": "5847152", "revid": "1175439", "url": "https://it.wikipedia.org/wiki?curid=5847152", "title": "Galassia dello Scultore", "text": ""}
{"id": "5847156", "revid": "729019", "url": "https://it.wikipedia.org/wiki?curid=5847156", "title": "Gustavo di Wasaborg", "text": "Era figlio illegittimo del re di Svezia Gustavo II Adolfo e della sua amante olandese Margherita Slots o Margherita Cabeliau. Fu condottiero dell'esercito svedese nella guerra dei trent'anni.\nBiografia.\nBambino intelligentissimo, un vero \"enfant prodige\", gi\u00e0 all\u02c8et\u00e0 di dieci anni s\u02c8iscrisse all\u02c8Universit\u00e0 di Uppsala. Nel 1630 pass\u00f2 a quella di Wittenberg, insieme al suo precettore (\"praefectus morum\") Hermann Meier von M\u00fcnzenbrock.\nNell\u02c8ottobre del 1632 gli fu assegnato il titolo onorifico di \"Rector magnificus\" dell\u02c8Universit\u00e0. Non trascorse per\u00f2 molto tempo, che egli si dedic\u00f2 all'esercito svedese. Nel 1633, appena diciassettenne, egli si distinse nella battaglia di battaglia di Oldendorf e comand\u00f2 le truppe svedesi che occuparono la diocesi di Osnabr\u00fcck. Da qui cacci\u00f2 il principe-vescovo Franz Wilhelm von Wartenberg e si fece nominare dal capitolo, grazie alle pressioni delle truppe svedesi, amministratore. Come i principi-vescovi, egli scelse come sua residenza la rocca di Iburg, ove ancor oggi si pu\u00f2 vedere il suo ritratto fra la serie di quelli dei principi-vescovi. Il cartiglio fa notare, che egli presiedette la diocesi\n Dal 1643 risiedette a V\u00f6rden.\nNel 1637 fu elevato al livello di nobile come \"as Vasaborg\" (di Vasaburg). La cugina Cristina di Svezia nomin\u00f2 il fratellastro conte di Nystad. Nello stesso tempo la sua famiglia fu accettata al numero 6 nella classe comitale della \"Ritterhaus\" svedese.\nQuando nel 1643 la citt\u00e0 di Osnabr\u00fcck, come parte dei preparativi della pace venne dichiarata citt\u00e0 neutrale, egli ne fece ritirare le truppe. A seguito della pace di Vestfalia, egli dovette sgombrare anche il territorio della relativa diocesi, cosa che fece nel 1650. Come indennizzo finanziario gli furono riconosciuti 80.000\u00a0talleri, ed ebbe ora la signoria svedese di Wildeshausen e Huntlosen, ove si fece costruire un castello.\nNel 1645 divenne governatore dell'Estonia e nel 1646 consigliere dell'impero. Nel 1649 e 1650 aspir\u00f2, senza successo, a divenire ammiraglio della flotta svedese. Rientrato in Germania, mor\u00ec a Wildeshausen e la sua salma, nell'agosto del 1654 fu traslata a Stoccolma ed inumata nella propria cappella mortuaria nella chiesa di Riddarholmen.\nMatrimonio e discendenza.\nEgli aveva sposato Anna Sofia di Wied (1616\u20131694), sorella del conte Federico III di Wied.\nDalla coppia nacquero:"}
{"id": "5847164", "revid": "767487", "url": "https://it.wikipedia.org/wiki?curid=5847164", "title": "The Aristocrats (film)", "text": "The Aristocrats \u00e8 un film documentario del 2005 incentrato sull'omonima barzelletta. \u00c8 stato ideato, diretto e prodotto dai comici Penn Jillette e Paul Provenza, montato da Emery Emery e distribuito nelle sale da THINKFilm.\nLa barzelletta.\n\"The Aristocrats\" \u00e8 una barzelletta oscena di vecchia data, molto conosciuta tra i comici anglofoni, nella quale la premessa e la battuta finale sono quasi sempre le stesse, o simili, mentre la parte centrale \u00e8 lunga a piacere e spesso viene completamente improvvisata.\nLa barzelletta ruota attorno a una famiglia che propone uno spettacolo a un agente teatrale. Solitamente inizia con: \u00abUna famiglia entra nell'ufficio di un agente teatrale\u00bb. In seguito la famiglia mette in scena lo spettacolo di fronte all'agente, o alternativamente glielo descrive (in tal caso al posto della famiglia pu\u00f2 esserci una singola persona). Da questo momento, fino alla battuta finale, colui che racconta la barzelletta deve descrivere \"ad libitum\" lo spettacolo pi\u00f9 scioccante e osceno che possa immaginare. Spesso questa parte include argomenti quali incesto, sesso di gruppo, violenza sessuale e non, defecazione, coprofilia, necrofilia, zooerastia, abuso minorile e vari altri argomenti tab\u00f9.\nLa barzelletta termina con l'agente, scioccato ma allo stesso tempo colpito, che chiede: \u00abE come si intitola lo spettacolo?\u00bb. La battuta finale \u00e8 la risposta: \u00abGli aristocratici\u00bb.\nIl documentario.\nIl documentario consiste in una serie di interviste a vari comici e attori. Gli intervistati raccontano la propria versione della barzelletta e si lasciano andare a ricordi e aneddoti su di essa, la sua storia e la sua logica. Un aspetto chiave della barzelletta \u00e8 che non viene quasi mai raccontata di fronte al pubblico come parte di uno spettacolo comico ma \u00e8 un\"'inside joke\" tra gli stessi comici, usata per sfidarsi a chi riesce a raccontare la versione pi\u00f9 divertente e oltraggiosa.\nAnche se la maggior parte delle versioni raccontate nel documentario seguono, con leggere varianti, lo schema standard dato da una descrizione oscena seguita dalla battuta \u00abGli aristocratici\u00bb, altre versioni modificano sostanzialmente la barzelletta. Wendy Liebman, ad esempio, ne ha invertito la logica descrivendo uno spettacolo bello ed elegante e usando nel finale un titolo volgare.\nLa barzelletta raccontata al \"N.Y. Friars Club Roast of Hugh Hefner\".\nIl film include alcuni filmati estratti dal \"roast\" di Hugh Hefner organizzato da Comedy Central e il New York Friars Club, nei quali il comico Gilbert Gottfried racconta al pubblico la barzelletta \"The Aristocrats\", che \u00e8 stata quasi interamente censurata nella messa in onda televisiva.\nLo spettacolo \u00e8 stato registrato il 29 settembre 2001, a meno di tre settimane dagli attentati dell'11 settembre. La barzelletta \u00e8 stata perci\u00f2 raccontata, secondo gli ideatori del documentario, in un momento in cui i personaggi dello spettacolo erano ancora incerti su cosa fosse accettabile in tema di comicit\u00e0 all'indomani della tragedia.\nGottfried inizi\u00f2 la sua esibizione con una battuta in cui affermava che sarebbe dovuto partire quella notte stessa alla volta di Los Angeles, non essendo riuscito a prendere un volo diretto, tant'\u00e8 che per il suo era in programma una sosta all'Empire State Building. La battuta, con un chiaro riferimento agli eventi dell'11 settembre, venne accolta male dal pubblico, che fischi\u00f2 il comico urlandogli \u00abTroppo presto!\u00bb.\nIn risposta Gottfried raccont\u00f2 una versione particolarmente oscena di \"The Aristocrats\" che, secondo il documentario, serv\u00ec da esperienza catartica per il pubblico, da quanto fu inaspettata e scioccante. Mentre raccontava la barzelletta Gottfried disse scherzosamente al pubblico: \u00abPu\u00f2 darsi che dovranno pulirla un po' per la TV\u00bb.\nGli intervistati.\nI personaggi famosi intervistati nel documentario sono:\nAccoglienza.\n\"The Aristocrats\" \u00e8 stato generalmente ben accolto dalla critica. Il sito Rotten Tomatoes gli ha attribuito una percentuale del 79% di approvazione sulla base di 149 recensioni, mentre Metacritic, gli ha dato un punteggio di 72 su 100, sulla base di 39 recensioni."}
{"id": "5847165", "revid": "79111899", "url": "https://it.wikipedia.org/wiki?curid=5847165", "title": "Calcio di punizione (rugby)", "text": ""}
{"id": "5847170", "revid": "36426", "url": "https://it.wikipedia.org/wiki?curid=5847170", "title": "Ordine di Parte Guelfa", "text": "L'Ordine di Parte Guelfa (Ordo Partis Guelfae) (lett. \"Sodalizio dei Cavalieri di Parte Guelfa di Firenze\"), inizialmente denominato Societas Partis Ecclesiae, \u00e8 un ordine di fondazione pontificia, formalmente istituito dal beato papa Clemente IV nel 1266, soppresso con \"motuproprio\" granducale di Pietro Leopoldo I di Toscana del 22 giugno 1769, ma mai soppresso dall'autorit\u00e0 pontificia. Viene ristabilito con atto pubblico il 25 marzo 2015, in virt\u00f9 dell'antico possesso di stato giuridico in Firenze, quale pi\u00f9 importante tra le magistrature della Repubblica di Firenze, con la benedizione del cardinale arcivescovo Gualtiero Bassetti, presidente della Conferenza Episcopale Italiana, e con l'approvazione di Dario Nardella, sindaco della citt\u00e0. La Parte Guelfa \u00e8 tornata pertanto ad essere \"fons honorum,\" grazie all'approvazione del nuovo statuto da parte dell'istituzione comunale il 26 luglio 2015, e si occupa in via preminente di salvaguardia ambientale e di tutela delle tradizioni storiche.\nStoria.\nOrigini.\nLa \"parte Guelfa\", ci\u00e8 il partito guelfo, era lo schieramento di cavalieri di Firenze e di altre citt\u00e0 italiane che, nel corso del XIII secolo, si scontrarono coi Ghibellini in numerose battaglie, tra le quali si ricorda quella di Montaperti, quella di Campaldino, alla quale partecip\u00f2 nel 1289 un giovane Dante Alighieri come feditore a cavallo, e quella di Benevento (26 febbraio 1266), nella quale si ebbe la definitiva vittoria guelfa-angioina sui ghibellini-svevi. Il pontefice Clemente IV concesse allora le proprie insegne alla Parte Guelfa (che infatti da allora adott\u00f2 lo stemma dei francesi Foucois: d'argento, all'aquila di rosso afferrante un drago al naturale) ed eresse la stessa a ordine cavalleresco.\nA Firenze vennero nominati tre Capitani di Parte Guelfa, che stavano in carica due mesi ed essenzialmente si occupavano di disporre di tutto quello che era stato confiscato ai Ghibellini, soprattutto i numerosi immobili, ora distrutti, ora riconvertiti. Facendosi una solida esperienza in campo patrimoniale, ai Capitani di Parte Guelfa venne poi affidata la manutenzione delle fortificazioni, degli edifici pubblici e e della viabilit\u00e0 della citt\u00e0, incarico che tennero per pi\u00f9 di cinque secoli. \nDalla \"Cronica\" di Giovanni Villani sappiamo che nel 1267 la Parte Guelfa non possedeva ancora una propria sede e svolgeva le proprie riunioni nella chiesa di Santa Maria sopra Porta. In un'area contigua alla chiesa fu edificato, nei primi decenni del XIV secolo, il nucleo originario del \"palagio dei Capitani di Parte Guelfa\", poi ampliato e modificato nel corso degli anni fino a occupare l'intero isolato con un complesso edilizio molto articolato. La costruzione trecentesca era costituita da una sala di riunione posta su cinque botteghe al piano terra e raggiungibile con una scala esterna in pietra.\nDopo la fine dei conflitti tra le fazioni guelfa e ghibellina, la Parte Guelfa abbandon\u00f2 gradualmente i propri compiti militari, fino all'emanazione, nel 1549, della \"Legge dell'Unione\" (\"motuproprio\" granducale del 18 settembre 1549) da parte del Granduca di Toscana Cosimo I de' Medici, che le affid\u00f2 i nuovi compiti di cura e controllo del contado, dei territori dello stato granducale, degli argini dei fiumi, dei ponti e delle mura, incorporando nella magistratura dei Capitani di Parte Guelfa anche l'autorit\u00e0 degli Ufficiali dei Fiumi, nonch\u00e9 i poteri delle precedenti magistrature degli Ufficiali della Torre e dei Signori di tutte le gabelle, dei beni dei ribelli, delle mulina, del mare e delle vie, ponti e mura.\nSviluppi contemporanei.\nLa Parte Guelfa, nata come magistratura ovvero istituzione politica e gi\u00e0 organizzata come confraternita cavalleresca nel XIII secolo, \u00e8 divenuta, nel XXI secolo, un'arciconfraternita fondata sui sentimenti di carit\u00e0 e sui rapporti fraterni tra i propri membri per realizzare le proprie attivit\u00e0 attraverso una rete nazionale ed internazionale di Luogotenenze, Collegi e Balivati. L'Arciconfraternita conta sedi in quasi tutte le regioni d'Italia e all'estero in Europa, Asia, Africa e America.\nOnorando l'incarico conferitole da Cosimo I de' Medici nel 1549 con la \"Legge dell'Unione\", Parte Guelfa si adopera oggi, in via preminente, per la protezione delle risorse naturali e paesaggistiche attraverso un vasto e costante servizio di salvaguardia ambientale. Le attivit\u00e0 di monitoraggio ambientale sono svolte attraverso i volontari, appositamente formati, degli Squadroni Dragoni ed Esploratori. \nPreziosa testimonianza dell'antica funzione di controllo e gestione del territorio granducale esercitata da Parte Guelfa sono le note \"Mappe dei Capitani di Parte Guelfa\" che furono elaborate fra il 1580 e il 1595.\nGrande energia viene profusa anche nella valorizzazione delle tradizioni popolari con speciale attenzione alle espressioni tradizionali cristiane, ove Parte Guelfa si adopera per la custodia delle istituzioni ecclesiastiche. Rilevante inoltre l'impegno dedicato alle tradizioni equestri tra le quali spiccano la Fiorente, magnifica cavalcata urbana fiorentina, la Giostra del Giglio e la Giostra di Madonna Libert\u00e0 disputate ogni anno nello splendido scenario di Piazza Santa Croce ed a quelle civili, tra le quali si segnalano l'Incoronazione del Marzocco e la Festa delle Insegne.\nGli appartenenti sono denominati Confratelli e Consorelle e si obbligano alla testimonianza costante delle virt\u00f9 cristiane di carit\u00e0 e fraternit\u00e0, nei comportamenti e nelle opere, come contributo alla formazione delle coscienze secondo l'insegnamento del Vangelo e promuovono, con autentico spirito ecumenico, il dialogo e la collaborazione tra tutte le Chiese cristiane, sotto la guida e l'assistenza della Chiesa cattolica, e con le altre fedi religiose. L'opera prestata dai membri della Parte Guelfa \u00e8 su base volontaria e gratuita.\nL'antico e inscindibile legame di fedelt\u00e0 al Sommo Pontefice si manifesta attraverso la custodia degli enti ecclesiastici e la responsabilit\u00e0 verso tutte le componenti della Chiesa. Papa Francesco ha salutato, durante l'Angelus del 2 agosto 2015, il pellegrinaggio a cavallo da Firenze a Roma compiuto dall'Arciconfraternita di Parte Guelfa e, durante il Convegno Ecclesiale Nazionale e la visita papale a Firenze nell'autunno del 2015, Parte Guelfa ha servito l'Arcidiocesi di Firenze con un folto gruppo di volontari per l'accoglienza dei pellegrini.\nAraldica.\nIl mantello dei cavalieri fiorentini \u00e8 sempre stato \"verde bruno\" fin dal XIII secolo mentre l'insegna, visibile in moltissimi edifici pubblici e religiosi fiorentini, \u00e8 \"d'argento all'aquila di rosso brancante un drago verde e sormontata dal giglio fiorentino\" e venne benignamente concessa da papa Clemente IV ai consoli dei cavalieri della Parte Guelfa di Firenze, come riconoscenza per la determinante partecipazione a fianco di Carlo I d'Angi\u00f2, all'indomani della battaglia di Benevento.\nPrivilegi.\nOriginata da una magistratura marziale, l'Arciconfraternita di Parte Guelfa era costituita come ordine gerarchicamente strutturato e, unica accanto alla Signoria, possedeva sigilli propri e l'autorit\u00e0 di creare cavalieri in Firenze. I sigilli originali sono tutt'ora custoditi nel Museo Nazionale del Bargello a Firenze. L'Arciconfraternita gode oggi del privilegio di rappresentare il Comune di Firenze per gli eventi di cerimoniale a cavallo, come gruppo Cavalleria nell'ambito del Corteo Storico della Repubblica Fiorentina, nonch\u00e9 del privilegio di eseguire servizi d'onore durante udienze e ricevimenti ecclesiastici e di svolgere, ove richiesto, attivit\u00e0 di protezione di personalit\u00e0 religiose. \nI Confratelli e le Consorelle ordinari appartengono a tre gradi di servizio: Console, Capitano, Cavaliere o Dama di Parte Guelfa. Il Console \u00e8 la guida morale dell'Arciconfraternita e, assieme ai cinque Capitani eletti dall'Adunanza Generale dei membri, compone il Consiglio di Credenza che governa le attivit\u00e0 dell'ordine.\nL'insignito Cavaliere o Dama pu\u00f2 sospendere l'insegna dell'Ordine di Parte Guelfa alle proprie armi di famiglia. Qualora non possedesse un blasone, l'assegnazione del cavalierato di Parte Guelfa consente agli insigniti ordinari di crearsi uno stemma araldico. Il Console, i Capitani e i Cappellani possono inquartare il proprio stemma con quello dell\u2019Ordine.\nPatrono.\nLa Parte Guelfa ha come santo patrono Ludovico d'Angi\u00f2, vescovo di Tolosa. \nLe attivit\u00e0 pastorali e di culto della Parte Guelfa sono svolte sotto la guida di un vescovo, denominato Priore generale, e di un assistente ecclesiastico, denominato Cappellano maggiore.\nSedi.\nL'Arciconfraternita ha sede istituzionale presso il palagio dei Capitani di Parte Guelfa, in piazza di Parte Guelfa 1 a Firenze. Compie le proprie celebrazioni liturgiche presso le rettorie di Orsanmichele, e di San Carlo. Le celebrazioni dedicate al santo patrono Ludovico di Tolosa si tengono presso la chiesa di Santo Stefano a Serravalle Pistoiese. Dal 2015 palazzo Borgherini-Rosselli Del Turco, in Borgo Santi Apostoli a Firenze, \u00e8 la sede didattica dove, oltre ai corsi formativi annuali, vi realizza anche le adunanze generali. Dal 2016 l'ippodromo delle Cascine, detto del Visarno, \u00e8 divenuto infine la sede operativa."}
{"id": "5847172", "revid": "1442080", "url": "https://it.wikipedia.org/wiki?curid=5847172", "title": "Valencia Open 2015 - Qualificazioni singolare", "text": "Le qualificazioni del singolare del Valencia Open 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5847191", "revid": "287204", "url": "https://it.wikipedia.org/wiki?curid=5847191", "title": "Associazione Calcio Venezia 1980-1981", "text": "Questa voce raccoglie le informazioni riguardanti l'Associazione Calcio Venezia nelle competizioni ufficiali della stagione 1980-1981."}
{"id": "5847197", "revid": "1494169", "url": "https://it.wikipedia.org/wiki?curid=5847197", "title": "The Aristocrats", "text": ""}
{"id": "5847200", "revid": "1573940", "url": "https://it.wikipedia.org/wiki?curid=5847200", "title": "Zelotibia mitella", "text": "Zelotibia mitella \u00e8 un ragno appartenente alla famiglia Gnaphosidae.\nEtimologia.\nIl nome della specie deriva dal termine latino mitella che indicava un copricapo femminile a guisa di fascia arrotolata sul capo, in riferimento alla forma del vestibolo epiginale delle femmine, simile ad un cappuccio.\nCaratteristiche.\nL'olotipo maschile rinvenuto ha lunghezza totale \u00e8 di 5,20mm; la lunghezza del cefalotorace \u00e8 di 2,16mm; e la larghezza \u00e8 di 1,60mm.\nDistribuzione.\nLa specie \u00e8 stata reperita nel Congo: l'olotipo maschile \u00e8 stato rinvenuto nella localit\u00e0 di \"Bugesera\", situata nei monti di Bihara.\nTassonomia.\n\u00c8 la specie tipo del genere Zelotibia.\nAl 2016 non sono note sottospecie e dal 2005 non sono stati esaminati nuovi esemplari."}
{"id": "5847201", "revid": "124123", "url": "https://it.wikipedia.org/wiki?curid=5847201", "title": "F\u00ebdor \u010cudinov", "text": "\u00c8 stato campione WBA dei pesi supermedi dal 2015 al 2016.\nSuo fratello maggiore Dmitrij \u00e8 anch'egli pugile professionista.\nCarriera professionale.\n\u010cudinov compie il suo debutto da professionista il 10 luglio 2009, sconfiggendo lo statunitense Shawn Kirk per KO tecnico al primo round."}
{"id": "5847203", "revid": "348618", "url": "https://it.wikipedia.org/wiki?curid=5847203", "title": "Fedor Chudinov", "text": ""}
{"id": "5847208", "revid": "36426", "url": "https://it.wikipedia.org/wiki?curid=5847208", "title": "Chiesa di Sant'Orsola (Palermo)", "text": "La chiesa di Sant'Orsola \u00e8 ubicata nel centro storico di Palermo nel mandamento di Palazzo Reale o Albergaria, in Via Maqueda tra i Quattro Canti e piazza Sant'Antonino.\nFacciata.\nLa facciata articolata da nervature orizzontali di coppie di paraste in pietra naturale, doppie per la coppia che delimita il vano del portale, che culminano in una massiccia trabeazione che separa i due ordini. Il pregevole portale \u00e8 caratterizzato da tre teschi scolpiti sull'architrave che richiamano la pietosa attivit\u00e0 di \nsepoltura svolta dalla Compagnia dei Negri. Sulle lesene laterali \u00e8 ricorrente l'elemento decorativo dell'\"anima purgante\".\nNel secondo livello le coppie interne sono costituite da lesene che delimitano una cornice che inscrive un finestrone centrale riccamente decorato da angeli ai lati e sormontato da timpano ad arco. Ai lati due logge angolari con balaustre, sulla destra l'unica completata da un terzo ordine e adibita a campanile.\nNel frontone triangolare una figura umana avvolta dalle fiamme ed altri elementi decorativi ricordano la caducit\u00e0 dell'esistenza umana e la redenzione dell'anima attraverso l'espiazione del peccato. Le cimase presentano decorazioni con volute, sul vertice della prospettiva campeggia un teschio come monito e memoria di traguardi e aspettative future dell'esistenza vissuta nel peccato.\nNella controfacciata un timpano in stucco delimita il portale.\nInterno.\nEdificio barocco con facciata rinascimentale a navata unica con cappelle laterali comunicanti. Le pareti sono arricchite di mirabili stucchi dei Serpotta e dei collaboratori Bartolomeo Sanseverino e Gaspare Firriolo. le cappelle custodiscono tele dello Zoppo di Gangi, Pietro Novelli, Antonio Manno, Giuseppe Patania ed altri insigni artisti ed artigiani.\nLa navata dell'architetto Giacomo Amato, che ha diffuso le idee dell'architetto romano Francesco Borromini, \u00e8 affrescata con la \"Gloria di Sant'Orsola\" di Gaspare Serenari, \"La Fede\" e \"La Carit\u00e0\" del 1756.\nI pilastri sono decorati da ovali che incorniciano figure di sante patrone palermitane: \"Santa Lucia\", \"Santa Cristina\", \"Sant'Agata\", \"Santa Ninfa\", \"Sant'Oliva\" e \"Santa Rosalia\" della bottega di Pietro Novelli.\nAltare maggiore.\nAlle spalle dell'imponente altare maggiore in marmi policromi (tra cui il raro marmo rosso di Custonaci) \u00e8 collocata la \"Deposizione e le tre Marie\" di Giuseppe Patania, un \"Crocifisso\" ligneo settecentesco, un tabernacolo a tempietto rivestito in lapislazzuli e pietre dure completano la fastosa mensa. I pannelli frontali sono riccamente decorati con scene sacre in formelle lignee a bassorilievo e marmi policromi.\nA lati due grandi tele raffiguranti \"La probatica piscina\" (guarigione del paralitico) e \"La discesa di Cristo al limbo\" di Antonio Manno, nella volta \u00e8 affrescata l'\"Assunzione della Vergine Maria\" di Gaspare Serenari. Ai lati due grandi cantorie organo.\nIn corrispondenza del frontone dell'altare, nella vela centrale della calotta absidale, tra decorazioni e gruppi scultorei in stucco raffiguranti putti, angeli e nembi, vi \u00e8 una grande raggiera in stucco dorata, nella \u00e8 inscritta il triangolo trinitario con la scritta \"Jahv\u00e8\".\nOratorio.\nNella controfacciata un pregevole tavolo intagliato, una tela raffigurante la \"Deposizione\" attribuita a Pietro Novelli, sormonta un \"Crocifisso\".\nCripta.\nLe decorazioni dei loculi e delle nicchie, d'impronta serpottiana, ricordano l'alto lignaggio dei defunti che venivano tumulati nei locali ipogei. I restauri hanno messo in evidenza il complesso di cisterne, botole, colatoi utilizzati per la corretta conservazione dei cadaveri.\nCompagnia di Sant'Orsola.\nCompito principale del sodalizio, la pietosa sepoltura dei morti del quartiere di competenza nonch\u00e9 l'ufficio di messe in suffragio per anime dei defunti. Dei \u00abNegri\u00bb perch\u00e9 lo statuto imponeva abiti di tela nera nelle processioni."}
{"id": "5847213", "revid": "71433", "url": "https://it.wikipedia.org/wiki?curid=5847213", "title": "As Mil e uma Noites", "text": ""}
{"id": "5847238", "revid": "181699", "url": "https://it.wikipedia.org/wiki?curid=5847238", "title": "Multilevel governance", "text": ""}
{"id": "5847240", "revid": "124123", "url": "https://it.wikipedia.org/wiki?curid=5847240", "title": "Casto M\u00e9ndez N\u00fa\u00f1ez", "text": " Contrammiraglio dell'Armada Espa\u00f1ola, fu al comando della \"Numancia\", la prima nave corazzata che comp\u00ec il giro del mondo, e diresse la flotta spagnola nell'ultima fase della guerra ispano-sudamericana.\nBiografia.\nNato a Vigo, in Galizia, Casto M\u00e9ndez N\u00fa\u00f1ez si arruol\u00f2 nell'Armada Espa\u00f1ola nel 1840. Dopo aver compiuto diverse missioni in Africa, in America del Sud e in Italia, nel 1851 fu promosso al comando della goletta \"Cruz\", che port\u00f2 all'Avana; gli fu in seguito affidata la fregata \"Isabel II\". \nCon il grado di capitano di fregata prima, e quello di capitano di vascello dal 1862, comand\u00f2 il piroscafo \"Don Jorge Juan\" e la corvetta \"Narv\u00e1ez\" nelle Filippine; nominato a capo delle forze spagnole nella zona, si distinse nell'azione che, nonostante le esigue forze a sua disposizione, port\u00f2 alla conquista di una fortezza giudicata imprendibile nei pressi di Pagalungan. Pass\u00f2 in seguito in America del Sud, dove si fece notare nella difesa degli interessi spagnoli nel corso della guerra civile del 1859-1863; durante la sollevazione di Santo Domingo riusc\u00ec ad imbarcare a Cuba 650 uomini e un cannone per trasportarli in una notte senza luna fino a Puerto Plata, dove si trovava l'unico forte rimasto in mani spagnole.\nNel dicembre del 1864 gli fu affidato il comando della prima corazzata spagnola, la \"Numancia\", che il mese successivo part\u00ec per raggiungere la squadra navale che si era resa protagonista dell'occupazione delle isole Chincha; attraverso l'Atlantico e lo stretto di Magellano M\u00e9ndez N\u00fa\u00f1ez riusc\u00ec il 5 maggio a raggiungere la flotta di Jos\u00e9 Manuel Pareja, ancorata al Callao, in un clima di tensione che sarebbe di l\u00ec sfociato in breve nella guerra ispano-sudamericana. Il viaggio fu seguito con interesse dalle autorit\u00e0 navali di tutto il mondo, dal momento che si nutrivano ancora seri dubbi sull'affidabilit\u00e0 e sulla manovrabilit\u00e0 di questa nuovissima classe di imbarcazioni. La \"Numancia\" rimase al Callao fino a settembre con il compito di proteggere i cittadini spagnoli presenti in Per\u00f9, minacciati dal corso della rivoluzione che aveva rovesciato il presidente Juan Antonio Pezet, colpevole di aver ratificato il trattato imposto da Pareja, considerato svantaggioso dall'opinione pubblica peruviana.\nScoppiata la guerra, M\u00e9ndez N\u00fa\u00f1ez partecip\u00f2 al blocco navale dei porti cileni. Dopo il suicidio di Pareja pass\u00f2 a comandare l'intera flotta spagnola; subito decise di concentrare il blocco ai soli scali di Valpara\u00edso e Caldera. Vista l'impossibilit\u00e0 di affrontare la flotta cileno-peruviana in una battaglia in mare aperto, M\u00e9ndez N\u00fa\u00f1ez si risolse a far bombardare l'indifesa Valpara\u00edso il 21 marzo 1866. Di fronte alla paventata minaccia dell'intervento delle navi da guerra statunitensi e britanniche ancorate nel porto dichiar\u00f2: \u201cmeglio l'onore senza navi che le navi senza onore\u201d.\nIl 2 maggio, M\u00e9ndez N\u00fa\u00f1ez bombard\u00f2 il porto del Callao; questa volta per\u00f2 si trov\u00f2 di fronte un luogo fortificato e armato di una cospicua artiglieria. Nella battaglia che ne segu\u00ec rimase lui stesso ferito, al punto da essere costretto a cedere il comando al suo secondo, Miguel Lobo. Al termine del conflitto, lasciata la \"Numancia\", che complet\u00f2 quello che fu il primo giro del mondo per una nave corazzata, si spost\u00f2 a Rio de Janeiro con parte della flotta; da qui, al comando della fregata \"Almansa\" rimase in zona per scortare i mercantili spagnoli diretti al R\u00edo de la Plata. \nDopo la rivoluzione spagnola del 1868, M\u00e9ndez N\u00fa\u00f1ez torn\u00f2 a Madrid, dove rifiut\u00f2 la promozione a viceammiraglio a lui proposta dal suo ex-subordinato Juan Bautista Topete. Ammalatosi, mor\u00ec a 45 anni, il 21 agosto 1869, mentre svolgeva l'incarico di vicepresidente dell'Ammiragliato (in spagnolo \"Almirantazgo\"), un nuovo organismo creato dal Ministero della Marina spagnolo."}
{"id": "5847245", "revid": "1442080", "url": "https://it.wikipedia.org/wiki?curid=5847245", "title": "Valencia Open 2015 - Singolare", "text": "Il singolare del Valencia Open 2015 \u00e8 stato un torneo di tennis facente parte dell'ATP World Tour 2015.\nAndy Murray era il detentore del titolo ma ha deciso di non prendere parte alla competizione.\nJo\u00e3o Sousa ha sconfitto in finale Roberto Bautista Agut per 3\u20136, 6\u20133, 6\u20134.\nTesta di serie.\nLe prime quattro teste di serie ricevono un bye per il secondo turno."}
{"id": "5847257", "revid": "643662", "url": "https://it.wikipedia.org/wiki?curid=5847257", "title": "Aleksandr Filtsov", "text": ""}
{"id": "5847280", "revid": "962319", "url": "https://it.wikipedia.org/wiki?curid=5847280", "title": "Linea BMT Astoria", "text": "La linea BMT Astoria \u00e8 una linea, intesa come infrastruttura, della metropolitana di New York a servizio del quartiere di Astoria, nel Queens. I \"services\" che attualmente la utilizzano sono le linee N e W.\nStoria.\nLa linea Astoria era, originariamente, parte della linea IRT Queensboro, oggi conosciuta come linea IRT Flushing. Aperta il 1\u00ba febbraio 1917, era utilizzata dai treni che collegavano Astoria con Grand Central. Il servizio dell'Interborough Rapid Transit Company sulla linea Corona, oggi parte della linea Flushing, fu attivato invece due mesi dopo, il 21 aprile.\nIl 23 luglio 1917, fu aperto il collegamento con la linea IRT Second Avenue, attraverso il ponte di Queensboro. All'epoca, i treni in superficie diretti a Queensboro Plaza utilizzavano la linea Astoria, i treni sotterranei utilizzavano invece la linea Corona; in seguito per\u00f2 i treni iniziarono ad alternare le linee.\nCon l'apertura del 60th Street Tunnel il 1\u00ba agosto 1920, i treni della Brooklyn-Manhattan Transit Corporation poterono arrivare a Queensboro Plaza. Tuttavia, le stazioni sulle linee Astoria e Corona erano state costruite per il materiale rotabile dell'IRT, che era pi\u00f9 piccolo rispetto a quello della BMT. Di conseguenza, i treni terminavano a Queensboro Plaza ed utilizzavano un binario ad est della stazione per dirigersi nuovamente verso Manhattan.\nDall'8 aprile 1923 la BMT attiv\u00f2 un servizio navetta lungo le linee Astoria e Corona, in aggiunta al servizio dell'IRT. Successivamente, il 23 giugno 1942, il collegamento con la linea IRT Second Avenue attraverso il ponte di Queensboro venne chiuso.\nNel 1948, il servizio dell'IRT sulla linea Astoria divenne la \"linea 8\". Un anno dopo, il 17 ottobre 1949, la linea Flushing inizi\u00f2 ad essere usata esclusivamente dall'IRT; le banchine sulla linea Astoria vennero quindi arretrate per permettere l'utilizzo del materiale rotabile della BMT e furono attivate due linee, la linea Brighton Local, attiva nei giorni feriali, e la linea Broadway-Fourth Avenue Local, sempre attiva.\nPercorso.\nIl capolinea nord della linea Astoria \u00e8 una stazione con due binari ed una banchina ad isola, situata presso Ditmars Boulevard; a sud della stazione inizia il binario espresso centrale, attualmente non utilizzato. La stazione successiva, Astoria Boulevard che possiede tre binari e due banchine ad isola, \u00e8 l'unica stazione espressa, le successive quattro sono infatti stazioni locali con due banchine laterali.\nA sud di 39th Avenue, il binario centrale espresso si fonde con i due binari esterni, la linea curva quindi a ovest ed entra nella stazione di Queensboro Plaza, una stazione a due livelli; quello superiore \u00e8 per i treni diretti verso nord, mentre quello inferiore \u00e8 per i treni diretti verso sud e possiede anche un collegamento con la linea IRT Flushing, uno dei pochi tra la divisione IRT e quella BMT/IND. A sud di Queensboro Plaza, i binari si fondono con la 60th Street Tunnel Connection per dare origine alla linea BMT Broadway.\nProgetti.\nNel 1920, uno studio della \"Transit Commission\" propose di estendere la linea a nord-est, attraverso o sotto le isole Randalls e Wards, verso Manhattan, presso 125th Street, seguendo pi\u00f9 o meno il percorso dell'attuale ponte di Triborough.\nAll'inizio degli anni 2000, la Metropolitan Transportation Authority consider\u00f2 di estendere la linea verso l'aeroporto LaGuardia, tuttavia nel giugno 2003 il progetto fu annullato a causa della forte opposizione dei residenti."}
{"id": "5847284", "revid": "79113408", "url": "https://it.wikipedia.org/wiki?curid=5847284", "title": "Incorruttibilit\u00e0", "text": ""}
{"id": "5847285", "revid": "287204", "url": "https://it.wikipedia.org/wiki?curid=5847285", "title": "Valencia Open 2015 - Doppio", "text": "Il doppio del Valencia Open 2015 \u00e8 stato un torneo di tennis facente parte dell'ATP World Tour 2015.\nJean-Julien Rojer e Horia Tec\u0103u erano i detentori del titolo ma hanno deciso di partecipare al contemporaneo torneo di Basilea.\nEric Butorac e Scott Lipsky hanno sconfitto in finale Feliciano L\u00f3pez e Maks Mirny per 7\u201364, 6\u20133."}
{"id": "5847286", "revid": "962319", "url": "https://it.wikipedia.org/wiki?curid=5847286", "title": "Linea BMT Brighton", "text": "La linea BMT Astoria \u00e8 una linea, intesa come infrastruttura, della metropolitana di New York situata a Brooklyn. I \"services\" che attualmente la utilizzano sono le linee B e Q."}
{"id": "5847288", "revid": "962319", "url": "https://it.wikipedia.org/wiki?curid=5847288", "title": "Linea BMT Broadway", "text": "La linea BMT Broadway \u00e8 una linea, intesa come infrastruttura, della metropolitana di New York situata a Manhattan. Essendo una \"trunk line\", ovvero una delle linee principali della rete, i \"services\" che la utilizzano, ovvero le linee N, Q, R e W, sono contrassegnati con il colore giallo girasole.\nStoria.\nIl 31 dicembre 1907, la \"New York Public Service Commission\" approv\u00f2 i piani per quella che all'epoca era conosciuta come \"linea Broadway-Lexington Avenue\". Secondo il progetto iniziale la sarebbe iniziata presso Battery Park per poi svilupparsi al di sotto di Greenwich Street, Vesey Street, Broadway, Ninth Street e Lexington Avenue, fino al fiume Harlem. Dopo il passaggio sotto il fiume la linea avrebbe continuato sotto Park Avenue e 138th Street per poi dividersi in due rami, uno sotto Jerome Avenue fino a Woodlawn Cemetery, e l'altro sotto 138th Street, Southern Boulevard e Westchester Avenue fino a Pelham Bay Park.\nAgli inizi del 1908, venne formato il \"piano Tri-borough\", combinando questa linea alla costruenda Centre Street Loop Subway a Manhattan, alla Fourth Avenue Subway a Brooklyn, alla Canal Street Subway e ad altre linee a Brooklyn.\nIl 2 marzo 1911, la Brooklyn Rapid Transit Company present\u00f2 una posposta alla \"New York Public Service Commission\" per il \"Triborough System\" con alcune modifiche: lo spostamento della linea da sotto Greenwich Street a Church Street, una diramazione sotto Broadway, Seventh Avenue, 59th Street e Ninth Street fino al ponte di Queensboro, e la fusione della Canal Street Subway con la linea Broadway.\nIl 5 giugno 1911, la citt\u00e0, la Brooklyn Rapid Transit Company e l'Interborough Rapid Transit Company, che aveva costruito la prima linea sotterranea della citt\u00e0, giunsero ad un accordo; la linea sotto Broadway e 59th Street venne assegnata alla BRT, mentre l'IRT ottenne la linea Lexington Avenue, da connettere alla sezione gi\u00e0 presente a sud di Grand Central. I lavori sotto Lexington Avenue iniziarono il 31 luglio e sotto Broadway l'anno successivo. Meno di due anni dopo, il 4 marzo 1913, la citt\u00e0, la Brooklyn Rapid Transit Company e l'Interborough Rapid Transit Company firmarono i Dual Contracts.\nLa prima sezione della linea, dall'estremit\u00e0 nord del ponte di Manhattan fino a 14th Street-Union Square passando per Canal Street, fu aperta il 4 settembre 1917, alle 2 del pomeriggio, con la partenza del treno inaugurale con a bordo i membri della \" New York Public Service Commission\", i rappresentanti della citt\u00e0, i funzionari della Brooklyn Rapid Transit Company ed altri ospiti invitati. La linea fu poi aperta al pubblico alle 20:00.\nDue successivi prolungamenti, uno a nord verso Times Square e uno a sud verso Rector Street furono aperti il 5 gennaio 1918. In seguito, furono aperte altre sezioni, a sud fino a South Ferry-Whitehall Street il 20 settembre 1918, a nord fino a 57th Street il 10 luglio 1919 e a est fino a Lexington Avenue il 1\u00ba settembre 1919. Infine, con l'apertura il 1\u00ba agosto 1920 dei tunnel 60th Street Tunnel e Montague Street Tunnel sotto l'East River la linea BMT Broadway venne completata.\nPercorso.\nMidtown Manhattan.\nLa linea Broadway inizia presso il 60th Street Tunnel, che collega Queens e Manhattan; i due binari della linea corro quindi in sotterranea sotto 60th Street e 59th Street, dove si trovano le stazioni di Lexington Avenue/59th Street e Fifth Avenue-59th Street, per poi girare verso sud sotto la Seventh Avenue ed arrivare alla stazione di 57th Street-Seventh Avenue.\nProprio presso la stazione di 57th Street-Seventh Avenue, i due binari della linea BMT 63rd Street provenienti da nord si trasformano nei binari espressi della linea. Attualmente il collegamento con questa linea non \u00e8 utilizzato ma lo sar\u00e0 in futuro con l'apertura della prima fase della Second Avenue Subway, prevista per dicembre 2016.\nLa linea, ora con quattro binari, procede al di sotto della Seventh Avenue, dove si trova un'altra stazione, quella di 49th Street, fino all'intersezione con la Broadway, quando la linea si dirige sotto quest'ultima. Sotto Broadway, la linea incrocia a quote superiori le linee IRT Flushing, presso la stazione di Times Square-42nd Street, IND Sixth Avenue, presso la stazione di 34th Street-Herald Square e BMT Canarsie, presso la stazione di 14th Street-Union Square.\nLower Manhattan.\nIn seguito, presso la stazione di Canal Street, mentre i due binari locali continuano sotto Broadway, serviti da due banchine laterali, i due binari espressi deviano su Canal Street dove, al di sotto delle stazioni sulle linee IRT Lexington Avenue e BMT Nassau Street, si trovano altre due banchine che costituiscono il livello inferiore della stazione. I binari espressi continuano quindi verso il ponte di Manhattan, dove sono affiancati da due binari della linea IND Sixth Avenue, per poi collegarsi con le linee BMT Fourth Avenue e BMT Brighton a Brooklyn\nSubito dopo Canal Street, partono altri due binari espressi che terminano al livello inferiore in disuso della stazione di City Hall e che sono attualmente utilizzati come deposito. Dopo la stazione di City Hall e dopo aver incrociato a quota pi\u00f9 alta le linee IRT Broadway-Seventh Avenue e IND Eighth Avenue, i due binari locali deviano sotto Church Street e Trinity Place, dove si trovano le stazioni di Cortlandt Street e Rector Street, per poi arrivare presso il capolinea di Whitehall Street.\nQuesta stazione possiede tre binari e due banchine ad isola, con il binario centrale utilizzato come binario terminale. Due allargamenti della galleria possono essere anche visti, segno di un tunnel sotto l'East River mai realizzato, che si sarebbe dovuto trovare a sud dell'attuale Montague Street Tunnel.\nInfine, la linea Broadway si unisce con la linea BMT Nassau Street all'entrata del Montague Street Tunnel, che collega Manhattan con Brooklyn."}
{"id": "5847289", "revid": "729019", "url": "https://it.wikipedia.org/wiki?curid=5847289", "title": "Jagdstaffel 12", "text": "La Jagdstaffel 12 (in tedesco: K\u00f6niglich Preu\u00dfische Jagdstaffel Nr 12, abbreviato in Jasta 12) era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918).\nStoria.\nLa Jagdstaffel 12 viene fondata il 6 ottobre 1916 con piloti provenienti da una unit\u00e0 aerea specializzata chiamata \"Fokkerstaffel\". La squadriglia prende servizio il 12 ottobre presso l'aerodromo di Laon, in Francia e assegnata alla 7\u00aa armata. Il 4 novembre 1916 viene trasferita a Riencourt nel settore della settore 1\u00aa armata. Il 26 gennaio 1917 va a Blaustein assegnata all\"'Armee-Abteilung A\" (distaccamento d'armata A) per poi tornare poco tempo dopo a sostegno della 1\u00aa armata.\nDurante l'aprile del 1917, ricordato con il nome di (aprile di sangue), la Jasta 12 \u00e8 stata una delle squadriglie con il pi\u00f9 alto numero di vittorie aeree confermate con 23 aerei britannici abbattuti.\nFino al 27 luglio 1917 era a \u00c9pinoy prima di andare a Roncourt e dal 18 agosto 1917 a Douai.\nLa squadriglia viene inizialmente equipaggiata con i Fokker D.I e gli Albatros D.III per poi essere sostituiti nel 1918 con i pi\u00f9 moderni Fokker Dr.I e successivamente con i Fokker D.VII. La prima vittoria viene ottenuta il 4 dicembre 1916. Il 2 febbraio 1918 entra a far parte, insieme alle Jagdstaffeln 13, 15 e 19, della Jagdgeschwader 2. \nDal 13 febbraio 1918 va a Toulis-et-Attencourt e dal 19 marzo a Guise.\nIl Leutnant Hermann Becker \u00e8 stato l'ultimo Staffelf\u00fchrer (comandante) della Jagdstaffel 12, dal luglio del 1918 fino alla fine della guerra. \nDal 12 luglio 1918 si trovava a Leffincourt e dal 10 agosto a Foreste.\nLa Jasta \u00e8 stata smobilitata l'11 novembre 1918.\nAlla fine della prima guerra mondiale alla Jagdstaffel 12 vennero accreditate 104 vittorie aeree. Di contro, la Jasta 12 perse 17 piloti, uno fu fatto prigioniero di guerra e 8 furono feriti in azione.\nLista dei comandanti della Jagdstaffel 12.\nDi seguito vengono riportati i nomi dei piloti che si succedettero al comando della Jagdstaffel 12."}
{"id": "5847290", "revid": "962319", "url": "https://it.wikipedia.org/wiki?curid=5847290", "title": "Linea BMT Canarsie", "text": "La linea BMT Canarsie \u00e8 una linea, intesa come infrastruttura, della metropolitana di New York che collega Manhattan a Brooklyn. Essendo una \"trunk line\", ovvero una delle linee principali della rete, il \"service\" che la utilizza, cio\u00e8 la linea L, \u00e8 contrassegnato con il colore grigio ardesia chiaro."}
{"id": "5847291", "revid": "962319", "url": "https://it.wikipedia.org/wiki?curid=5847291", "title": "Linea BMT Fourth Avenue", "text": "La linea BMT Astoria \u00e8 una linea, intesa come infrastruttura, della metropolitana di New York situata a Brooklyn. I \"services\" che attualmente la utilizzano sono le linee D, N e R. Inoltre, la stazione di DeKalb Avenue, \u00e8 servita anche dalle linee B e Q."}
{"id": "5847296", "revid": "962319", "url": "https://it.wikipedia.org/wiki?curid=5847296", "title": "Linea BMT Franklin Avenue", "text": "La linea BMT Franklin Avenue, nota anche come \"linea Brighton-Franklin\", \u00e8 una linea, intesa come infrastruttura, della metropolitana di New York situata a Brooklyn. \u00c8 utilizzata tutto il tempo dalla navetta Franklin Avenue Shuttle."}
{"id": "5847300", "revid": "962319", "url": "https://it.wikipedia.org/wiki?curid=5847300", "title": "Linea BMT Jamaica", "text": "La linea BMT Jamaica \u00e8 una linea, intesa come infrastruttura, della metropolitana di New York che collega Brooklyn e Queens. I \"services\" che attualmente la utilizzano sono le linee J, M e Z. \u00c8 la linea elevata pi\u00f9 lunga della rete."}
{"id": "5847301", "revid": "15756", "url": "https://it.wikipedia.org/wiki?curid=5847301", "title": "Linea BMT Myrtle Avenue", "text": "La linea BMT Myrtle Avenue \u00e8 una linea, intesa come infrastruttura, della metropolitana di New York situata tra Brooklyn e Queens. L'unico \"services\" che attualmente la utilizza \u00e8 la linea M. Una vasta porzione della linea, a ovest di Central Avenue, \u00e8 stata chiusa nel 1969."}
{"id": "5847302", "revid": "962319", "url": "https://it.wikipedia.org/wiki?curid=5847302", "title": "Linea BMT Sea Beach", "text": "La linea BMT Sea Beach \u00e8 una linea, intesa come infrastruttura, della metropolitana di New York situata a Brooklyn. L'unico \"services\" che attualmente la utilizza \u00e8 la linea N."}
{"id": "5847303", "revid": "1543377", "url": "https://it.wikipedia.org/wiki?curid=5847303", "title": "Linea BMT West End", "text": "La linea BMT West End (; IPA ) \u00e8 una linea della divisione B della metropolitana di New York situata a Brooklyn, che serve i quartieri di Sunset Park, Borough Park, Bensonhurst, Bath Beach e Coney Island. \u00c8 utilizzata esclusivamente dalla linea D, attiva 24 ore su 24.\nStoria.\nLa linea BMT West End fu realizzata come parte del contratto 4 dei Dual Contracts, stipulato nel 1913 tra la citt\u00e0 di New York e la Brooklyn Rapid Transit Company (BRT), poi divenuta Brooklyn-Manhattan Transit Corporation (BMT). Il 24 giugno 1916 apr\u00ec la sezione della linea compresa tra Ninth Avenue e 18th Avenue e collegata alla linea BMT Fourth Avenue. Un mese pi\u00f9 tardi, il 29 luglio, apr\u00ec l'estensione verso 25th Avenue, con due stazioni intermedie. Il 21 luglio 1917 furono aperte le ultime due stazioni, Bay 50th Street e il capolinea Coney Island.\nNel 1963 vennero avviati i lavori di sostituzione delle banchine in legno di tutte le stazioni con banchine in calcestruzzo. Nella prima met\u00e0 degli anni 1970 le banchine furono allungate per permettere di accogliere treni con dieci carrozze.\nTra il 2001 e il 2004, il capolinea Coney Island-Stillwell Avenue venne sottoposto ad un'estesa ristrutturazione del costo di 310 milioni di dollari. Nel luglio 2012 terminarono i lavori di rinnovo delle sette stazioni tra 71st Street e Bay 50th Street, costati 88 milioni di dollari e finanziati dall'American Recovery and Reinvestment Act, e a novembre dello stesso anno furono completati anche quelli delle cinque stazioni tra Ninth Avenue e 62nd Street, finanziati invece dal piano di investimenti 2005-2009 della Metropolitan Transportation Authority (MTA)."}
{"id": "5847305", "revid": "31886", "url": "https://it.wikipedia.org/wiki?curid=5847305", "title": "2M 1207-39", "text": ""}
{"id": "5847306", "revid": "31886", "url": "https://it.wikipedia.org/wiki?curid=5847306", "title": "2M 1207-39 b", "text": ""}
{"id": "5847307", "revid": "93556", "url": "https://it.wikipedia.org/wiki?curid=5847307", "title": "Claudia Amengual", "text": ""}
{"id": "5847308", "revid": "1280900", "url": "https://it.wikipedia.org/wiki?curid=5847308", "title": "On The Twentieth Century", "text": ""}
{"id": "5847320", "revid": "155634", "url": "https://it.wikipedia.org/wiki?curid=5847320", "title": "Narodnyj Futbol'nyj Klub Spartak Ivano-Frankivs'k", "text": "Lo Spartak Ivano-Frankivs'k, ufficialmente Narodnyj Futbol'nyj Klub Spartak Ivano-Frankivs'k (), \u00e8 stata una societ\u00e0 calcistica ucraina che aveva sede nella citt\u00e0 di Ivano-Frankivs'k.\nStoria.\nIl club fu fondato nel 1940 col nome di Spartak Stanislav, dato che la citt\u00e0 di Ivano-Frankivs'k fu nota come Stanislav fino al 1962. Ebbe la possibilit\u00e0 di partecipare al Campionato sovietico di calcio a partire dal 1956 quando fu collocato nella seconda serie (il campionato era organizzato solo su due livelli); nel 1957, al secondo anno di attivit\u00e0 nei campionati nazionali, sfior\u00f2 la promozione in massima serie, vincendo il proprio girone e finendo secondo nel girone promozione. In seguito i risultati peggiorarono e dopo il 1962, quando il campionato fu riorganizzato su tre livelli, il club retrocesse.\nSolo nel 1969 la squadra riusc\u00ec a vincere sia il proprio girone, sia i play-off ucraini, ma vista la riorganizzazione dei campionati (che pass\u00f2 temporaneamente su quattro livelli), il risultato serv\u00ec solo ad ottenere la permanenza in terza serie. Nel 1972, invece, riusc\u00ec a vincere sia il proprio girone, sia la finale play-off contro il Daugava R\u012bga, tornando in massima serie dopo dieci anni. Rimase in questa categoria fino al 1980, quando fin\u00ec ventesimo retrocedendo.\nL'anno seguente il club cambi\u00f2 nome in Prykarpat'e Ivano-Frankivs'k e, tornata in terza serie, la squadra non ottenne pi\u00f9 significativi risultati, tanto che al termine del 1989 il club fu retrocesso nella neonata quarta serie.\nCon la dissoluzione dell'Unione Sovietica, per\u00f2, il club fu collocato nella neonata Vy\u0161\u010da Liha, la massima serie del Campionato ucraino di calcio. La squadra retrocesse immediatamente finendo penultima in uno dei due gironi. Appena due anni dopo, per\u00f2, grazie alla vittoria del campionato, la squadra torn\u00f2 subito in massima serie. Dopo una serie di stagioni nelle retrovie (con una salvezza giunta solo ai play-out nella stagione 1998-1999), la squadra retrocesse al termine della stagione 1999-2000. Dal 2003 il club riprese la storica denominazione di Spartak; dopo sette anni in seconda serie, il club fall\u00ec nel 2007.\nA seguito del fallimento del club l'altra squadra cittadina, fino ad allora nota come Fakel, fu chiamata Prykarpattja Ivano-Frankivs'k."}
{"id": "5847327", "revid": "643662", "url": "https://it.wikipedia.org/wiki?curid=5847327", "title": "Spartak Ivano-Frankivs'k", "text": ""}
{"id": "5847328", "revid": "643662", "url": "https://it.wikipedia.org/wiki?curid=5847328", "title": "Spartak Ivano-Frankivsk", "text": ""}
{"id": "5847329", "revid": "643662", "url": "https://it.wikipedia.org/wiki?curid=5847329", "title": "FC Spartak Ivano-Frankivsk", "text": ""}
{"id": "5847331", "revid": "1775883", "url": "https://it.wikipedia.org/wiki?curid=5847331", "title": "Tell Your Friends", "text": "Tell Your Friends \u00e8 un brano musicale del cantante statunitense The Weeknd appartenente al suo secondo album in studio, \"Beauty Behind the Madness\", pubblicato il 28 agosto del 2015."}
{"id": "5847332", "revid": "62004", "url": "https://it.wikipedia.org/wiki?curid=5847332", "title": "Delko", "text": "La Delko, nota in passato come \"La Pomme Marseille\" e \"Nippo\", era una squadra maschile francese di ciclismo su strada.\nEmanazione del V\u00e9lo Club La Pomme di Marsiglia, \u00e8 diretta da Fr\u00e9d\u00e9ric Rostaing e attiva come squadra UCI dal 2011. Dalla stagione 2016 ha licenza di squadra Professional/ProTeam, che le ha consentito di partecipare a gare del World Tour. Lo sponsor principale \u00e8 Delko, societ\u00e0 francese di noleggio automobili.\nStoria.\nIl team V\u00e9lo Club La Pomme Marseille, parte dell'omonima associazione ciclistica basata a Marsiglia e nata nel 1974, debutta a livello Elite nel 2000 accedendo alla terza divisione dilettantistica nazionale (\"DN3\"); nel 2003 passa alla prima divisione (\"DN1\"). Fino al 2010 \u00e8 un team nazionale non UCI, sotto la direzione di Fr\u00e9d\u00e9ric Rostaing. \nNel 2011 entra a far parte dei team UCI Continental (terza categoria di semi-professionismo nel ciclismo su strada), ma per disguidi con la federazione francese il team viene registrato in Lettonia. Al fine di ottenere la registrazione lettone, il team deve ingaggiare sette corridori lettoni. Nella stagione 2012 il team La Pomme Marseille viene registrato in Francia, di conseguenza viene ridotto il numero di corridori.\nNel 2013 a causa degli interessi commerciali e sportivi del gruppo Bonitas avviene la fusione tra La Pomme Marseille e la squadra sudafricana Team Bonitas. In realt\u00e0 La Pomme Marseille assorbe il Team Bonitas, che scompare. In questo modo il numero di corridori del team aumenta di cinque. Nella stagione 2014 il team cambia nome in Team La Pomme Marseille 13, mentre nel 2015 l'azienda austriaca KTM fornisce le biciclette, e il team cambia nome in Marseille 13-KTM.\nIl 2016 \u00e8 l'anno del salto alla categoria Professional Continental, la seconda categoria del ciclismo professionistico. Entra come sponsor principale la Delko, azienda di noleggio veicoli. Il nuovo nome \u00e8 Delko Marseille Provence KTM. \nDal 2020 lo sponsor principale diventa Nippo, il quale subentra dopo la chiusura del team Nippo-Vini Fantini-Faizan\u00e8. A fine stagione, con l'addio di Nippo (che si unisce al team EF Education First), la denominazione torna a essere \"Delko\".\nPalmar\u00e8s.\n\"Aggiornato al 31 dicembre 2020.\""}
{"id": "5847333", "revid": "767487", "url": "https://it.wikipedia.org/wiki?curid=5847333", "title": "Adalgotto di Coira", "text": " Il suo culto come beato, documentato sin dal 1492, fu approvato dalla Congregazione dei riti nel 1881.\nBiografia.\nNon si conoscono la data e il luogo della nascita di Adalgotto, anche se probabilmente era originario della diocesi di Coira. Abbracci\u00f2 la vita religiosa tra i monaci di C\u00eeteaux e fu discepolo di Bernardo di Chiaravalle: forse fu anche abate di Disentis.\nFu eletto vescovo di Coira nel 1151 e ricevette la consacrazione episcopale dall'arcivescovo di Magonza: si adoper\u00f2 per la riforma del clero, per riportare i monasteri a una pi\u00f9 rigida osservanza della regola e vigil\u00f2 sui costumi della popolazione.\nMantenne rapporti con il papa e con l'imperatore Federico Barbarossa, ma difese sempre le libert\u00e0 della sua Chiesa.\nCulto.\nGiovanni di Cirey, abate di C\u00eeteaux, nel 1492 inser\u00ec il nome di Adalgotto nel catalogo dei santi e beati cistercensi.\nIl suo culto \"ab immemorabili\" fu approvato dalla Congregazione dei riti il 4 maggio 1881.\nIl suo elogio si legge nel Martirologio romano al 3 ottobre."}
{"id": "5847335", "revid": "767487", "url": "https://it.wikipedia.org/wiki?curid=5847335", "title": "Goffredo Unger", "text": ""}
{"id": "5847337", "revid": "339392", "url": "https://it.wikipedia.org/wiki?curid=5847337", "title": "V\u00e9lo Club La Pomme Marseille", "text": ""}
{"id": "5847339", "revid": "339392", "url": "https://it.wikipedia.org/wiki?curid=5847339", "title": "La Pomme Marseille 13", "text": ""}
{"id": "5847340", "revid": "339392", "url": "https://it.wikipedia.org/wiki?curid=5847340", "title": "Team Marseille 13-KTM", "text": ""}
{"id": "5847343", "revid": "1280900", "url": "https://it.wikipedia.org/wiki?curid=5847343", "title": "La cage aux folles", "text": ""}
{"id": "5847345", "revid": "1305772", "url": "https://it.wikipedia.org/wiki?curid=5847345", "title": "Don't Treat Me Bad", "text": "Don't Treat Me Bad \u00e8 una canzone del gruppo musicale statunitense FireHouse, estratta come secondo singolo dal loro album di debutto \"FireHouse\" nel febbraio 1991. Ha raggiunto la posizione numero 19 della Billboard Hot 100 e la numero 16 della Mainstream Rock Songs negli Stati Uniti, permettendo alla band di ottenere il suo primo successo in classifica."}
{"id": "5847346", "revid": "124962664", "url": "https://it.wikipedia.org/wiki?curid=5847346", "title": "Il ventre di Napoli", "text": "Il ventre di Napoli sono una sorta di cronache della scrittrice partenopea Matilde Serao, pubblicato nel 1884 per i tipi dei fratelli Treves.\nTrama.\nIl libro \u00e8 suddiviso in tre parti, e ciascun capitolo \u00e8 una sorta di cronaca riassuntiva di altre cronache d'epoca, basate sul degrado di una parte di popolazione napoletana. \nPrima parte.\nNel 1884 un'epidemia di colera colpisce Napoli, e allora si apre la polemica della questione meridionale. Il sindaco invia una lettera a Roma al presidente Depretis per metterlo al corrente della situazione. La Serao descrive il \"ventre\", ossia i quartieri straripanti di poveri e disadattati che non sanno come tirare avanti, preda del degrado urbano e delle malattie. La scrittrice si sofferma sulla grande capacit\u00e0 dei napoletani di sopravvivenza, nonostante le condizioni avverse, e le loro usanze singolari per rispondere al morbo e alla morte, usanze che sconfinano nel paganesimo e nella pratica di riti occulti.\nCapitoli in cui \u00e8 suddivisa la prima parte:\nSeconda parte.\nIl governo Depretis annuncia lo \"sventramento\" delle zone pi\u00f9 degradate di Napoli per il piano di risanamento della citt\u00e0. Molte vie e quartieri sono abbattuti per fare spazio a larghe piazze e canali stradali molto ampi. Tuttavia la Serao rimane ugualmente critica verso la politica, che ha dimostrato soltanto il suo lato peggiore speculativo, non essendo riuscita a risolvere il problema, ma lasciando i poveri e gli indigenti al loro stato originale. La scrittrice tuttavia mostra curiosit\u00e0 nei confronti degli stessi napoletani, legati ad un profondo revisionismo sociale e nostalgico del passato, che preferiscono restare legati al loro destino, affidandosi alla chiesa e a truffatori che si fingono guaritori, anzich\u00e9 andare a curarsi ai rispettivi distretti sanitari.\nCapitoli in cui \u00e8 suddivisa la seconda parte:"}
{"id": "5847363", "revid": "1305772", "url": "https://it.wikipedia.org/wiki?curid=5847363", "title": "All She Wrote", "text": "All She Wrote \u00e8 una canzone del gruppo musicale statunitense FireHouse, estratta come quarto e ultimo singolo dal loro album di debutto \"FireHouse\" nel novembre 1991. Ha raggiunto la posizione numero 58 della Billboard Hot 100 e la numero 25 della Mainstream Rock Songs negli Stati Uniti. Il videoclip del brano \u00e8 stato girato al Tanner Amphitheater di Springdale, nello Utah."}
{"id": "5847364", "revid": "962319", "url": "https://it.wikipedia.org/wiki?curid=5847364", "title": "Linea IND Crosstown", "text": "La linea IND Crosstown (in inglese \"IND Crosstown Line\" IPA: ), nota anche come \"linea Brooklyn-Queens Crosstown\", \u00e8 una linea della metropolitana di New York situata nei borough di Brooklyn e Queens.\nAperta tra l'agosto 1933 e il luglio 1937, \u00e8 una delle \"trunk line\" della rete, ovvero una delle linee principali, e per questa ragione la linea G che la utilizza per espletare il suo servizio metropolitano \u00e8 contrassegnata con il colore verde lime."}
{"id": "5847365", "revid": "287204", "url": "https://it.wikipedia.org/wiki?curid=5847365", "title": "Il lichene cinese", "text": "Il lichene cinese (\"Trouble With Lichen\") \u00e8 un romanzo di fantascienza dello scrittore inglese John Wyndham pubblicato nel 1960.\nNell'opera si racconta la scoperta di un formidabile antigerone contenuto in un lichene la cui somministrazione riesce a rallentare il processo di invecchiamento, prolungando la vita umana di centinaia di anni.\nTrama.\nDiana Brackley \u00e8 una neolaureata in biochimica e, contrariamente alle convenzioni, non pensa al matrimonio, ma riversa le sue passioni giovanili nella ricerca. Viene assunta presso un autorevole centro di ricerche inglesi, di propriet\u00e0 dello scienziato Francis Saxover. Casualmente Diana scopre che un tipo di lichene, il \"Lichenis Imperfectus Tertius Mongolensis Secundus Macdonaldi\", presenta strane caratteristiche; la sua intuizione viene sottovalutata da Francis, distratto dall'improvvisa morte della moglie. Diana avvia quindi autonomamente le ricerche, scoprendo che il lichene ha straordinarie propriet\u00e0 anti-invecchiamento. Venuta in possesso di una cospicua eredit\u00e0, Diana lascia il centro e inizia a somministrare il farmaco a un gran numero di donne, sotto la copertura di un centro estetico.\nDodici anni dopo Diana rincontra Francis e apprende che anche lo scienziato aveva continuato le ricerche sul lichene, giungendo alle stesse sue conclusioni e sottoponendo al trattamento anti-invecchiamento a base di \"lichenina\" i suoi due figli, Paul e Zephanie. A causa di un'imprevista reazione allergica una paziente di Diana viene ricoverata in ospedale e cita in giudizio per danni il centro estetico. Le prime indiscrezioni iniziano a circolare, costringendo Diana a dover fare delle dichiarazione per sviare i sospetti delle autorit\u00e0, della stampa e di alcune case farmaceutiche che indagano contemporaneamente sui trattamenti somministrati alle donne.\nIl lichene \u00e8 raro e la sua ridotta disponibilit\u00e0 non consentirebbe il trattamento di tutta l'umanit\u00e0. L'obiettivo di Diana non \u00e8 il denaro, ma l'emancipazione femminile, convinta che se la vita delle donne fosse prolungata di centinaia di anni, esse avrebbero la motivazione sufficiente per combattere per i propri diritti. Diana \u00e8 conscia inoltre che se l'antigerone diventasse di dominio pubblico, la lichenina sarebbe esclusivo appannaggio dei potenti, rendendo impossibile la realizzazione del suo piano. Diana inizia un lavoro di controinformazione, lasciando credere che il miracoloso principio attivo sia contenuto in particolari alghe irlandesi. La moglie di Paul viene a conoscenza del trattamento cui il marito era stato sottoposto e ricatta il suocero affinch\u00e9 somministri anche a lei il farmaco. Pur di non diffondere la notizia del suo coinvolgimento nella scoperta, Francis accetta di somministrare la sostanza alla donna, che, non appena avuto impiantato sotto pelle un frammento di lichene, lo rivende di nascosto alla concorrenza in cambio di denaro e della promessa di un trattamento di ringiovanimento, non appena fosse stato isolato il principio attivo.\nZephanie e suo marito vengono rapiti e, sotto minacce e violenza, costretti a rivelare la vera provenienza dell'antigerone. La notizia si diffonde e le donne rivendicano con forza il diritto all'utilizzo della lichenina, mentre movimenti politici e sindacali si oppongono al suo uso, sostenendo che l'aumento dell'et\u00e0 media della popolazione di circa duecento anni potrebbe causare una disastrosa sovrappopolazione mondiale e carestie a causa dell'insufficienza di risorse alimentari per tutti. Diana viene a sapere che la Cina, luogo di provenienza del rarissimo lichene, ha sospeso le esportazioni e orchestra il suo falso assassinio per togliersi dalla luce dei riflettori e poter continuare di nascosto le sue ricerche. Il piano ha successo e la scomparsa di Diana muove la protesta delle donne, unite per rivendicare il diritto a una vita pi\u00f9 lunga. Francis dopo alcuni mesi scopre l'inganno, ossia che Diana \u00e8 ancora viva e la raggiunge per aiutarla nelle ricerche. La donna, innamorata dello scienziato e da questi ricambiata, accetta di buon grado."}
{"id": "5847368", "revid": "962319", "url": "https://it.wikipedia.org/wiki?curid=5847368", "title": "Linea IND Culver", "text": "La linea IND Culver \u00e8 una linea, intesa come infrastruttura, della metropolitana di New York che collega Downtown Brooklyn a Coney Island. L'unico \"services\" che attualmente la utilizza \u00e8 la linea F. La linea nasce nel 1954, come unione di due diverse linee, una sotterranea parte dell'Independent Subway System e una sopraelevata gestita dalla BMT."}
{"id": "5847369", "revid": "962319", "url": "https://it.wikipedia.org/wiki?curid=5847369", "title": "Linea IND Fulton Street", "text": "La linea IND Fulton Street \u00e8 una linea, intesa come infrastruttura, della metropolitana di New York che collega Brooklyn e Queens. I \"services\" che attualmente la utilizzano sono le linee A e C.\nLa sezione sotterranea, che costituisce gran parte della linea, era un tempo parte dell'Independent Subway System, la sezione in superficie, parte superstite della demolita Fulton Street Elevated, era gestita dalla BMT."}
{"id": "5847370", "revid": "962319", "url": "https://it.wikipedia.org/wiki?curid=5847370", "title": "Linea IND Rockaway", "text": "La linea IND Rockaway (in inglese \"IND Rockaway Line\" IPA: ) \u00e8 una linea della metropolitana di New York situata nel borough del Queens che serve principalmente la penisola di Rockaway. Al 2017, \u00e8 utilizzata dalla linea A e della navetta Rockaway Park per espletare il loro servizio metropolitano.\nLa linea, aperta il 28 giugno 1956, venne costruita sfruttando parte del sedime della ferrovia \"Rockaway Beach Branch\" della Long Island Rail Road chiusa nel 1950 e acquistata dalla citt\u00e0 di New York nel 1952 per 8,5 milioni di dollari."}
{"id": "5847372", "revid": "767487", "url": "https://it.wikipedia.org/wiki?curid=5847372", "title": "Ernie Henry", "text": "Biografia.\nHenry suon\u00f2 con Tadd Dameron nel 1947, Fats Navarro, Charlie Ventura, Max Roach e Dizzy Gillespie fra il 1948 e il 1949. Dal 1950 al 1952 suono con gli Illinois Jacquet. Dopo qualche anno passato nell'ombra, torn\u00f2 in scena suonando con Thelonious Monk (1956), Charles Mingus, Kenny Dorham, Kenny Drew, Wynton Kelly, Wilbur Ware, Art Taylor, Philly Joe Jones e Gillespie again (1956\u201357). Incise tre album come solista per la Riverside Records. Mor\u00ec di overdose di eroina nel 1957, all'et\u00e0 di 31 anni."}
{"id": "5847373", "revid": "1305772", "url": "https://it.wikipedia.org/wiki?curid=5847373", "title": "Reach for the Sky (FireHouse)", "text": "Reach for the Sky \u00e8 una canzone del gruppo musicale statunitense FireHouse, estratta come primo singolo dal loro secondo album \"Hold Your Fire\" nel giugno 1992. Ha raggiunto la posizione numero 83 della Billboard Hot 100 e la numero 27 della Mainstream Rock Songs negli Stati Uniti."}
{"id": "5847376", "revid": "1305772", "url": "https://it.wikipedia.org/wiki?curid=5847376", "title": "Sleeping with You", "text": "Sleeping with You \u00e8 una canzone del gruppo musicale statunitense FireHouse, estratta come terzo e ultimo singolo dal loro secondo album \"Hold Your Fire\" nel dicembre 1992. Ha raggiunto la posizione numero 78 della Billboard Hot 100 negli Stati Uniti. Il videoclip utilizza una versione acustica del brano, a differenza della versione elettrica contenuta nell'album."}
{"id": "5847378", "revid": "767487", "url": "https://it.wikipedia.org/wiki?curid=5847378", "title": "Mountain House", "text": "Mountain House \u00e8 un census-designated place degli Stati Uniti d'America situato nella Contea di San Joaquin, in California. Il centro abitato si trova a nord-ovest della citt\u00e0 di Tracy."}
{"id": "5847381", "revid": "729019", "url": "https://it.wikipedia.org/wiki?curid=5847381", "title": "Stazione di Orotelli", "text": "La stazione di Orotelli \u00e8 una fermata ferroviaria al servizio del comune di Orotelli, posta lungo la ferrovia Macomer-Nuoro.\nStoria.\nLo scalo nacque come stazione nell'ultima parte dell'Ottocento, periodo in cui il territorio di Orotelli fu interessato alla costruzione del tracciato della ferrovia a scartamento ridotto che avrebbe collegato Nuoro a Macomer.\nL'apertura dell'impianto \u00e8 datata 25 gennaio 1889, data di attivazione del tronco tra la stazione di Tirso e lo scalo orotellese, da cui i treni iniziarono a viaggiare verso est a partire dal successivo 6 febbraio, data di attivazione del tronco che dalla stazione giungeva a Nuoro completando cos\u00ec l'intera ferrovia.\nLa stazione pass\u00f2 in seguito alla gestione delle Ferrovie Complementari della Sardegna nel 1921 e da queste alle Ferrovie della Sardegna nel 1989 e all'ARST nel 2010. In quello stesso anno l'intera linea fu chiusa per lavori di ammodernamento di tracciato e scali che riguardarono anche la stazione di Orotelli: alla riapertura nel 2012 tuttavia lo scalo riprese l'attivit\u00e0 in veste di fermata, stante la rimozione di due dei tre binari di cui l'impianto era originariamente dotato.\nStrutture e impianti.\nL'impianto di Orotelli si trova a circa tre chilometri a nord-est di questo centro barbaricino e dal 2012 presenta una configurazione di fermata passante, essendo dotata del solo binario di corsa a scartamento da 950 mm, dotato di una banchina. Per la realizzazione di quest'ultima sono stati rimossi due binari precedentemente presenti nello scalo: sino al 2010 infatti l'impianto aveva caratteristiche di stazione, avendo in posa un binario di incrocio e con la presenza di un tronchino terminante dinanzi al dismesso scalo merci dell'impianto, quest'ultimo composto anche da un piano caricatore e da un magazzino merci.\nAdiacente al magazzino merci \u00e8 situato il fabbricato viaggiatori della fermata, una costruzione a due piani a pianta rettangolare e tre accessi sul lato binari, anch'esso ristrutturato negli anni dieci.\nMovimento.\nLa fermata \u00e8 servita dai treni dell'ARST operativi lungo la Macomer-Nuoro: i due capolinea sono anche i centri maggiori raggiungibili dalle relazioni interessanti lo scalo. Le relazioni vengono espletate nei giorni feriali, mentre nelle domeniche e nei festivi non vengono effettuati treni, in luogo dei quali vengono svolte alcune autocorse sostitutive.\nServizi.\nNel fabbricato viaggiatori della fermata \u00e8 presente una sala d'attesa.\nInterscambi.\nL'area di parcheggio dello scalo ospita una fermata delle autolinee dell'ARST, che effettuano il collegamento con Orotelli e col territorio circostante."}
{"id": "5847385", "revid": "1494169", "url": "https://it.wikipedia.org/wiki?curid=5847385", "title": "Money in the Pocket", "text": ""}
{"id": "5847388", "revid": "1543377", "url": "https://it.wikipedia.org/wiki?curid=5847388", "title": "Premi e riconoscimenti di Bryan Adams", "text": "Bryan Adams alla consegna della sua stella nella Hollywood Walk of Fame ha dichiarato:\nBryan Adams ha vinto 18 Juno Awards tra le 61 nomination, tra cui vince come miglior artista maschile nel 2000 e nel \"Male Vocalist of the Year\" nel 1997 e ogni anno dal 1983 al 1987.\nAdams ha anche avuto 15 nomination ai Grammy Award tra cui una vittoria per il miglior Canzone scritta appositamente per un film o la televisione per \"(Everything I Do) I Do It for You\" ai Grammy Awards nel 1992. Adams ha inoltre ricevuto premi e nomination in American Music Awards, MTV Video Music Awards e Golden Globe. La partnership Adams-Vallance, ha generato il maggior numero di \"SOCAN Awards\" nella storia: 28.\nNel 1995, ha collaborato con Sting e Rod Stewart per il singolo \"All for Love\", che ha ricevuto una nomination ai Grammy in quell'anno.\n\u00c8 stato anche inserito nella Canada's Walk of Fame nel 1998.\nIl 9 febbraio 2005, ha ricevuto a Berlino il \"Golden Camera\".\nNel mese di aprile 2006 \u00e8 stato inserito nella Canadian Music Hall of Fame. ai Juno Awards del Canada. Nel 2007 \u00e8 stato nominato per il suo quinto Golden Globe per la canzone \"Never Gonna Break My Faith\"che \u00e8 apparso nella colonna sonora del film \"Bobby\".\nIl 10 maggio 2007 ottiene il riconoscimento \"Wembley Square of Fame\" in occasione del suo 25\u00ba concerto presso la Wembley Arena di Londra. Adams, il 17 marzo 2011, ha ricevuto la sua stella nella Hollywood Walk of Fame.\nIl 13 gennaio 2010 ha ottenuto l\"'Allan Waters Humanitarian Award\" per aver preso parte a numerosi concerti e campagne di beneficenza.\nIl 16 settembre 2015 a Londra, ha ricevuto la \"Honorary Fellowship\" dalla Royal Photographic Society.\nIl 5 novembre 2015, ha ricevuto il \"GQ Men of the Year\" nella categoria \"Musica Internazionale\".\nLista dei premi, nomination e onorificenze.\nAmerican Music Awards.\nGli American Music Awards (AMA) vengono assegnati per i risultati conseguiti in campo discografico. Adams ne ha vinto uno, ed \u00e8 stato nominato per tre volte.\nGrammy Awards.\nI Grammy Awards vengono assegnati ogni anno dalla \"National Academy of Recording Arts and Sciences\" degli Stati Uniti. Adams ha vinto un Grammy ed \u00e8 stato nominato 15 volte.\nNel 1992, Michael Kamen ha vinto un Grammy Awards per la \"Best Pop Instrumental Performance\" per Robin Hood - Principe dei ladri; Adams ha ricevuto un riconoscimento \"American Paper Institute Environmental Award\" per Waking Up the Neighbours.\nJuno Awards.\nI Juno Awards sono consegnati ogni anno agli artisti e band musicali canadesi di riconoscere le loro realizzazioni artistiche e tecniche in tutti gli aspetti della musica. Adams ha vinto 18 premi su 57 nomination.\nSOCAN Awards.\nIl SOCAN Awards \u00e8 un evento annuale, che si tiene sia a Toronto che a Montr\u00e9al, che celebra i successi di cantautori, compositori e pubblicazioni musicali dei membri anglofoni e francofoni.\nSOCAN \u00e8 il risultato di una fusione avvenuta nel 1990 tra la Composers, Authors and Publishers Association of Canada (CAPAC) e la Performing Rights Organization of Canada (PROCAN).\nMTV Video Music Awards.\nGli MTV Video Music Awards \u00e8 la cerimonia annuale di premiazione fondata nel 1984 da MTV. Adams \u00e8 stato nominato 11 volte e ha ricevuto un premio.\nNME Awards.\nGli NME Awards sono premi musicali conferiti annualmente dalla rivista musicale britannica \"New Musical Express\".\nIvor Novello Awards.\nL\"'Ivor Novello Awards\", cos\u00ec chiamato in ricordo dell'artista Ivor Novello, \u00e8 un premio dedicato ai compositori e agli scrittori musicali.\nSilver Clef Award.\n\u00c8 un prestigioso premio che viene consegnato annualmente dal 1976 ad artisti della scena musicale rock del Regno Unito che si sono distinti per l'eccezionale contributo alla musica.\nGolden Globe.\nQuesta categoria di \"Hollywood Foreign Press Associations Golden Globe Awards\" riconosce realizzazioni di colonne sonore. Adams \u00e8 stato nominato per cinque Golden Globes.\nAcademy Awards.\nGli Academy Awards, popolarmente conosciuti come gli Oscar, sono i premi di merito presentati ogni anno dalla \"Academy of Motion Picture Arts and Sciences\" (AMPAS) di riconoscere l'eccellenza dei professionisti dell'industria cinematografica, tra cui registi, attori e scrittori. la cerimonia ufficiale in cui i premi sono presentati \u00e8 tra le pi\u00f9 antiche, ed \u00e8 la pi\u00f9 prestigiosa e seguita premiazione cinematografica del mondo. Adams \u00e8 stato nominato tre volte, ma non ha mai vinto.\nSongwriters Hall of Fame.\nIl \"Songwriters Hall of Fame\" (SHOF) \u00e8 un progetto della \"National Academy of Popular Music\" (NAPM) che ha l'obiettivo di realizzare un museo dedicato ai pi\u00f9 importanti autori di canzoni dell'industria musicale statunitense.\nGMA Dove Award.\nIl \"GMA Dove Award\" \u00e8 un premio musicale assegnato dalla Gospel Music Association (GMA) e dedicato al settore della musica sacra.\nCanadian Screen Awards.\nSono premi assegnati annualmente dall'Academy of Canadian Cinema &amp; Television, che riconoscono l'eccellenza nel cinema canadese, nella televisione in lingua inglese e nelle produzioni di media digitali.\nBravo Otto.\n\u00c8 un premio istituito in Germania nel 1957 ed assegnato annualmente a personaggi del mondo dello spettacolo.Per ogni categoria vengono assegnati tre premi: un \"Bravo Otto d'oro\", un \"Bravo Otto d'argento\" e un \"Bravo Otto di bronzo\". \nPremi fotografici.\nGolden Camera.\nLa Golden Camera (Telecamera d'Oro) \u00e8 un premio televisivo-cinematografico tedesco che viene assegnato annualmente dalla rivista televisiva \"H\u00d6RZU\" dal 1965, per categorie non fisse."}
{"id": "5847393", "revid": "247222", "url": "https://it.wikipedia.org/wiki?curid=5847393", "title": "Domenico Scilipoti Isgr\u00f2", "text": ""}
{"id": "5847404", "revid": "287204", "url": "https://it.wikipedia.org/wiki?curid=5847404", "title": "Orazio (serie televisiva)", "text": "Orazio \u00e8 stata una sitcom italiana prodotta in tre stagioni dal 1 gennaio 1985 al 19 aprile 1987 e trasmessa su Canale 5.\nTrama.\nLa sitcom racconta le vicende della famiglia del presentatore-giornalista Orazio, interpretato da Maurizio Costanzo, per la prima volta nell'insolita veste di attore, composta dalla moglie Anna Maria (interpretata dall'allora compagna di Costanzo, Simona Izzo, poi sostituita nella seconda stagione da Emanuela Giordano, quando il rapporto tra Costanzo e la Izzo si concluse), dai figli Simone (Michael Sebasti) e Chiara (Francesca Rinaldi), mentre nella terza stagione con il ritorno nel cast di Simona Izzo fece la sua comparsa Alessia Fabiani nel ruolo di Carlotta, figlia adottiva di Orazio e Anna Maria. Nella sitcom gravitavano altri personaggi come la vicina di casa Cinzia (Luciana Negrini) e i suoceri di Orazio, interpretati da Angiolina Quinterno e Tullio Valli.\nLa serie, che andava in onda all'interno del contenitore pomeridiano Buona Domenica, condotto dallo stesso Costanzo con Corrado, vinse il Telegatto come migliore sceneggiatura originale dell'anno, scritta da Lidia Ravera, Franco Verrucci e Paolo Pietrangeli."}
{"id": "5847408", "revid": "962319", "url": "https://it.wikipedia.org/wiki?curid=5847408", "title": "Linea IND World's Fair", "text": "La linea IND World's Fair, ufficialmente World's Fair Railroad, era una linea dell'Independent Subway System realizzata per servire il sito dell'Expo 1939 a Flushing Meadows Park, nel Queens. La linea partiva come una diramazione dalla linea IND Queens Boulevard, attraversava il deposito Jamaica Yard ed arrivava presso il sito espositivo.\nVenne chiusa e demolita nel 1940, dopo la fine dell'esposizione; si tratta tuttora dell'unica linea chiusa e demolita dell'Independent Subway System. I suoi resti sono ancora visibili all'interno del deposito Jamaica Yard."}
{"id": "5847409", "revid": "481349", "url": "https://it.wikipedia.org/wiki?curid=5847409", "title": "Manifattura Mario Colombo", "text": ""}
{"id": "5847410", "revid": "1494169", "url": "https://it.wikipedia.org/wiki?curid=5847410", "title": "Firm Roots", "text": ""}
{"id": "5847411", "revid": "1305772", "url": "https://it.wikipedia.org/wiki?curid=5847411", "title": "When I Look into Your Eyes", "text": "When I Look into Your Eyes \u00e8 una power ballad del gruppo musicale statunitense FireHouse, estratta come secondo singolo dal loro secondo album \"Hold Your Fire\" nell'agosto 1992. Divenne il secondo brano di maggior successo del gruppo, raggiungendo l'ottavo posto della Billboard Hot 100 la settimana del 17 ottobre 1992. Debutt\u00f2 inoltre alla posizione numero 65 della Official Singles Chart nel Regno Unito il 19 dicembre 1992."}
{"id": "5847413", "revid": "238230", "url": "https://it.wikipedia.org/wiki?curid=5847413", "title": "Arturo Capone", "text": "Biografia.\nProveniente da una delle famiglie pi\u00f9 note della borghesia salernitana, s'iscrisse alla facolt\u00e0 di lettere e filosofia dell'Universit\u00e0 di Napoli. Terminati gli studi, decise di vestire l'abito talare. Consacrato sacerdote dall'arcivescovo Valerio Laspro, s'impegn\u00f2 con entusiasmo nel sociale e mostr\u00f2 doti di fine letterato e polemista.\nLo zio Raffaele, vescovo, lo volle con s\u00e9 a Muro Lucano, dove amministr\u00f2 la mensa vescovile e insegn\u00f2 lettere nel seminario diocesano, divenendone il vice-rettore.\nLa permanenza nella diocesi lucana non gl'imped\u00ec di tornare spesso a Salerno a fare apostolato, dove tenne una serie di conferenze sull'Azione Cattolica e sul significato e gli dei comitati parrocchiali.\nFu redattore della rivista \u00ab\"Il buon senso\"\u00bb, organo ufficiale della diocesi della regione salernitano-lucana. Tornato definitivamente a Salerno, dal 15 gennaio 1904 gli fu affidata la direzione del giornale, che mantenne ininterrottamente fino al 16 agosto 1916, quando il giornale cess\u00f2 le pubblicazioni.\nFu collaboratore inoltre del periodico napoletano \u00ab\"La SS. eucarestia\"\u00bb e de \u00ab\"Il piccolo corriere\"\u00bb, organo dell'AC salernitano-lucana.\nFond\u00f2 a Salerno un circolo cattolico intitolato a S. Gregorio VII. Nel 1903 promosse dei ricreatori dove i \u00abi figli del popolo\u00bb potevano intrattenersi nei giorni di festa. Nella primavera del 1909 istitu\u00ec la biblioteca popolare cattolica circolante, e poco pi\u00f9 tardi la banca popolare cooperativa cattolica di Salerno, di cui fu vice-presidente prima e presidente poi. La banca apr\u00ec agenzie a Pontecagnano, Giffoni Valle Piana, Vallo della Lucania, e filiali a Napoli, Potenza, Lauria, Nocera Inferiore, Agropoli ed Eboli. L'istituto bancario fall\u00ec nel 1927 a causa delle politiche economiche del regime fascista.\nStoriografo della citt\u00e0 e della chiesa salernitana, nel 1935 fond\u00f2 il Museo storico della cattedrale.\nOpere.\nMonografie\nMonografie in collaborazione\nArticoli di riviste"}
{"id": "5847416", "revid": "4252", "url": "https://it.wikipedia.org/wiki?curid=5847416", "title": "Afrodisio di B\u00e9ziers", "text": "Agiografia.\nAfrodisio \u00e8 ritenuto il primo vescovo di B\u00e9ziers: Gregorio di Tours pone il suo episcopato al III secolo; sarebbe stato posto a capo della Chiesa di B\u00e9ziers da Paolo, vescovo di Narbona.\nSecondo le lezioni di un breviario locale del XIV secolo, era di origini orientali, funzionario della prefettura d'Egitto, e si sarebbe convertito al cristianesimo in et\u00e0 matura.\nUna tradizione lo identifica arbitrariamente con un omonimo personaggio dell'apocrifo \"Vangelo dell'Infanzia\" che protesse Ges\u00f9, Giuseppe e Maria al tempo della fuga in Egitto: secondo questa leggenda, Afrodisio si sarebbe trasferito in Palestina e sarebbe diventato discepolo di Ges\u00f9, poi avrebbe raggiunto la Provenza con Lazzaro e le sue sorelle e sarebbe divenuto vescovo di B\u00e9ziers, morendo martire sotto Nerone.\nCulto.\nIl suo elogio si legge nel Martirologio romano al 28 aprile.\nA B\u00e9ziers la festa di sant'Afrodisio era celebrata, unitamente a quella di san Paolo di Narbona, il 22 marzo; nella diocesi di Montpellier era commemorato il 28 aprile.\nNell'arte, sant'Afrodisio \u00e8 spesso raffigurato in compagnia di un cammello."}
{"id": "5847417", "revid": "1573940", "url": "https://it.wikipedia.org/wiki?curid=5847417", "title": "Tai Wu", "text": "Tai Wu (\u592a\u620a), anche chiamato \"Da Wu\" (\u5927\u620a), \"Tian Wu\" (\u5929\u620a) o \"Zu Wu\"(\u7956\u620a), il cui nome personale era Zi Mi (\u5b50\u5bc6), \u00e8 stato il nono (o il settimo) re della Dinastia Shang.\nAvrebbe regnato per sessantotto anni dal 1630 a.C. al 1562 a.C., il che farebbe di lui il sovrano che ha regnato pi\u00f9 a lungo nella storia della Cina, altre fonti riportano 75 anni di regno.\nNello \"Shiji\" (\"Memorie di uno storico\") viene indicato da Sima Qian come il nono sovrano Shang, succeduto al fratello Yong Ji (\u592a\u5e9a).\nCome buona parte dei sovrani della dinastia scelse come capitale Bo (\u4eb3). Nomin\u00f2 come primi ministri Yi She (\u4f0a\u965f) e Chen Hu (\u81e3\u6248). Nel trentacinquesimo anno del suo regno, scrisse il poema intitolato \"Yanche\" (\u5bc5 \u8eca). Nel quarantaseiesimo si ebbe un raccolto eccezionale. Nel cinquantottesimo anno del suo regno, fece erigere la citt\u00e0 di Pugu (\u84b2 \u59d1).\nMor\u00ec durante il suo settantacinquesimo anno di regno, gli venne assegnato il nome postumo di \"Tai Wu\" ed alla testa dello stato gli succedette il figlio Zhong Ding.\nAlcune incisioni oracolari su osso rinvenute a Yin Xu, invece, lo indicano come il settimo sovrano Shang, succeduto allo zio Xiao Jia e che avrebbe avuto come successore, il fratello Yong Ji (\u5927\u620a) ed il nome postumo sarebbe stato \"Da Wu\" (\u5927\u620a)."}
{"id": "5847418", "revid": "92723", "url": "https://it.wikipedia.org/wiki?curid=5847418", "title": "Prykarpattya Ivano-Frankivsk", "text": ""}
{"id": "5847421", "revid": "599013", "url": "https://it.wikipedia.org/wiki?curid=5847421", "title": "Repetition", "text": ""}
{"id": "5847423", "revid": "339392", "url": "https://it.wikipedia.org/wiki?curid=5847423", "title": "Delko Marseille Provence Ktm", "text": ""}
{"id": "5847424", "revid": "969332", "url": "https://it.wikipedia.org/wiki?curid=5847424", "title": "Ovidio (serie televisiva)", "text": "Ovidio \u00e8 stata una sitcom italiana prodotta nel 1989 e trasmessa su Canale 5. \nA distanza di quasi 30 anni, la sitcom viene riproposta su Mediaset Extra, nella fascia del primo mattino.\nTrama.\nDopo il successo di \"Orazio\", Maurizio Costanzo torna nelle vesti di attore interpretando Ovidio, che - trasferitosi a Monaco di Baviera - ha aperto un'enoteca e si \u00e8 sposato con Gertrud (Ingrid Schoeller), cantante lirica mancata, con la quale ha avuto tre figlie (Monica Scattini, Sabina Guzzanti e Claudia Pittelli): nella serie gravitavano altri personaggi, come il fratello (Alex Partexano) e la sorella (Angiolina Quinterno) di Gertrud e tre cani bassotti.\nIl programma fu trasmesso per una sola stagione nel pomeriggio domenicale di Canale 5."}
{"id": "5847444", "revid": "1431409", "url": "https://it.wikipedia.org/wiki?curid=5847444", "title": "Conversation", "text": ""}
{"id": "5847445", "revid": "438678", "url": "https://it.wikipedia.org/wiki?curid=5847445", "title": "The Conversation", "text": ""}
{"id": "5847451", "revid": "2116773", "url": "https://it.wikipedia.org/wiki?curid=5847451", "title": "Conversations", "text": ""}
{"id": "5847456", "revid": "453768", "url": "https://it.wikipedia.org/wiki?curid=5847456", "title": "Palio di Montagnana", "text": ""}
{"id": "5847457", "revid": "984922", "url": "https://it.wikipedia.org/wiki?curid=5847457", "title": "Anne Poleska", "text": "Ha vinto la medaglia di bronzo nei 200m rana ad Atene 2004."}
{"id": "5847476", "revid": "270680", "url": "https://it.wikipedia.org/wiki?curid=5847476", "title": "Da Wu", "text": ""}
{"id": "5847478", "revid": "270680", "url": "https://it.wikipedia.org/wiki?curid=5847478", "title": "Tian Wu", "text": ""}
{"id": "5847480", "revid": "1573940", "url": "https://it.wikipedia.org/wiki?curid=5847480", "title": "Paradigalla", "text": "Paradigalla \u00e8 un genere di uccelli passeriformi della famiglia Paradisaeidae.\nDescrizione.\nLe due specie di paradigalla sono uccelli dimensioni medio-piccole (23\u201337\u00a0cm), dall'aspetto che ricorda quello di un merlo, con piumaggio nero, coda cuneiforme e piuttosto lunga nella paradigalla maggiore, mentre nella paradigalla minore essa \u00e8 corta e squadrata. alla base del becco sono presenti in ambedue i sessi delle caruncole nude e di colore brillante, caratteristiche del genere: a differenza della maggior parte degli altri paradiseidi, le paradigalle presentano dimorfismo sessuale molto poco pronunciato.\nDistribuzione e habitat.\nLe paradigalle sono uccelli abitatori della foresta pluviale montana della Nuova Guinea: la specie maggiore \u00e8 endemica dei monti Arfak, nel nord-ovest dell'isola, mentre la specie minore \u00e8 diffusa nelle catene montuose centrali dei monti Maoke e dei monti Bismarck.\nBiologia.\nQuesti uccelli sono molto schivi e anche in virt\u00f9 dell\"'habitat\" vergine e impervio da essi abitato sono probabilmente i meno conosciuti fra i paradiseidi: essi vivono da soli o in coppie e si nutrono di frutta matura e piccoli invertebrati. A lungo ritenute monogame come osservabile in altri uccelli del paradiso pi\u00f9 basali (come le manucodie e il corvo del paradiso), in realt\u00e0 ultimamente ha preso piede l'idea che le paradigalle mostrino poliginia.\nTassonomia.\nSe ne conoscono due specie:\nNell'ambito della famiglia Paradisaeidae, le paradigalle si mostrano piuttosto vicine alle astrapie e agli uccelli del paradiso dal becco a falce del genere \"Epimachus\", coi quali vanno a formare un clade.\nIl nome scientifico di questi uccelli deriva dal \"portmanteau\" delle parole \"Paradisaea\" e \"Gallus\", in riferimento sia all'evidente parentela con gli altri uccelli del paradiso che alla presenza di caruncole colorate che ricordarono agli scopritori di questi uccelli i bargigli dei galli."}
{"id": "5847481", "revid": "270680", "url": "https://it.wikipedia.org/wiki?curid=5847481", "title": "Zu Wu", "text": ""}
{"id": "5847487", "revid": "1305772", "url": "https://it.wikipedia.org/wiki?curid=5847487", "title": "Love of a Lifetime", "text": "Love of a Lifetime \u00e8 una power ballad del gruppo musicale statunitense FireHouse, estratta come terzo singolo dal loro album di debutto \"FireHouse\" nel giugno 1991. Divenne il brano di maggior successo del gruppo, raggiungendo il quinto posto della Billboard Hot 100 la settimana del 28 settembre 1991. Il singolo \u00e8 stato certificato con il disco d'oro per le vendite dalla RIAA il 4 dicembre 1991.\nLa canzone.\nLa canzone venne principalmente composta dal cantante C.J. Snare; egli scrisse gran parte del testo e della melodia mentre si trovava in una camera d'albergo. Quando la band consegn\u00f2 i demo per il loro primo album alla Epic Records, l'etichetta sottoline\u00f2 la necessit\u00e0 di avere una ballata potente. Snare ha raccontato:\nNegli anni il brano si \u00e8 affermato come uno dei pezzi pi\u00f9 utilizzati durante le cerimonie di matrimonio negli Stati Uniti."}
{"id": "5847490", "revid": "767487", "url": "https://it.wikipedia.org/wiki?curid=5847490", "title": "Clifford Jordan", "text": "Biografia.\nNato a Chicago, inizialmente suon\u00f2 con Max Roach, Sonny Stitt e alcuni gruppi rhythm and blues. Si trasfer\u00ec a New York nel 1957, dopodich\u00e9 pubblic\u00f2 tre album per la Blue Note Records. Incise anche assieme a Horace Silver, J.J. Johnson e Kenny Dorham, fra gli altri. Fu parte del Charles Mingus Sextet, con Eric Dolphy, durante il suo tour europeo del 1964. Prese parte anche ad un tour in Africa con Randy Weston e, mentre visse in Belgio, si esib\u00ec a Parigi. Negli anni seguenti, ebbe dei propri gruppi musicali e suon\u00f2 anche con il quartetto di Cedar Walton Eastern Rebellion,\nJordan fu sposato con Shirley Jordan, una designer ed ex-proprietaria della Clothing Manufacturing Corporation a New York. Successivamente spos\u00f2 Sandy Jordan (nata Sandy Williams), grafica e membro dell'Honorary Founding Board della Jazz Foundation of America.\nJordan mor\u00ec di cancro ai polmoni all'et\u00e0 di 61 anni."}
{"id": "5847494", "revid": "767487", "url": "https://it.wikipedia.org/wiki?curid=5847494", "title": "Vincenzo Indelli", "text": ""}
{"id": "5847495", "revid": "270680", "url": "https://it.wikipedia.org/wiki?curid=5847495", "title": "Shang Tai Wu", "text": ""}
{"id": "5847496", "revid": "124553742", "url": "https://it.wikipedia.org/wiki?curid=5847496", "title": "Dumbshow", "text": "Dumbshow, anche dumb show o dumb-show (letteralmente \"spettacolo muto\"), \u00e8 definito dalla \"Oxford Dictionary of English\" come \"gesti utilizzati per trasmettere un significato o un messaggio senza parlare: mimo\". Nel teatro la parola si riferisce in generale ad una piece drammatica mimata o, pi\u00f9 in particolare un brano mimato all'interno di una commedia \"per riassumere, integrare, o commentare l'azione principale\".\nOrigini.\nNella \"Oxford Encyclopedia of Theatre and Performance\", Michael Dobson scrive che il dumbshow era originariamente \"un retaggio allegorico dei Morality Plays\". Entr\u00f2 nella moda del teatro inglese nel XVI secolo, in intermezzi che caratterizzavano \"personificazioni di virt\u00f9 e vizi astratti che si contendono fra di loro il modo di prefigurare e moralizzare le sorti dei personaggi della commedia \".\nStoria.\nCi sono esempi in Gorboduc (1561), per il quale il dumbshow svolge un ruolo fondamentale, e ne \"La tragedia spagnola\" (1580) di Thomas Kyd, \"La battaglia di Alcazar\" (1594) e \"The old wives' tale\" (1595) di George Peele, \"Frate Bacone e frate Bungay\" (\"Friar Bacon and friar Bungay\", 1594) di Robert Greene e l'anonimo \"A warning for fair women\" (1599). William Shakespeare utilizz\u00f2 il dumbshow in \"Amleto\", per lo spettacolo dentro lo spettacolo messo in scena dal principe Amleto e dagli attori per re Claudio. Questo, come il dumbshow della vendetta ne \"La tragedia spagnola\", suggerisce di mimare l'azione presto per prendere il posto nel dramma principale parlato. Nella visione di Dobson il dumbshow stava diventando fuori moda gi\u00e0 dai tempi di Shakespeare, e la maggior parte degli spettacoli muti pi\u00f9 elaborati del drammaturgo sono in Pericle, un dramma volutamente costruito in \"un linguaggio drammatico finto-medievale\". Nel XVII secolo il dumbshow sopravvive come un elemento del masque di corte, e nelle tragedie giacobine di Webster e Middleton sono presenti dumbshows in episodi di masque all'interno della commedia.\nDeclino ed evoluzione.\nDal 1630 i dumbshow non sono pi\u00f9 presenti nel dramma britannico tradizionale, ma sono riapparsi nelle arlecchinate, nelle pantomime e nei melodrammi del XIX secolo. Thomas Holcroft ha introdotto un personaggio muto nella sua commedia \"A tale of mystery\" (1802), e il sistema di utilizzare un muto per trasmettere fatti essenziali tramite dumbshow divenne una caratteristica normale dei melodrammi. Nel suo \"Dizionario dei termini letterari\" (pubblicato nel 1977), J.A. Cuddon elenca commedie del XIX secolo con i titoli \"The dumb boy\" (1821), \"The dumb brigand\" (1832), \"The dumb recruit\" (1840), \"The dumb driver\" (1849) e \"The dumb sailor\" (1854).\nCuddon osserva tre esempi di dumbshow del XX secolo in \"Le viol de Lucrece\" (1931) di Andr\u00e9 Obey, \"Aspettando Godot\" di Samuel Beckett (1953) e \"Rosencrantz e Guildenstern sono morti\" (1966) di Tom Stoppard."}
{"id": "5847504", "revid": "1833487", "url": "https://it.wikipedia.org/wiki?curid=5847504", "title": "Canzone sassarese", "text": "Con il termine canzone sassarese si identificano i canti popolari originari di Sassari. \nLe gobbule.\nA Sassari esiste la tradizione delle gobbule, un termine probabilmente derivato dal catalano \"cobles\", che era una forma volgare della produzione religiosa (canti di questua), che ha avuto delle \"applicazioni profane\" ed un'elaborazione borghese divenendo dei componimenti che vengono cantati per le strade e nelle case in occasione del Natale, del Capodanno, dell'Epifania e a Carnevale. \nLa Canzone sassarese.\nAntefatti.\nDopo l'approvazione del Piano di Rinascita, avvenuta nel 1962, ed al conseguente decollo del polo petrolchimico di Porto Torres (1964), si era verificato un notevole incremento della popolazione di Sassari, attraverso l'inurbamento della forza lavoro che proveniva dall'hinterland e dal resto della provincia. Nacquer\u00f2 cos\u00ec nuovi quartieri, il pi\u00f9 popoloso quello del Latte Dolce. Questo fenomeno aveva creato la scomparsa di alcuni luoghi e usanze identitarie, fu allora che \"alcuni musicisti sassaresi iniziarono a raccontare con le loro canzoni la Sassari di un tempo\". \nLa nascita della canzone sassarese.\nLa canzone sassarese nasce degli anni '60 quando alcuni musicisti iniziano a comporre delle canzoni su Sassari. Le canzoni sono impostate su basi musicali con reminescenze simili al Fado portoghese, alla canzone basca e corsa e a volte quella italiana, mentre i testi sono in sassarese. Pertanto i temi identitari sono riconducibili soprattutto ai testi in sassarese dove sono rievocati vecchie usanze e luoghi della memoria. \nFra i protagonisti emerge Ginetto Ruzzetta (1934-2012) che \u00e8 universalmente riconosciuto come il fondatore della canzone sassarese.\nRepertorio.\nFra i brani eseguiti fa parte della tradizione popolare in lingua sassarese, \"Masthru Pittinaddu\", una canzone tradizionale di anonimo del genere \"trullallera\", diffuso in tutta la Sardegna. \nFra i brani creati dagli anni '70 in poi, Li Candareri pu\u00f2 essere considerato il brano che diede inizio alla Canzone popolare sassarese..\nFestival.\nDal 2011 \u00e8 nato il \"Festival della canzone sassarese \"inedita\"\", \"Cantu eu puru\" (Canto anch'io) che si svolge con cadenza annuale nel mese di gennaio."}
{"id": "5847505", "revid": "923674", "url": "https://it.wikipedia.org/wiki?curid=5847505", "title": "Antonino Mirone", "text": "Biografia.\nConsigliere comunale di Catania dal 1983 con la lista civica cattolica \"Movimento popolare\" , \u00e8 riconfermato nel 1985 con la DC e in luglio \u00e8 eletto sindaco di Catania restandolo fino al maggio 1986. \n\u00c8 docente associato di \"Istituzioni di diritto privato\" alla Facolt\u00e0 di scienze politiche dell'universit\u00e0 di Catania quando nel marzo 1994 \u00e8 eletto deputato alla Camera per il Patto Segni al proporzionale, nella circoscrizione Sicilia orientale e si iscrive al gruppo misto.\nNel febbraio 1995 passa al gruppo de I Democratici, di cui diviene vicecapogruppo. Candidato nella Lista Dini-Rinnovamento Italiano alle elezioni del 1996, sempre al proporzionale, non \u00e8 rieletto. \nViene nominato, nel governo Prodi I, Sottosegretario di Stato alla giustizia, con delega alle libere professioni (maggio 1996-ottobre 1998).\nFino al febbraio 2000 \u00e8 quindi presidente della \"Commissione per l'elaborazione di uno schema di legge delega per la riforma del diritto societario\" del ministero della giustizia. Quindi torna all'avvocatura."}
{"id": "5847506", "revid": "1305772", "url": "https://it.wikipedia.org/wiki?curid=5847506", "title": "I Live My Life for You", "text": "I Live My Life for You \u00e8 una power ballad del gruppo musicale statunitense FireHouse, estratta come primo singolo dal loro terzo album \"3\" nel febbraio 1995. Ha raggiunto la posizione numero 26 della Billboard Hot 100. Viene generalmente considerata come l'ultima canzone pubblicata da una band hair metal capace di avere un impatto significativo in classifica, cosa degna di nota in quanto venne pubblicata nel 1995, ovvero tre anni dopo che il genere era passato di moda a causa dell'avvento del movimento grunge.\nSecondo quanto affermato dal cantante C.J. Snare, i FireHouse sono stati l'unica band nel loro genere capace di piazzare un brano di successo negli Stati Uniti nel bel mezzo della scena musicale di Seattle."}
{"id": "5847519", "revid": "1255284", "url": "https://it.wikipedia.org/wiki?curid=5847519", "title": "Raffaele Pucci", "text": "Direttore del Dispensario antitubercolare di Nocera Inferiore, consigliere comunale di Nocera Inferiore, consigliere provinciale di Salerno.\nSposa Magda Dini Ciacci, figlia del magistrato Ercole Dini Ciacci e Margherita Siani"}
{"id": "5847521", "revid": "533647", "url": "https://it.wikipedia.org/wiki?curid=5847521", "title": "San Raimondo Zanfogni", "text": ""}
{"id": "5847522", "revid": "1718925", "url": "https://it.wikipedia.org/wiki?curid=5847522", "title": "Discografia di Francesca Michielin", "text": "La discografia di Francesca Michielin, cantante pop italiana, \u00e8 costituita da quattro album in studio, due EP e oltre venti singoli, pubblicati tra il 2012 e il 2021.\nAd essi vanno conteggiati venticinque video musicali."}
{"id": "5847523", "revid": "228587", "url": "https://it.wikipedia.org/wiki?curid=5847523", "title": "Cadena Dial", "text": "Cadena Dial \u00e8 un'emittente radiofonica FM nazionale spagnola privata presente anche ad Andorra. \u00c8 stata la prima radio privata del paese a utilizzare un format, nello specifico di sola musica in lingua spagnola. Trasmette in spagnolo e, nella sola Catalogna, in catalano. \u00c8 di propriet\u00e0 del Gruppo PRISA.\nStoria.\nLa radio fu fondata nel 1988 come emittente locale madrilena. A partire dal 1992 nelle trasmissioni vennero aboliti i minispazi per l'informazione e i consigli agli ascoltatori fino ad allora presenti per assumere il format attuale. \u00c8 oggi la seconda radio musicale per percentuale di ascolti della Spagna dietro la \"cugina\" Los 40 e terza in assoluto dietro Cadena SER, tutte do propriet\u00e0 PRISA; nel 2012 l'audience era di 2,307 milioni di ascoltatori.\nPremios Dial.\nA partire dal 1996 Cadena Dial organizza i \"Premios Dial\", assegnati ai gruppi e agli artisti di maggior successo della scena musicale in lingua spagnola, anche provenienti da paesi che hanno un altro idioma. Fino al 2006 il premio veniva assegnato a Madrid, mentre a partire dal 2007 la premiazione si svolge a Santa Cruz de Tenerife (Isole Canarie), nel moderno Auditorio di Tenerife.\nIl premio viene trasmesso da Televisi\u00f3n Canaria e in tutta la Spagna da Divinity, e all'estero dalle versioni di Los 40 (una radio musicale pure di PRISA) di vari paesi americani; se la trasmissione avviene in diretta o in differita dipende dalle scelte editoriali delle singole emittenti e dalla differenza nel fuso orario.\nTra gli artisti italiani premiati possono essere ricordati Eros Ramazzotti, Tiziano Ferro (edizione 2009) e Laura Pausini (edizioni 2007, 2012 e 2014), per la loro produzione musicale in lingua spagnola."}
{"id": "5847524", "revid": "767487", "url": "https://it.wikipedia.org/wiki?curid=5847524", "title": "Ugly Love", "text": "Ugly Love \u00e8 un brano musicale della cantante e rapper inglese Misha B, estratto il 17 luglio 2013 come primo singolo promozionale dal suo secondo album in studio \"Knock Knock\"."}
{"id": "5847530", "revid": "729019", "url": "https://it.wikipedia.org/wiki?curid=5847530", "title": "Lightyear Entertainment", "text": "La Lightyear Entertainment \u00e8 una casa distributrice statunitense di film indipendenti e album musicali, con sede legale nel quartiere di Studio City, in California.\nNegli anni ha lavorato per la Vivendi/Universal e per la Warner Home Video."}
{"id": "5847531", "revid": "214753", "url": "https://it.wikipedia.org/wiki?curid=5847531", "title": "Jane Channell", "text": "Biografia.\nDurante gli studi frequentati presso la Simon Fraser University, la Channel ha praticato diversi sport tra cui principalmente l'atletica leggera, nelle discipline veloci e nel lancio del giavellotto, e il softball.\nPratica lo skeleton dal 2011, ispirata dalla medaglia d'oro conquistata dal connazionale Jon Montgomery a . Inizia a gareggiare per la squadra canadese nel 2012 competendo nei circuiti minori e vincendo la classifica generale della Coppa Nordamericana nel 2012/13. \nDebutt\u00f2 in Coppa del Mondo nella seconda met\u00e0 della stagione 2013/14 (18\u00aa a Sch\u00f6nau am K\u00f6nigssee) e ottiene il suo primo podio il 4 dicembre 2015 a Winterberg (3\u00aa nel singolo). In classifica generale detiene quale miglior piazzamento il terzo posto ottenuto nel 2015/16 dietro alle colleghe tedesche Tina Hermann, che si \u00e8 aggiudicata la Coppa, e Jacqueline L\u00f6lling.\nHa partecipato ai Giochi olimpici invernali di , classificandosi al decimo posto nel singolo.\nHa altres\u00ec preso parte a cinque edizioni dei campionati mondiali conquistando in totale una medaglia d'argento. Nel dettaglio i suoi risultati nelle prove iridate sono stati, nel singolo: quarta a Winterberg 2015, tredicesima a Igls 2016, ottava a Sch\u00f6nau am K\u00f6nigssee 2017, ottava ad Altenberg 2020 e ottava ad Altenberg 2021; nella gara a squadre: quinta a Igls 2016, ottava a Sch\u00f6nau am K\u00f6nigssee 2017. medaglia d'argento ad Altenberg 2020 e non partita ad Altenberg 2021."}
{"id": "5847535", "revid": "1573940", "url": "https://it.wikipedia.org/wiki?curid=5847535", "title": "Zhong Ding", "text": "Zhong Ding (\u4ef2\u4e01), nome personale Zi Zhuang (\u5b50\u5e84), fu un re della Cina\ndella Dinastia Shang.\nNello \"Shiji\" (\"Memorie di uno storico\") viene indicato da Sima Qian come il decimo sovrano Shang, succeduto al padre Tai Wu (\u592a\u620a). Sal\u00ec sul trono nell'anno dello Xinchou (\u8f9b\u4e11) stabilendo Bo (\u4eb3) (nell'attuale Shandong) come sua capitale, che per\u00f2 venne spostata poco dopa ad Ao (\u969e) (attuale Xingyang). Regn\u00f2 per 11 anni (altre fonti dicono 9 anni) prima della sua morte. Gli fu assegnato il nome postumo di Zhong Ding e gli successe il fratello Wai Ren (\u5916\u58ec).\nAlcune incisioni oracolari su osso rinvenuti a Yin Xu, invece, lo indicano come il nono sovrano Shang, succeduto allo zio Yong Ji (\u535c\u4e19), assumendo come nome postumo Sanzu Ding (\u4e09\u7956\u4e01) e che avrebbe avuto come successore, il fratello Wai Ren."}
{"id": "5847547", "revid": "1851848", "url": "https://it.wikipedia.org/wiki?curid=5847547", "title": "Killer di Daytona Beach", "text": "Il Killer di Daytona Beach \u00e8 stato un assassino seriale invisibile responsabile degli omicidi di quattro donne, avvenuti nell'area di Daytona Beach, dal 26 dicembre 2005 all'11 dicembre 2007. L'assassino non venne mai arrestato. Si inizi\u00f2 a ipotizzare il coinvolgimento di un serial killer dopo la scoperta delle prime tre vittime.\nLe vittime.\nLa prima fu la quarantacinquenne, Laquetta Gunther, ritrovata in un vicolo di Daytona Beach, il 26 dicembre 2005. Sulla scena del crimine furono ritrovate tracce di DNA, probabilmente appartenenti all'assassino. La seconda fu una donna di 34 anni, Julie Green, ritrovata il 14 gennaio 2006. Ad entrambe venne sparato alla testa. Sul luogo furono individuate solo tracce di pneumatico di marca Taurus o Sable del 2003, ma nel secondo assassinio, niente DNA. Solo un mese pi\u00f9 tardi, il 24 febbraio 2006, la polizia trov\u00f2 il corpo di Iwana Patton di 35 anni, riverso in una strada infangata. Anche in questo caso le avevano sparato, e probabilmente aveva lottato contro il suo aggressore. Fu ritrovato sia del DNA che un bossolo, consentendo alla polizia di identificare la marca e il modello della pistola utilizzata dal serial killer. Le autorit\u00e0 ricevettero una chiamata anonima che descriveva il luogo dove si trovava il corpo della Patton. Chi fece la chiamata vene rintracciato ed interrogato, ma non fu ritenuto sospettabile. La polizia ritenne che le vittime avevano accompagnato volontariamente l'assassino, probabilmente con un veicolo, successivamente uccise e gettate nella stessa zona di Daytona Beach. Il killer non cerc\u00f2 di nascondere i corpi.\nI resti di Stacey Charlene Gage, 30 anni, furono ritrovati il 2 gennaio 2008. Le avevano sparato in testa. La polizia stabil\u00ec venne uccisa l'11 dicembre 2007. La polizia si accorse in seguito che le circostanze della morte erano simili a quelle delle prime tre vittime. Comunque, a differenza delle prime tre, la Gage non aveva precedenti per prostituzione, tuttavia, aveva avuto problemi con la droga. Il camioncino con il quale la Gage guidava la sera della scomparsa fu poi ritrovato qualche tempo dopo.\nAltre possibili vittime.\nNell'ottobre 2006, il corpo della prostituta Lisa Marie French, 39 anni, fu ritrovato a Sanford, in Florida. La polizia, prima, afferm\u00f2 che era stata strangolata, ma l'autopsia fu inconcludente riguardo alle vere cause della morte. Il capo della polizia di Daytona Beach, Mike Chitwood, da allora ha dichiarato che, secondo lui, la French non fu vittima di un delitto.\nL\"'Orlando Sentinel\" scrisse che \"Secondo l'FBI, i quattro delitti sono tra gli 28 omicidi avvenuti in Florida ancora irrisolti. Per l'FBI sono opera di camionisti che percorrono lunghe tratte. Questi delitti ne comprendono ben 19 compiuti lungo il corridoio dell'interstatale 4 tra Tampa e Daytona Beach...\", ma \u00e8 anche risaputo che \" ... \"tutti i dipartimenti di polizia locali eccetto uno smentiscono l'ipotesi di un serial killer.\"\" Il \"Sentinel\" identific\u00f2 come due potenziali vittime, Regan Kendall, il cui corpo fatto a pezzi fu ritrovato vicino all'Osceola Parkway e Boggy Creek Road nella Contea di Osceola nel luglio 2006, e Kelly Lanthorne, ritrovata nella Contea di Orange.\nTentativi di risolvere il caso.\nSuccessivamente al ritrovamento delle prime tracce di DNA, il dipartimento di polizia di Daytona Beach tent\u00f2 di individuare il killer attraverso posti di blocco, fermando e raccogliendo campioni di DNA da motociclisti che corrispondessero al profilo dell'assassino, \"un uomo bianco, dall'aspetto pulito e probabilmente sposato o fidanzato\". Questi tentativi continuarono per diversi mesi a partire dal febbraio 2008. Tutto il materiale raccolto venne portato in laboratorio ma non vi fu corrispondenza con nessuno dei campioni prelevati. Le indagini si chiusero portando ad un nulla di fatto."}
{"id": "5847550", "revid": "438678", "url": "https://it.wikipedia.org/wiki?curid=5847550", "title": "Somatico", "text": ""}
{"id": "5847553", "revid": "270680", "url": "https://it.wikipedia.org/wiki?curid=5847553", "title": "Sanzu Ding", "text": ""}
{"id": "5847554", "revid": "270680", "url": "https://it.wikipedia.org/wiki?curid=5847554", "title": "Shang Zhong Ding", "text": ""}
{"id": "5847557", "revid": "124370295", "url": "https://it.wikipedia.org/wiki?curid=5847557", "title": "L'uomo della notte", "text": "L'uomo della notte \u00e8 stato un programma radiofonico serale Rai degli anni '70 che andava in onda in due parti: la prima dalle 22.30 alle 23.30 sul Secondo programma, la seconda dalle 23.30 alle 24 in apertura delle trasmissioni del Notturno dall'Italia (successivamente ribattezzato Notturno Italiano). \nSottotitolo del programma era: \"Divagazioni di fine giornata\".\nProduzione.\nAll'interno del programma, le musiche erano scelte e presentate dalla cantante (in questo caso co-conduttrice) Alice Visconti.\nLa sigla nel 1974 era \"The Windmills of Your Mind\", di Michel Legrand, Alan Bergman e Marilyn Bergman.\nNel 2010 il programma \u00e8 stato ripreso da Maurizio Costanzo per Rai Radio Uno."}
{"id": "5847558", "revid": "962319", "url": "https://it.wikipedia.org/wiki?curid=5847558", "title": "Linea IRT Dyre Avenue", "text": "La linea IRT Dyre Avenue \u00e8 una linea, intesa come infrastruttura, della metropolitana di New York situata nel Bronx. L'unico \"service\" che attualmente la utilizza \u00e8 la linea 5. Costituisce di fatto una diramazione della linea IRT White Plains Road, infatti \u00e8 nota anche come \"Dyre Avenue Branch\"."}
{"id": "5847559", "revid": "962319", "url": "https://it.wikipedia.org/wiki?curid=5847559", "title": "Linea IRT Eastern Parkway", "text": "La linea IRT Eastern Parkway \u00e8 una linea, intesa come infrastruttura, della metropolitana di New York situata a Brooklyn. I \"services\" che attualmente la utilizzano sono le linee 2, 3, 4 e 5"}
{"id": "5847576", "revid": "962319", "url": "https://it.wikipedia.org/wiki?curid=5847576", "title": "Linea IRT Jerome Avenue", "text": "La linea IRT Jerome Avenue, nota anche come \"linea IRT Woodlawn\", \u00e8 una linea, intesa come infrastruttura, della metropolitana di New York situata nel Bronx. L'unico \"service\" che attualmente la utilizza \u00e8 la linea 4."}
{"id": "5847577", "revid": "962319", "url": "https://it.wikipedia.org/wiki?curid=5847577", "title": "Linea IRT New Lots", "text": "La linea IRT New Lots, nota anche come linea IRT Livonia Avenue, \u00e8 una linea della divisione A della metropolitana di New York situata a Brooklyn. \u00c8 utilizzata principalmente dalla linea 3, tranne di notte quando \u00e8 impiegata dalla linea 4. Durante le ore di punta \u00e8 servita anche da alcune corse delle linee 2, 4 e 5.\nStoria.\nLa linea IRT New Lots fu realizzata come parte dei Dual Contracts stipulati nel 1913 tra la citt\u00e0 di New York, l'Interborough Rapid Transit Company (IRT) e la Brooklyn Rapid Transit Company (BMT). La linea venne progettata come continuazione in superficie della linea sotterranea IRT Eastern Parkway, anch'essa prevista dai Dual Contracts. I lavori di costruzione iniziarono nell'estate 1917. Il 22 novembre 1920 apr\u00ec la sezione della linea compresa tra Sutter Avenue e Junius Street e collegata alla linea IRT Eastern Parkway. Un mese pi\u00f9 tardi, il 24 dicembre, apr\u00ec anche la stazione di Pennsylvania Avenue. Il 16 ottobre 1922 furono aperte le ultime due stazioni, Van Siclen Avenue e New Lots Avenue.\nNel 1961 vennero completati i lavori di estensione delle banchine di tutte le stazioni per permettere di accogliere treni con dieci carrozze e nel 1963 furono avviati i lavori di ricostruzione della stazione di New Lots Avenue. Nel novembre 1976 la New York City Transit Authority (NYCTA) avvi\u00f2 una gara per appaltare la sostituzione delle banchine in legno delle stazioni di Rockaway Avenue, Junius Street, Pennsylvania Avenue e Van Siclen Avenue con banchine in calcestruzzo.\nCome parte del piano di investimenti del 2010-2014 della Metropolitan Transportation Authority (MTA) furono stanziati 45,7 milioni di dollari per il rinnovo di tutte le stazioni della linea. Il progetto venne diviso in quattro fasi. Nella prima fase le stazioni di Rockaway Avenue e Van Siclen Avenue furono chiuse dal 20 aprile 2015 al 28 marzo 2016 per essere rinnovate. Nella seconda fase tocc\u00f2 a Saratoga Avenue e Pennsylvania Avenue essere chiuse per rinnovo dall'11 aprile al 19 settembre 2016. Nella terza fase Junius Street e Sutter Avenue-Rutland Road furono chiuse dal 5 ottobre 2016 al 19 giugno 2017. Nella quarta fase, avvenuta contemporaneamente alle altre tre fasi, la stazione di New Lots Avenue venne ristrutturata, senza essere chiusa, tra dicembre 2014 e dicembre 2017."}
{"id": "5847579", "revid": "962319", "url": "https://it.wikipedia.org/wiki?curid=5847579", "title": "Linea IRT Nostrand Avenue", "text": "La linea IRT Nostrand Avenue \u00e8 una linea, intesa come infrastruttura, della metropolitana di New York situata a Brooklyn, a servizio dei quartieri di Crown Heights, Prospect Lefferts Gardens, Flatbush e East Flatbush. I \"services\" che attualmente la utilizzano sono le linee 2 e 5."}
{"id": "5847581", "revid": "76963", "url": "https://it.wikipedia.org/wiki?curid=5847581", "title": "Michael Hayden", "text": "Ha studiato alla Juilliard School e ha recitato in diverse opere teatrali a Broadway, tra cui i musical \"Carousel\" (Theatre World Award, candidato al Drama Desk Award e al Laurence Olivier Award al miglior attore in un musical) e \"Cabaret\" e i drammi \"Judgement at Nuremberg\" (candidato al Tony Award al miglior attore non protagonista in uno spettacolo) ed \"Enrico IV\"."}
{"id": "5847582", "revid": "110157", "url": "https://it.wikipedia.org/wiki?curid=5847582", "title": "Virsl\u012bga 2016", "text": "La Virsl\u012bga 2016 \u00e8 stata la 25\u00aa edizione della massima divisione del campionato lettone di calcio dall'indipendenza e la 42\u00aa con questa denominazione. La stagione \u00e8 iniziata l'11 marzo 2016 e si \u00e8 conclusa il 3 novembre 2016. Il Liep\u0101ja era la squadra campione in carica, avendo vinto la Virsl\u012bga 2015 per la prima volta nella sua storia. Il campionato \u00e8 stato vinto per la prima volta dallo .\nStagione.\nNovit\u00e0.\nDalla Virsl\u012bga 2015 era stato escluso il Gulbene. Dalla 1. L\u012bga 2015 \u00e8 stato promosso il Caramba/Dinamo Riga, primo classificato, e che prima dell'inizio del campionato ha cambiato denominazione in R\u012bga Football Club. Il 29 gennaio 2016 allo Skonto Riga non \u00e8 stata concessa la licenza per disputare la Virsl\u012bga 2016. In sua sostituzione \u00e8 stato ripescato l'RFS Riga, terzo classificato della 1. L\u012bga 2015, poich\u00e9 il Valmiera, secondo classificato, ha rinunciato al ripescaggio.\nFormula.\nLe 8 squadre partecipanti si affrontano per quattro volte, per un totale di 28 giornate. La squadra campione di Lettonia \u00e8 ammessa al secondo turno di qualificazione della UEFA Champions League 2017-2018. Le squadre classificate al secondo e terzo posto sono ammesse al primo turno di qualificazione della UEFA Europa League 2017-2018. L'ultima classificata retrocede direttamente in 1. L\u012bga, mentre la settima classificata affronta la seconda classificata in 1. L\u012bga in uno spareggio promozione-retrocessione.\nClassifica.\nLegenda:\nNote:"}
{"id": "5847583", "revid": "962319", "url": "https://it.wikipedia.org/wiki?curid=5847583", "title": "Linea IRT Pelham", "text": "La linea IRT Pelham \u00e8 una linea, intesa come infrastruttura, della metropolitana di New York situata nel Bronx. L'unico \"service\" che attualmente la utilizza \u00e8 la linea 6."}
{"id": "5847584", "revid": "1318658", "url": "https://it.wikipedia.org/wiki?curid=5847584", "title": "BBC Knowledge", "text": "BBC Knowledge \u00e8 un marchio della BBC utilizzato per canali di documentaristica in tutto il mondo. Le sue versioni sono:"}
{"id": "5847586", "revid": "1372005", "url": "https://it.wikipedia.org/wiki?curid=5847586", "title": "Rupert I di Legnica", "text": "Biografia.\nEra figlio di Venceslao I di Legnica e di sua moglie Anna di Teschen, figlia di Casimiro I di Teschen.\nIl padre Venceslao mor\u00ec nel 1364, ma Rupert inizi\u00f2 solo nel 1373 il suo regno su Legnica assieme al fratello Venceslao II. L'anno successivo Rupert fu coinvolto nelle lotte dinastiche di eredit\u00e0 della Slesia. Il 21 maggio 1379, dopo aver ricevuto gli omaggi come vassallo, concluse un trattato con re Venceslao di Lussemburgo, garantendo l'aspettativa dell'eredit\u00e0 di tutti i discendenti di Boleslao III il Prodigo. Nonostante questo, il 6 gennaio 1383 Rupert dovette rinunciare ai suoi diritti sui ducati di Breslavia, \u015awidnica e Jawor. Dopo la morte di Enrico VIII il Passero, Duca di G\u0142og\u00f3w-\u017baga\u0144 il 14 marzo 1397, Rupert assunse la reggenza in nome dei suoi figli minori fino al 1401.\nDiscendenza.\nIl 10 febbraio 1372 Rupert ebbe come prima moglie Edvige di Sagan (1350 - 27 marzo 1390), figlia di Enrico V di Ferro, duca di \u017baga\u0144 e vedova del re Casimiro III di Polonia. Ebbero due figlie:"}
{"id": "5847587", "revid": "767487", "url": "https://it.wikipedia.org/wiki?curid=5847587", "title": "Home Is for the Heartless", "text": "Home Is for the Heartless \u00e8 il primo blu-ray e secondo DVD del gruppo musicale australiano Parkway Drive, pubblicato il 6 luglio 2012.\nIl film documentario, incentrato sulla vita della band sul palco e dietro lo stage con riprese fatte in 42 paesi e 5 continenti diversi, \u00e8 stato certificato disco d'oro in Australia il giorno stesso della sua pubblicazione ufficiale."}
{"id": "5847590", "revid": "287204", "url": "https://it.wikipedia.org/wiki?curid=5847590", "title": "Mattia Gaspari", "text": "Ha vinto la prima medaglia mondiale in assoluto per l'Italia nella storia dello skeleton, ottenuta nell'edizione di Altenberg 2020, quando vinse il bronzo nella gara a squadre in coppia con Valentina Margaglio.\nHa una sorella minore, Giulia, snowboarder di livello internazionale nonch\u00e9 ex-skeletonista a sua volta.\nBiografia.\nCompete dal 2009 per la squadra nazionale italiana. Debutt\u00f2 in Coppa Europa a gennaio del 2010 e in Coppa Intercontinentale a dicembre del 2013. Si distinse nelle categorie giovanili vincendo una storica medaglia di bronzo ai mondiali juniores di Winterberg 2016; fu infatti la seconda medaglia internazionale di sempre colta da uno skeletonista italiano a distanza di 68 anni dalla prima, vinta da Nino Bibbia alle Olimpiadi di (prima medaglia italiana in assoluto ai Giochi).\nGaspari esord\u00ec in Coppa del Mondo nella seconda met\u00e0 della stagione 2013/14, il 3 gennaio 2014 a Winterberg, dove si piazz\u00f2 al 26\u00ba posto. In classifica generale detiene quale miglior piazzamento il decimo posto ottenuto al termine del 2015/16 mentre il suo miglior risultato in una tappa di Coppa \u00e8 l'ottavo posto ottenuto a Lake Placid a gennaio del 2016.\nHa preso parte a cinque edizioni dei campionati mondiali conquistando in totale una medaglia di bronzo. Nel dettaglio i suoi risultati nelle prove iridate sono stati, nel singolo: ventunesimo a Winterberg 2015, quindicesimo a Igls 2016, nono a Sch\u00f6nau am K\u00f6nigssee 2017, ventiseiesimo ad Altenberg 2020 e decimo ad Altenberg 2021; nella gara a squadre: medaglia di bronzo ad Altenberg 2020 e nono ad Altenberg 2021. Il bronzo a squadre ottenuto nell'edizione del 2020 in coppia con Valentina Margaglio, rappresenta inoltre la prima medaglia mondiale in assoluto vinta dall'Italia nella storia dello skeleton.\nAgli europei ha invece totalizzando quale sua migliore prestazione il decimo posto raggiunto in due occasioni: a La Plagne 2015 e a Sankt Moritz 2016.\nDetiene inoltre tre titoli nazionali (2014, 2015 e 2017).\n2017: il grave infortunio e il ritorno dopo due anni.\nUn grave infortunio al tendine d'achille, occorsogli a ottobre del 2017, gli precluse l'intera stagione 2017/18, con conseguente mancata partecipazione ai giochi di ; il difficile recupero dall'infortunio lo tenne lontano dalla piste anche per l'annata 2019/20. Ritorn\u00f2 sulle piste ghiacciate dopo due anni, l'8 dicembre 2019 a Winterberg in Coppa Europa e tre mesi dopo vinse la storica medaglia di bronzo a squadre ai mondiali di Altenberg 2020."}
{"id": "5847591", "revid": "122469863", "url": "https://it.wikipedia.org/wiki?curid=5847591", "title": "John Cullum", "text": "Carriera.\nHa recitato in numerosi musical e opere di prosa a Broadway e nel resto degli Stati Uniti, tra cui: \"Camelot\" (1960), \"Amleto\" (1963), \"Man of La Mancha\" (1967), \"1776\" (1970), \"On the Twentieth Century\" (1978), \"Aspects of Love\" (1990), \"Cimbelino\" (2008), \"Agosto, foto di famiglia\" (2009), \"The Visit\" e \"Casa Valentina\" (2014). Per le sue performance a Broadway ha vinto due Tony Award al miglior attore protagonista in un musical, nel 1975 e nel 1978.\n\u00c8 sposato dal 1959 con Emily Frankel da cui ha avuto un figlio, JD (1966), anch'egli attore.\nDoppiatori italiani.\nIn italiano John Cullum \u00e8 stato doppiato da:"}
{"id": "5847598", "revid": "124701959", "url": "https://it.wikipedia.org/wiki?curid=5847598", "title": "Second Avenue Subway", "text": "La Second Avenue Subway (ufficialmente linea IND Second Avenue e spesso abbreviata con l'acronimo SAS) \u00e8 una linea, intesa come infrastruttura, della metropolitana di New York situata a Manhattan nell'Upper East Side. \u00c8 utilizzata dalla linea Q e la prima sezione \u00e8 stata aperta il 1\u00ba gennaio 2017.\nStoria.\nLa linea venne originariamente proposta nel 1919, come parte del massiccio piano di espansione dell'Independent Subway System. La Grande depressione schiacci\u00f2 tuttavia l'economia dello Stato di New York e i lavori non iniziarono mai. Nel frattempo, in previsione di questa nuova linea, le linee sopraelevate IRT Second Avenue e IRT Third Avenue venero demolite lasciando solo la linea IRT Lexington Avenue a servire l'Upper East Side, che infatti in breve tempo divent\u00f2 la pi\u00f9 affollata della rete, con circa 1,3 milioni di passeggeri al giorno.\nDopo numerose false partenze, i lavori della fase 1 sono partiti nel 2007 e si sono conclusi nel 2017. La costruzione della fase due dovrebbe invece iniziare nel 2022, mentre le fasi 3 e 4 sono ancora prive di copertura finanziaria.\nProprio a causa della sua difficile genesi la linea \u00e8 anche nota come \"The Line That Time Forgot\"."}
{"id": "5847599", "revid": "962319", "url": "https://it.wikipedia.org/wiki?curid=5847599", "title": "Linea IND Second Avenue", "text": ""}
{"id": "5847600", "revid": "287204", "url": "https://it.wikipedia.org/wiki?curid=5847600", "title": "Astronomia cinese", "text": "Lastronomia in Cina ha una lunga tradizione: gli storici indicano che i Cinesi furono a livello globale i pi\u00f9 assidui e accurati osservatori dei fenomeni celesti prima degli Arabi. I nomi delle stelle, in seguito categorizzati nelle ventotto case lunari, sono stati trovati sugli ossi oracolari portati alla luce ad Anyang, risalenti alla media dinastia Shang (et\u00e0 del bronzo cinese), e il nucleo del sistema delle case lunari (\"xi\u00f9\": \u5bbf) sembra aver preso forma verso il tempo del re Wu Ding (1339-1281 a.C.).\nLe registrazioni dettagliate delle osservazioni astronomiche cominciarono durante il periodo dei regni combattenti (IV secolo a.C.) e fiorirono dal periodo Han in avanti. L'astronomia cinese era equatoriale, incentrata com'era sull'osservazione ravvicinata delle stelle circumpolari, ed era basata su principi diversi da quelli prevalenti nell'astronomia tradizionale occidentale, dove le levate e i tramonti eliaci delle costellazioni zodiacali formavano la struttura base dell'eclittica.\nAlcuni elementi dell'astronomia indiana raggiunsero la Cina con l'espansione del buddhismo dopo la dinastia Han orientale (25-220 d.C.), ma l'incorporazione pi\u00f9 dettagliata del pensiero astronomico indiano avvenne durante la dinastia Tang (618-907), quando numerosi astronomi indiani si trasferirono nella capitale cinese, e studiosi cinesi come il grande monaco buddhista tantrico e matematico Yi Xing padroneggiarono il suo sistema. Gli astronomi islamici medievali collaborarono strettamente con i loro colleghi cinesi durante la dinastia Yuan e, dopo un periodo di relativo declino durante la dinastia Ming, l'astronomia fu rivitalizzata sotto lo stimolo della cosmologia e della tecnologia occidentale dopo che i Gesuiti fondarono le loro missioni. Il telescopio fu introdotto nel XVII secolo. Nel 1669, l'antico Osservatorio imperiale di Pechino fu completamente riprogettato e dotato di nuove apparecchiature sotto la direzione di Ferdinand Verbiest. Oggi, la Cina continua a essere attiva nell'astronomia, con molti osservatori e un proprio programma spaziale.\nStoria antica.\nScopo delle osservazioni astronomiche nel passato.\nUna delle funzioni principali dell'astronomia era la rilevazione del tempo. I Cinesi usavano un calendario lunisolare, ma, poich\u00e9 i cicli del sole e della luna sono diversi, ogni tanto doveva essere fatta l'intercalazione.\nIl calendario cinese era considerato un simbolo di una dinastia. Poich\u00e9 le dinastie sorgevano e cadevano, gli astronomi e gli astrologi di ogni periodo dovevano spesso preparare un nuovo calendario, dovendo fare perci\u00f2 osservazioni a tale scopo.\nAnche la divinazione astrologica era una parte importante dell'astronomia. Gli astronomi prendevano attentamente nota delle \"stelle ospiti\", che apparivano improvvisamente tra le stelle fisse. La supernova che cre\u00f2 la Nebulosa Granchio osservata nel 1054, ora nota come SN 1054, \u00e8 un esempio di stella ospite osservata dagli astronomi cinesi, registrata anche dagli astronomi arabi, ma non dai loro contemporanei colleghi europei. Antiche registrazioni astronomiche di fenomeni come le supernove e le comete vengono talvolta ancora utilizzate nei moderni studi astronomici.\nCosmologia.\nI Cinesi svilupparono tre diversi modelli cosmologici. Il modello \"Gai Tian\", o a cupola emisferica, concepiva i cieli come un emisfero che si trovava sopra una terra a forma di cupola. Il secondo modello cosmologico, associato alla scuola di \"Hun Tian\", vedeva i cieli come una sfera celeste non dissimile dai modelli sferici sviluppati nella tradizione greca ed ellenistica. La terza cosmologia, associata alla scuola di \"Xuan Ye\", vedeva i cieli come infiniti in estensione, i corpi celesti come fluttuanti nei cieli con grandi separazioni tra di loro, e ritenevano che \"la velocit\u00e0 degli astri dipende dalle loro nature individuali, il che mostra che non sono fissati a niente\".\nCostellazioni.\nLe divisioni del cielo cominciarono con il Grande Carro e le Ventotto case lunari.\nNel 1977, fu disseppellita una scatola di lacca dalla tomba di Yi, marchese di Zeng, a Suixian, nella provincia di Hubei. I nomi delle 28 case lunari erano scritti sul coperchio della scatola, provando che l'uso di questo sistema di classificazione era stato introdotto prima del 433 a.C.\nPoich\u00e9 le case lunari hanno un'origine cos\u00ec antica, i significati della maggior parte dei loro nomi sono diventati oscuri. Ancora peggio, il nome di ciascuna casa lunare consiste di un'unica parola cinese, con significati che potrebbe variare in funzione dei diversi periodi storici. I significati di alcuni nomi sono ancora oggetto di discussione.\nOltre alle 28 case lunari, la maggior parte delle sue costellazioni si basavano sulle opere di Shi Shen-fu e Gan De, che furono astrologi durante il periodo dei regni combattenti (481 a.C.- 221 a.C.) in Cina.\nNel tardo periodo della dinastia Ming, lo scienziato agrario e matematico Xu Guangqi (1562 - 1633 d.C.) introdusse 23 costellazioni aggiuntive vicino al Polo Sud Celeste, che sono basate sui cataloghi celesti dell'Occidente (vedi Matteo Ricci).\nCataloghi e carte celesti.\nCataloghi celesti.\nNel IV secolo a.C., i due astronomi cinesi responsabili delle prime informazioni inserite nei cataloghi celesti furono Shi Shen e Gan De del periodo dei regni combattenti.\nSembra che questi libri siano durati fino al VI secolo, ma siano poi andati perduti. Numerosi libri condividono nomi simili, spesso citati e che prendono nome da essi. Questi testi \"non\" dovrebbero essere confusi con i cataloghi originali scritti da Shi Shen e Gan De. Tra le opere notevoli che aiutarono a preservarne i contenuti figurano:\nWu Xian (\u5deb\u54b8) \u00e8 stato uno degli astronomi coinvolti nel dibattito. \u00c8 spesso rappresentato come uno dei fondatori della \"tradizione astronomica delle tre scuole\" insieme a Gan e Shi. Il testo classico cinese \"Manuale delle stelle del maestro Wu Xian\" (\u5deb\u54b8\u661f\u7d93) e la sua paternit\u00e0 sono ancora in discussione, perch\u00e9 menziona nomi di dodici paesi che non esistevano nella dinastia Shang, l'era nella quale si supponeva che fosse stato scritto. Inoltre, era consueto nel passato per i Cinesi falsificare opere di famosi studiosi, il che potrebbe portare a una possibile spiegazione per le incoerenze riscontrate. Wu Xian generalmente \u00e8 menzionato come l'astronomo che visse molti anni prima di Gan e Shi.\nZhang Heng (78-139\u00a0d.C.), l'astronomo e inventore della dinastia Han, non solo catalog\u00f2 circa 2.500 diverse stelle, ma riconobbe anche pi\u00f9 di 100 diverse costellazioni. Zhang Heng pubblic\u00f2 inoltre la sua opera \"Ling Xian\", una sintesi delle diverse teorie astronomiche nella Cina del tempo. Nel successivo periodo dei Tre regni (220-280\u00a0d.C.), Chen Zhuo (\u9673\u5353) combin\u00f2 l'opera dei suoi predecessori, formando un altro catalogo celeste. Stavolta, furono elencate 283 costellazioni e 1.464 stelle. L'astronomo Guo Shoujing della dinastia Yuan (1279-1368\u00a0d.C.) cre\u00f2 un nuovo catalogo, che si credeva contenesse migliaia di stelle. Sfortunatamente, molti dei documenti di quel periodo furono distrutti, inclusi quelli di Shoujing. \"Strumenti astronomici imperiali\" (\u5100\u8c61\u8003\u6210) fu pubblicato nel 1757 e contiene esattamente 3.083 stelle.\nCarte celesti.\nI Cinesi disegnarono molte mappe delle stelle o carte celesti nei secoli passati. \u00c8 oggetto di discussione quale si possa ritenere la pi\u00f9 antica carta celeste, poich\u00e9 anche ceramiche e antichi manufatti possono essere considerati come carte celesti. Una delle pi\u00f9 antiche carte celesti esistenti in forma stampata proviene dall'atlante celeste di Su Song (1020-1101\u00a0d.C.) del 1092\u00a0d.C., che era incluso nel trattato di orologeria sulla sua torre dell'orologio. Quella pi\u00f9 famosa \u00e8 forse la Carta celeste di Dunhuang trovata a Dunhuang, Gansu. Scoperta dall'archeologo britannico Marc Aurel Stein nel 1907, la carta celeste fu portata nel British Museum a Londra. La mappa fu disegnata su carta e rappresenta il cielo completo, con pi\u00f9 di 1.350 stelle. Sebbene anche gli antichi Babilonesi e Greci abbiano osservato il cielo e catalogato le stelle, pu\u00f2 darsi che non esista o non sopravviva una registrazione cos\u00ec completa delle stelle. Quindi, al momento questa \u00e8 la pi\u00f9 antica carta dei cieli.\nSecondo recenti studi, la carta utilizzata come supporto potrebbe datare il manoscritto gi\u00e0 al VII secolo d.C. (dinastia Tang). Gli studiosi credono che la carta celeste dati dal 705 al 710\u00a0d.C., che \u00e8 il regno dell'imperatore Zhong Zong della dinastia Tang. Ci sono alcuni testi (\"Ordinanze mensili\", \u6708\u4ee4) che descrivono il movimento del sole attraverso il cielo ciascun mese, che non era basato sull'osservazione di quel tempo.\nEclissi lunari e solari.\nGli astrologi cinesi registrarono 1.600 osservazioni di eclissi solari e lunari dal 750 a.C. L'antico astronomo cinese Shi Shen (vissuto nel IV secolo a.C.) era consapevole del ruolo della luna nelle eclissi solari, in quanto lasci\u00f2 nei suoi scritti istruzioni per prevedere le eclissi usando le posizioni relative della luna e del sole. La teoria dell'influenza radiante, dove la luce della luna non era nient'altro che un riflesso del sole, fu sostenuta dal matematico e teorico musicale Jing Fang (78\u201337\u00a0a.C.), ma avversata dal filosofo cinese Wang Chong (27\u201397\u00a0d.C.), che chiar\u00ec nei suoi scritti che questa teoria non era nulla di nuovo. Jing Fang scrisse:\nAnche gli antichi Greci lo sapevano, poich\u00e9 Parmenide e Aristotele sostenevano la teoria della luna che splendeva a causa della luce riflessa. L'astronomo e inventore cinese Zhang Heng (78\u2013139\u00a0d.C.) scrisse sia dell'eclisse solare sia dell'eclisse lunare nella pubblicazione \"Ling Xian\" (\u9748\u61b2), 120\u00a0d.C.:\nIl sole \u00e8 come il fuoco e la luna come l'acqua. Il fuoco emette luce e l'acqua la riflette. Cos\u00ec la luminosit\u00e0 della luna \u00e8 prodotta dall'irraggiamento del sole, e l'oscurit\u00e0 della luna (\"pho\") \u00e8 dovuta al (la luce del) sole che viene ostruita (\"pi\"). Il lato che guarda il sole \u00e8 pienamente illuminato, e il lato che ne \u00e8 lontano \u00e8 buio. I pianeti (come pure la luna) hanno la natura di acqua e riflettono la luce. La luce che si riversa in avanti dal sole (\"tang jih chih chhung kuang\") non raggiunge sempre la luna a causa dell'ostruzione (\"pi\") della terra stessa \u2014 questa si chiama \"an-hs\u00fc\", uneclisse lunare. Quando (un effetto simile) accade con un pianeta (noi lo chiamiamo) \"occultazione\" (\"hsing wei\"); quando la luna passa attraverso (\"kuo\") (il percorso del sole) allora c'\u00e8 uneclisse solare (\"shih\").\nShen Kuo (1031\u20131095), uno scienziato della successiva dinastia Song, us\u00f2 i modelli di eclisse lunare e di eclisse solare allo scopo di provare che i corpi celesti erano rotondi e non piatti. Questa era un'estensione del ragionamento di Jing Fang e di altri teorici fin dalla dinastia Han. Nei suoi \"Saggi dalla piscina dei sogni\" del 1088\u00a0\u00a0d.C., Shen raccont\u00f2 una conversazione che aveva avuto con il direttore dell'Osservatorio astronomico, che gli aveva chiesto se le forme del sole e della luna fossero rotonde come palle o piatte come ventagli. Shen Kuo spieg\u00f2 il suo ragionamento a favore della prima tesi:\nSe fossero come palle sicuramente si ostruirebbero l'una con l'altra quando si incontrano. Io ho replicato che questi corpi celesti erano certamente come palle. Come lo sappiamo? Dal crescere e dal calare della luna. La luna stessa non proietta alcuna luce, ma \u00e8 come una luna d'argento; la luce \u00e8 la luce del sole (riflessa). Quando si vede la luminosit\u00e0 per la prima volta, la luce del sole (passa quasi) a fianco, cos\u00ec solo il lato \u00e8 illuminato e sembra una luna crescente. Quando il sole gradualmente si allontana ancora, la luce splende obliqua, e la luna \u00e8 piena, rotonda come una pallottola. Se met\u00e0 di una sfera \u00e8 coperta di polvere (bianca) e guardata di lato, la parte coperta somiglier\u00e0 a una luna crescente; se si guarda dal davanti, apparir\u00e0 rotonda. Cos\u00ec sappiamo che i corpi celesti sono sferici .\nQuando gli fu chiesto perch\u00e9 le eclissi avvenissero solo su base occasionale mentre il corpo celeste era in congiunzione e in opposizione solo una volta al giorno, Shen Kuo scrisse:\nHo risposto che l'eclittica e il percorso della luna sono come due anelli, che giacciono uno sull'altro, ma distanti un piccolo spazio. (Se questa obliquit\u00e0 non esistesse), il sole si eclisserebbe ogni qual volta i due corpi fossero in congiunzione, e la luna si eclisserebbe ogni volta che essi fossero esattamente in congiunzione. Ma (in realt\u00e0) sebbene essi possano occupare lo stesso grado, i due percorsi non sono (sempre) vicini (l'uno all'altro), e cos\u00ec naturalmente i corpi non s'impongono l'uno sull'altro.\nAttrezzature e innovazione.\nSfera armillare (\u6e3e\u5100).\nIl pi\u00f9 antico sviluppo della sfera armillare in Cina risale al I secolo a.C., quando era disponibile un primitivo strumento armillare ad anello singolo. Questo permetteva di misurare la distanza dal polo nord (\u53bb\u6975\u5ea6, la forma cinese di declinazione) e la misura che dava la posizione in uno \"hsiu\" (\u5165\u5bbf\u5ea6, la forma cinese dell'ascensione retta).\nDurante la dinastia Han occidentale (202\u00a0a.C.-9\u00a0d.C.), gli sviluppi apportati dagli astronomi Luo Xiahong (\u843d\u4e0b\u958e), Xiangyu Wangren e Geng Shouchang (\u803f\u58fd\u660c) fecero progredire l'uso della sfera armillare nel suo iniziale stadio di evoluzione. Nel 52\u00a0d.C, l'astronomo Geng Shou-chang introdusse l'anello equatoriale fisso della sfera armillare. Nel successivo periodo della dinastia Han orientale (23-220\u00a0 d.C.) attorno all'84\u00a0d.C., gli astronomi Fu An e Jia Kui aggiunsero l'anello ellittico. Con il famoso statista, astronomo e inventore Zhang Heng (78-139\u00a0d.C.) nel 125\u00a0d.C., la sfera fu totalmente completata con anelli per i paralleli e i meridiani. \u00c8 da notare che la prima sfera armillare idraulica (cio\u00e8 azionata ad acqua) del mondo fu creata da Zhang Heng, che la faceva azionare mediante l'afflusso di liquido proveniente da una clessidra ad acqua (vedi la voce su Zhang Heng per maggiori dettagli).\nSfera armillare ridotta (\u7c21\u5100).\nProgettata dal famoso astronomo Guo Shoujing nel 1276\u00a0d.C., essa risolveva la maggior parte dei problemi riscontrati nelle sfere armillari del tempo.\nLa struttura primaria della sfera armillare ridotta contiene due grandi anelli perpendicolari tra loro, uno dei quali \u00e8 parallelo al piano equatoriale ed \u00e8 chiamato di conseguenza \"anello equatoriale\"; l'altro \u00e8 un anello doppio che \u00e8 perpendicolare al centro dell'anello equatoriale, ruota intorno a un'asta metallica ed \u00e8 chiamato \"anello doppio dell'ascensione retta\".\nL'anello doppio contiene al suo interno un cannocchiale con un mirino. Nel corso delle osservazioni, gli astronomi puntavano la stella con il cannocchiale, dopodich\u00e9 la posizione della stella poteva essere ricavata osservando i quadranti dell'anello equatoriale e dell'anello doppio dell'ascensione retta.\nLo strumento fu fuso da un missionario straniero nel 1715\u00a0d.C. Quello sopravvissuto fu costruito nel 1437\u00a0d.C. e fu portato nell'odierna Germania. Fu poi depositato in un'ambasciata francese nel 1900, durante l'Alleanza delle otto nazioni. Sotto la pressione del malcontento pubblico internazionale, la Germania restitu\u00ec lo strumento alla Cina. Nel 1933, fu posto nell'Osservatorio della Montagna Purpurea, che imped\u00ec che fosse distrutto nella invasione giapponese. Negli anni 1980, la sfera armillare era gravemente erosa e consumata dalla ruggine ed era quasi distrutta. Il restauro del dispositivo da parte del governo di Nanchino richiese 11 mesi di lavoro.\nGlobo celeste (\u6e3e\u8c61) prima della dinastia Qing.\nOltre alle carte celesti, i Cinesi costruirono anche globi celesti, che mostrano le posizioni delle stelle come una carta celeste e presentano il cielo in un momento specifico. A causa del suo nome cinese, viene spesso confuso con la sfera armillare, che in cinese differisce solo per una parola (\u6e3e\u8c61 vs. \u6e3e\u5100).\nSecondo le registrazioni, il primo globo celeste fu costruito da Geng Shou-chang (\u803f\u58fd\u660c) tra il 70\u00a0a.C. e il 50\u00a0a.C. Nella dinastia Ming, il globo celeste del tempo era un enorme globo, che mostrava le 28 case, l'equatore celeste e l'eclittica. Nessuno di essi \u00e8 sopravvissuto.\nGlobo celeste (\u5929\u9ad4\u5100) nella dinastia Qing.\nI globi celesti erano chiamati \u5929\u9ad4\u5100 (\"corpi celesti di Miriam\") nella dinastia Qing. Quello nell'Osservatorio imperiale di Pechino fu fatto dal missionario belga Ferdinand Verbiest (\u5357\u61f7\u4ec1) nel 1673\u00a0d.C. Diversamente da altri globi celesti cinesi, esso utilizza i 360 gradi invece dei 365,24 gradi che erano lo standard nell'antica Cina. \u00c8 anche il primo globo cinese che mostra le costellazioni vicino al Polo Sud celeste.\nLa sfera armillare azionata ad acqua e la torre del globo celeste (\u6c34\u904b\u5100\u8c61\u53f0).\nL'inventore della sfera armillare ad energia idraulica fu Zhang Heng (78-139\u00a0d.C.) della dinastia Han. Zhang era molto conosciuto per le sue brillanti applicazioni nel campo degli ingranaggi meccanici, e questa fu una delle sue invenzioni pi\u00f9 importanti insieme al suo sismoscopio che in modo semplice indicava la direzione da cui provenivano le onde sismiche di terremoti avvenuti anche a centinaia di chilometri di distanza.\nIniziata da Su Song (\u8607\u980c) e dai suoi colleghi nel 1086\u00a0d.C. e terminata nel 1092\u00a0d.C., la sua grande torre dell'orologio astronomica era dotata di una sfera armillare (\u6e3e\u5100), un globo celeste (\u6e3e\u8c61) e un cronografo meccanico. Era azionata da un meccanismo a scappamento e dalla prima trasmissione a catena conosciuta. Tuttavia, 35 anni dopo nel 1127\u00a0d.C., l'esercito invasore dei Jurchen smantell\u00f2 la torre al momento della presa della capitale Kaifeng. La sfera armillare fu portata a Pechino e la torre non fu mai completamente reintegrata, nemmeno da parte del figlio di Su Song.\nFortunatamente, due versioni del trattato scritto da Su Song sulla torre dell'orologio sono sopravvissute ai secoli, cosicch\u00e9 \u00e8 possibile studiare la sua torre dell'orologio astronomica attraverso i testi medievali.\nVero nord e moto planetario.\nIl poliedrico scienziato cinese Shen Kuo (1031\u20131095) non solo fu il primo nella storia a descrivere la bussola con ago magnetico, ma fece anche una misurazione pi\u00f9 accurata della distanza tra la stella polare e il vero nord che poteva essere usata per la navigazione. Shen ottenne questo risultato facendo osservazioni astronomiche notturne insieme al suo collega Wei Pu, usando il modello migliorato da Shen di un cannocchiale pi\u00f9 ampio che poteva essere fissato per osservare indefinitamente la stella polare. Insieme alla stella polare, Shen Kuo e Wei Pu preparano anche un programma di osservazioni astronomiche notturne per un periodo di cinque anni consecutivi, un lavoro imponente che avrebbe rivaleggiato perfino con il lavoro successivo di Tycho Brahe in Europa. Per il loro progetto, Shen Kuo e Wei Pu mapparono su una carta celeste le coordinate esatte dei pianeti e svilupparono le teorie del moto planetario, compreso il moto retrogrado.\nInfluenze straniere.\nAstronomia indiana.\nIl buddhismo raggiunse per la prima la volta la Cina durante la dinastia Han orientale, e le traduzioni di opere indiane sull'astronomia giunsero in Cina verso l'era dei Tre Regni (220\u2013265\u00a0d.C.). Tuttavia, la pi\u00f9 dettagliata incorporazione dell'astronomia indiana ebbe luogo solo durante la dinastia Tang (618-907), quando numerosi studiosi cinesi \u2014 come Yi Xing \u2014 sapevano padroneggiare sia l'astronomia indiana che quella cinese. Un compendio dell'astronomia indiana divenne noto in Cina come \"Jiuzhi-li\" (718\u00a0d.C.), il cui autore era un indiano di nome Qutan Xida \u2014 una traduzione del devanagari Gautama Siddha \u2014, direttore dell'osservatorio astronomico nazionale della dinastia Tang.\nLa tavola astronomica delle funzioni trigonometriche dell'astronomo e matematico indiano Aryabhatan fu tradotta nel libro di astronomia e matematica cinese \"Trattato sull'astrologia dell'era Kaiyuan\" (\"Kaiyuan Zhanjing\"), compilato nel 718\u00a0d.C. durante la dinastia Tang. Il \"Kaiyuan Zhanjing\" fu compilato dal gi\u00e0 citato Gautama Siddha, un astronomo e astrologo nato nel Chang'an e la cui famiglia era originaria dell'India. Egli si distinse anche per la sua traduzione del calendario Navagraha in cinese.\nAstronomia islamica in Asia orientale.\nLa prima registrazione dell'influenza islamica sull'astronomia cinese risale alla dinastia Song, quando un astronomo musulmano di etnia Hui chiamato Ma Yize, introdusse il concetto della settimana composta di 7 giorni e diede altri contributi.\nAstronomi islamici furono condotti in Cina per occuparsi della creazione dei calendari e dell'astronomia durante l'Impero mongolo e la successiva dinastia Yuan. Lo studioso cinese Yel\u00fc Chucai accompagn\u00f2 Gengis Khan in Persia nel 1210 e studi\u00f2 il locale calendario per utilizzarlo nell'Impero mongolo. Kublai Khan port\u00f2 degli Iraniani a Pechino per costruire un osservatorio e un'istituzione per gli studi astronomici.\nParecchi astronomi cinesi lavorarono all'Osservatorio di Maragheh, fondato da Nasir al-Din al-Tusi nel 1259 sotto il patrocinio di Hulagu Khan in Persia. Uno di questi astronomi cinesi fu Fu Mengchi, o Fu Mezhai.\nNel 1267, l'astronomo persiano Jamal ad-Din, che in precedenza aveva lavorato all'Osservatorio di Maragheh, present\u00f2 a Kublai Khan sette strumenti astronomici persiani, inclusi un globo terrestre e una sfera armillare, nonch\u00e9 un almanacco astronomico, che in seguito fu noto in Cina come il \"Wannian Li\" (\"Calendario dei diecimila anni\" o \"Calendario eterno\"). Jamal ad-Din fu conosciuto come \"Zhama Luding\" in Cina, dove, nel 1271, fu nominato dal Khan primo direttore dell'Osservatorio islamico di Pechino, noto come l'Ufficio astronomico islamico, che oper\u00f2 a fianco dell'Ufficio astronomico cinese per quattro secoli. L'astronomia islamica conquist\u00f2 una buona reputazione in Cina per la sua teoria delle latitudini planetarie, che non esistevano nell'astronomia cinese del tempo, e per la sua accurata previsione delle eclissi.\nAlcuni degli strumenti astronomici costruiti dal famoso astronomo cinese Guo Shoujing poco tempo dopo avevano uno stile simile a quello della strumentazione costruita a Maragheh. In particolare, lo \"strumento semplificato\" (\"jianyi\") e il grande gnomone presso l'Osservatorio astronomico di Gaocheng mostrano tracce dell'influenza islamica. \u00c8 possibile che l'opera di Shoujing sulla trigonometria sferica, sviluppata mentre lavorava alla formulazione del calendario Shoushili nel 1281, sia stata parzialmente influenzata anche dalla matematica islamica che era largamente accettata alla corte di Kublai. Queste possibili influenze includono un metodo pseudo-geometrico per la conversione tra coordinate equatoriali ed eclittiche, l'uso sistematico dei decimali nei parametri sottostanti e l'interpolazione cubica nel calcolo dell'irregolarit\u00e0 nei moti planetari.\nL'imperatore Taizu (che regn\u00f2 dal 1368 al 1398) della dinastia Ming (1328\u20131398), nel primo anno del suo regno (1368), fece venire a Nanchino alcuni specialisti di astrologia Han e non Han dalle istituzioni astrologiche di Pechino della precedente dinastia mongola Yuan, per farli diventare funzionari dell'osservatorio nazionale appena istituito. Quella fu la prima volta che il governo Ming convoc\u00f2 nella capitale del sud (Nanchino) quattordici astronomi ufficiali della capitale del nord (Pechino).\nAl fine di aumentare l'accuratezza nei metodi di osservazione e computazione, l'imperatore Taizu rinforz\u00f2 l'adozione di sistemi di calendario paralleli, quello Han e quello Hui. Negli anni successivi, la corte Ming assegn\u00f2 a molti astrologi hui alte posizioni nell'Osservatorio imperiale. Essi scrissero molti libri sull'astronomia islamica e fabbricarono anche attrezzature astronomiche basate sul sistema islamico.\nNel 1383 fu completata la traduzione in cinese di due importanti opere: \"Zij\" (1366) e \"al-Madkhal fi Sina'at Ahkam al-Nujum\" (\"Introduzione all'astrologia\") (1004).\nNel 1384, fu fabbricato un astrolabio cinese per osservare le stelle, basato sulle istruzioni per fabbricare attrezzature islamiche multifunzione. Nel 1385, l'apparato fu installato su una collina nella parte nord di Nanchino.\nIntorno al 1384, durante la dinastia Ming, l'imperatore Zhu Yuanzhang ordin\u00f2 la traduzione e la compilazione in cinese delle tavole astronomiche islamiche, un compito che fu portato a termine dagli studiosi Mashayihei, un astronomo musulmano, e Wu Bozong, un funzionario-studioso cinese. Queste tavole divennero note come \"Huihui Lifa\" (\"Sistema musulmano di astronomia calendaristica\"), che fu pubblicato in Cina molte volte fino all'inizio del XVIII secolo, bench\u00e9 la dinastia Qing avesse ufficialmente abbandonato la tradizione dell'astronomia cino-islamica nel 1659. L'astronomo musulmano Yang Guangxian fu noto per i suoi attacchi alle scienze astronomiche dei Gesuiti.\nAttivit\u00e0 gesuita in Cina.\nL'introduzione della scienza occidentale in Cina da parte di sacerdoti astronomi gesuiti tra la fine del XVI e l'inizio del XVII secolo interess\u00f2 anche il campo dell'astronomia ed ebbe sia vantaggi sia svantaggi.\nIl telescopio fu introdotto in Cina all'inizio del XVII secolo. Esso fu menzionato per la prima volta in uno scritto cinese da Emanuel Diaz (Yang MaNuo), che scrisse il suo \"Tian Wen L\u00fce\" nel 1615. Nel 1626, Johann Adam Schall von Bell (Tang Ruowang) pubblic\u00f2 il trattato cinese sul telescopio noto come \"Yuan Jing Shuo\" (\"Il vetro ottico che vede lontano\"). L'imperatore Chongzhen (\u5d07\u798e\u5e1d, r. 1627\u20131644) della dinastia Ming acquist\u00f2 il telescopio di Johannes Terrentius (o Johann Schreck; Deng Yu-han) nel 1634, dieci anni prima del crollo della dinastia Ming. Tuttavia, l'impatto sull'astronomia cinese fu limitato.\nLe missioni gesuite in Cina del XVI e XVII secolo portarono l'astronomia occidentale, che stava allora subendo la propria rivoluzione, in Cina. Dopo il processo a Galileo all'inizio del XVII secolo, all'ordine cattolico gesuita fu imposto di aderire al geocentrismo e di ignorare gli insegnamenti eliocentrici di Copernico e dei suoi seguaci, anche se stavano diventando normali nell'astronomia europea. Cos\u00ec, i Gesuiti inizialmente condivisero con i loro ospiti cinesi un'astronomia geocentrica e in gran parte pre-copernicana (cio\u00e8, la visione tolemaica e aristotelica dell'epoca ellenistica). I Gesuiti (come Giacomo Rho) introdussero il modello geoeliocentrico di Tycho come modello cosmologico \"standard\". I Cinesi erano fondamentalmente contrari anche a questo modello, dal momento che credevano da tempo (dall'antica dottrina di Xuan Ye) che i corpi celesti fluttuassero nel vuoto in uno spazio infinito. Questo contraddiceva la visione aristotelica delle sfere cristalline, concentriche e solide, dove tra i corpi celesti non c'era il vuoto, ma una massa d'aria.\nNaturalmente, le visioni di Copernico, Galileo e Tycho Brahe alla fine avevano trionfato nella scienza europea, e queste idee filtrarono lentamente in Cina malgrado gli sforzi iniziali dei Gesuiti di contenerle. Nel 1627, il gesuita polacco Michael Boym (Bu Mige) introdusse con molto entusiasmo le Tavole rodolfine copernicane di Johannes Kepler alla corte Ming di Pechino. Nel trattato di astronomia occidentale scritto in cinese da Adam Schall von Bell nel 1640, i nomi di Copernico (Ge-Bai-Ni), Galileo (Jia-li-l\u00fce) e Tycho Brahe (Di-gu) furono formalmente introdotti in Cina. C'erano anche Gesuiti in Cina che erano a favore della teoria copernicana, come Nicholas Smogulecki e Wenceslaus Kirwitzer. Tuttavia, le visioni copernicane non furono diffuse o totalmente accettate in Cina durante questo periodo.\nFerdinand Augustin Hallerstein (Liu Songling) cre\u00f2 il primo astrolabio sferico come Capo dell'Ufficio astronomico imperiale dal 1739 fino al 1774. L'antico osservatorio astronomico di Pechino, ora un museo, ospita ancora la sfera armillare con anelli rotanti, che fu fabbricata sotto la guida di Hallerstein ed \u00e8 considerata il pi\u00f9 importante strumento astronomico.\nMentre erano in Giappone, gli olandesi aiutarono i Giapponesi a costruire il primo osservatorio moderno del Giappone nel 1725, diretto da Nakane Genkei, i cui astronomi accettarono totalmente la visione copernicana. Al contrario, la visione copernicana non fu accettata nella Cina tradizionalista fino all'inizio del XIX secolo, con i missionari protestanti come Joseph Edkins, Alex Wylie e John Fryer."}
{"id": "5847607", "revid": "599013", "url": "https://it.wikipedia.org/wiki?curid=5847607", "title": "Campionati mondiali di tiro a volo 2015", "text": "I campionati mondiali di tiro 2015 furono la trentaseiesima edizione dei campionati mondiali di questo sport e si disputarono al Trap Concaverde di Lonato dal 10 al 17 settembre."}
