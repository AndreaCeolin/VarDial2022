{"id": "5792274", "revid": "132266", "url": "https://it.wikipedia.org/wiki?curid=5792274", "title": "Battaglia delle isole Shetland", "text": "La battaglia delle isole Shetland, anche detta azione al largo di Lerwick, si svolse il 17 ottobre 1917 nelle acque antistanti l'arcipelago delle isole Shetland, nell'ambito dei pi\u00f9 vasti eventi del teatro del Mare del Nord della prima guerra mondiale: una formazione navale della Kaiserliche Marine tedesca intercett\u00f2 un convoglio navale salpato dall'Inghilterra e in rotta per la Norvegia, affondando nel corso di un breve combattimenti due cacciatorpediniere della Royal Navy britannica e nove dei dodici mercantili che componevano il convoglio.\nAntefatti.\nNonostante l'inizio delle ostilit\u00e0, il Regno Unito aveva mantenuto i suoi rapporti commerciali con le nazioni della Scandinavia e in particolare con la Norvegia che, bench\u00e9 neutrale, dimostrava forti simpatie per il campo degli Alleati: i rifornimenti di carbone dal Regno Unito erano di vitale importanza per mantenere operativa la vasta flotta mercantile norvegese, e di converso i britannici importavano dalla Norvegia legname, pesce e minerali. I mercantili in viaggio tra Norvegia e Inghilterra divennero di conseguenza un importante obiettivo per la Kaiserliche Marine tedesca: se la grande flotta di superficie della Germania (Hochseeflotte) vedeva spesso frustrati i suoi tentativi di sortita nel Mare del Nord dal pronto intervento della Grand Fleet britannica, nettamente superiore in numero, i sommergibili tedeschi (U-boot) avevano maggiori possibilit\u00e0 di sfuggire alla caccia delle unit\u00e0 della Royal Navy e di portare attacchi ai lenti mercantili.\nLe pesanti perdite spinsero i britannici a varare un sistema di convogli navali sulle rotte pi\u00f9 insidiate dai tedeschi, facendo navigare i mercantili in formazioni compatte scortate da unit\u00e0 da guerra: nel luglio 1916 il sistema dei convogli fu adottato sulla rotta tra Harwich in Inghilterra e Hoek van Holland nei Paesi Bassi, mentre nell'aprile 1917 presero il via con regolarit\u00e0 i convogli diretti in Norvegia. Riuniti in formazione, i mercantili procedevano sotto scorta di cacciatorpediniere e pescherecci armati alla volta di Lerwick nelle isole Shetland, da dove poi proseguivano lungo la ben sorvegliata costa orientale dell'Inghilterra oppure verso le acque norvegesi; la rotta era molto a nord rispetto alle basi tedesche, e le pattuglie di incrociatori della Royal Navy intente a mantenere il blocco navale della Germania fornivano un'ulteriore protezione a distanza ai convogli. In caso di bisogno, il nucleo centrale della Grand Fleet poteva essere fatto velocemente affluire dalle basi di Scapa Flow e Rosyth per parare eventuali sortite in forze della Hochseeflotte.\nIl sistema dei convogli fece ben presto calare notevolmente le vittime degli U-boot tedeschi, in seria difficolt\u00e0 contro le veloci unit\u00e0 di scorta poste a protezione dei mercantili. Come reazione, sul finire del 1917 il comandante della marina tedesca ammiraglio Reinhard Scheer progett\u00f2 un rapido raid contro i convogli sulla rotta norvegese tramite l'impiego di unit\u00e0 di superficie: oltre che per causare danni, l'azione doveva spingere i britannici a richiamare le loro unit\u00e0 di scorta dall'oceano Atlantico, dove si stavano concentrando gli attacchi degli U-boote. Per l'azione furono selezionati i due incrociatori leggeri della classe Brummer, moderne unit\u00e0 dotate di lunga autonomia e capaci di forti velocit\u00e0, la cui somiglianza con le similari unit\u00e0 britanniche della classe Arethusa poteva consentire loro di svicolare tra le pattuglie della Royal Navy.\nLa battaglia.\nAl comando del capitano di fregata Max Leonardi, gli incrociatori e salparono quindi il 16 ottobre 1917 alla volta di Lerwick, seguendo le segnalazioni degli U-boot che indicavano la partenza dalle coste britanniche di un grosso convoglio diretto in Norvegia carico di carbone; la partenza dei due incrociatori fu segnalata all'Ammiragliato britannico dai crittoanalisti della Room 40, da tempo capaci di intercettare e decodificare le comunicazioni radio della marina tedesca, ma a parte inviare alcuni squadroni di incrociatori a pattugliare il Mare del Nord non fu presa alcuna particolare precauzione per aumentare la sorveglianza sulle rotte dei convogli: i classe Brummer erano unit\u00e0 destinate principalmente alla posa di mine navali e si riteneva alquanto improbabile che potessero spingersi fino alle coste delle isole Shetland; la stessa Room 40, del resto, non era messa al corrente dei movimenti dei convogli navali e non poteva di conseguenza prevedere che l'obiettivo dei tedeschi potesse essere uno di questi.\nSalpato da Marsden nel pomeriggio del 16 ottobre, il convoglio diretto in Norvegia si componeva di dodici mercantili: cinque norvegesi (\"Habil\", \"Dagbj\u00f8rg\", \"Silja\", \"S\u00f8rhaug\" e \"Kristine\"), due britannici (\"Benclugh\" e \"City of York\"), due danesi (\"Margrethe\" e \"Stella\"), due svedesi (\"Visbur\" e \"H. Wicander\") e uno belga (\"Lonionier\"); la scorta era affidata al cacciatorpediniere del capitano di corvetta Charles Fox e a due pescherecci armati (\"Elise\" e \"P. Fannon\") cui pi\u00f9 tardi si un\u00ec un ulteriore cacciatorpediniere, lo . Verso le 06:00 del 17 ottobre, nella posizione 60\u00b0 6' N, 1\u00b0 6' E a circa 65 miglia a est di Lerwick, lo \"Strongbow\", che navigava di poppa al convoglio circa sei-otto miglia dietro il \"Mary Rose\", individu\u00f2 le due unit\u00e0 tedesche a una distanza di circa 3.700 metri nell'incerta luce dell'alba: l'unit\u00e0 britannica scambi\u00f2 le navi tedesche per incrociatori della Royal Navy, e non diede alcun allarme.\nSerrate le distanze a 2.700 metri, il \"Brummer\" apr\u00ec improvvisamente il fuoco sullo \"Strongbow\" con i suoi cannoni da 150\u00a0mm: il cacciatorpediniere cerc\u00f2 di lanciare un messaggio radio di allarme, ma la comunicazione fu efficacemente disturbata dagli operatori radio tedeschi. Nel giro di poco tempo il fuoco del \"Brummer\" immobilizz\u00f2 lo \"Strongbow\" e gli caus\u00f2 gravissimi danni: molti membri dell'equipaggio rimasero uccisi ma il capitano dell'unit\u00e0, tenente comandante Edward Brooke, bench\u00e9 ferito a una gamba continu\u00f2 a comandare la nave ormai in affondamento, dando disposizioni perch\u00e9 il materiale riservato e i libri dei codici fossero distrutti; lo \"Strongbow\" fu infine abbandonato dai superstiti e affond\u00f2 intorno alle 09:30, dopo tre separati attacchi da parte degli incrociatori tedeschi. Le unit\u00e0 di Leonardi diressero quindi il tiro sui mercantili, colpendo in rapida successione quattro unit\u00e0; supponendo che il convoglio fosse caduto in un attacco di sommergibili, il comandante Fox fece invertire la rotta al \"Mary Rose\" e si diresse sul luogo dello scontro, ritrovandosi ben presto a fronteggiare entrambi gli incrociatori tedeschi: dopo un momento di esitazione, Fox diresse la sua unit\u00e0 incontro al nemico a forte velocit\u00e0, aprendo il fuoco con i suoi cannoni da 100\u00a0mm.\nLa decisione di Fox di lanciarsi all'attacco contro un nemico superiore, lasciando indifeso il convoglio, fu poi criticata dalla commissione d'inchiesta riunitasi per indagare sullo scontro: alla distanza di 1.800 metri, le artiglierie tedesche ridussero ben presto il \"Mary Rose\" a un relitto fumante il quale affond\u00f2 nel giro di pochi minuti, portando con s\u00e9 gran parte dell'equipaggio tra cui il suo comandante. Gli incrociatori tedeschi diressero il tiro contro i restanti mercantili, affondandone in breve tempo altri cinque prima di rompere il contatto e di ritirarsi; furono affondati tutti i mercantili appartenenti alle nazioni scandinave, tutte neutrali, e questo fu fonte di recriminazioni tra tedeschi e britannici, in particolare per il fatto che non fu dato tempo agli equipaggi di evacuare le unit\u00e0 (fatto giustificato dai tedeschi con la necessit\u00e0 di impedire ai mercantili di inviare richieste di aiuto via radio). I britannici avanzarono anche l'accusa che i tedeschi avessero aperto il fuoco sui naufraghi dei due cacciatorpediniere, circostanza negata fermamente dai tedeschi. Condotti i tre mercantili superstiti al sicuro, il peschereccio armato \"Elise\" ritorn\u00f2 sul luogo dello scontro per prestare assistenza ai naufraghi, traendo in salvo anche i 45 superstiti dello \"Strongbow\" tra cui il comandante Brooke; guidati dal sottotenente Freeman, i soli dieci superstiti del \"Mary Rose\" raggiunsero con uno zatterino di salvataggio la costa norvegese vicino a Bergen, dove furono soccorsi dai guardiani di un faro. In totale, il tonnellaggio dei nove mercantili affondati ammont\u00f2 a 10.428 tonnellate e le vittime degli affondamenti risultarono circa 250 uomini.\nConseguenze.\nLa notizia dell'attacco al convoglio raggiunse l'Ammiragliato britannico solo alle 15:50 del 17 ottobre, troppo in ritardo perch\u00e9 le unit\u00e0 della Royal Navy potessero tentare di intercettare i due incrociatori tedeschi che quindi rientrarono in porto senza aver riportato alcun danno. Il successo della scorreria del 17 ottobre fu replicato il 12 dicembre seguente, quando quattro cacciatorpediniere tedeschi intercettarono un convoglio diretto in Norvegia affondando un cacciatorpediniere britannico e cinque mercantili per complessive 8.180 tonnellate; l'ammiraglio Scheer tent\u00f2 di replicare questi successi organizzando una sortita su vasta scala nell'aprile 1918 dell'intera Hochseefotte, ma questa volta non ottenne alcun successo. Pi\u00f9 avanti nel conflitto fu approntato un piano per un'ambiziosa sortita dei due Brummer, i quali, accompagnati da una petroliera per il rifornimento di carburante, dovevano forzare il blocco britannico del Mare del Nord e raggiungere le acque dell'Atlantico attorno alle Azzorre, una zona irraggiungibile per gli U-boot; il piano fu poi abbandonato stante la difficolt\u00e0 a rifornire le navi in mare aperto, e i due incrociatori parteciparono poi all'autoaffondamento della flotta tedesca a Scapa Flow il 19 giugno 1919."}
{"id": "5792275", "revid": "78185672", "url": "https://it.wikipedia.org/wiki?curid=5792275", "title": "Buronzo, Vercelli", "text": ""}
{"id": "5792276", "revid": "182193", "url": "https://it.wikipedia.org/wiki?curid=5792276", "title": "Unione Sportiva Argentia", "text": ""}
{"id": "5792277", "revid": "182193", "url": "https://it.wikipedia.org/wiki?curid=5792277", "title": "US Argentia", "text": ""}
{"id": "5792278", "revid": "182193", "url": "https://it.wikipedia.org/wiki?curid=5792278", "title": "U.S. Argentia", "text": ""}
{"id": "5792289", "revid": "182193", "url": "https://it.wikipedia.org/wiki?curid=5792289", "title": "E.N.A.L.", "text": ""}
{"id": "5792291", "revid": "78185965", "url": "https://it.wikipedia.org/wiki?curid=5792291", "title": "Virginia De Bosis", "text": ""}
{"id": "5792292", "revid": "2036644", "url": "https://it.wikipedia.org/wiki?curid=5792292", "title": "Cangzhou Xiongshi Zuqiu Julebu", "text": "Il Cangzhou Xiongshi Zuqiu Julebu (), a volte tradotto come \"Cangzhou Mighty Lions Football Club\" e precedentemente conosciuto come Shijiazhuang Ever Bright, \u00e8 una societ\u00e0 calcistica cinese con sede a Cangzhou. La squadra gioca le sue partite allo Yutong International Sports Center e milita nella Super League, la massima divisione del campionato cinese, dopo essere stato ripescato a causa del fallimento dello Jiangsu.\nFu fondata il 4 gennaio 2011 con il nome di \"Xiamen Dongyuxing\".\nDa gennaio 2021 lo Shijiazhuang Ever Bright ha spostato la sua sede da Shijiazhuang a Cangzhou e ha cambiato il suo nome in Cangzhou Mighty Lions.\nStoria.\nIl club fu fondato il 25 febbraio 2011 da Smart Hero International Trading Limited (\u9a8f\u8c6a\u6295\u8d44\u6709\u9650\u516c\u53f8), Xiamen Dongyuhang Import &amp; Export Co., Ltd. (\u53a6\u95e8\u4e1c\u5c7f\u884c\u8fdb\u51fa\u53e3\u6709\u9650\u516c\u53f8), Xiamen City HS Sheng Industrial Co., Ltd. (\u53a6\u95e8\u534f\u665f\u5de5\u8d38\u6709\u9650\u516c\u53f8) e Xiamen City Shengxin Metal Products Co., Ltd. (\u53a6\u95e8\u91d1\u76db\u946b\u91d1\u5c5e\u5236), \nsulla base del club amatoriale locale Xiamen Dongyuhang, che aveva raggiunto il secondo posto della Cina Amateur Football League l'anno precedente, sotto il nome di Fujian Smart Hero (\u798f\u5efa\u9a8f\u8c6a). Per la sua stagione di debutto, il Fujian gioc\u00f2 nella League Two della stagione 2011. Nella sua prima stagione raggiunse la promozione nella League One del 2012 tramite i play-off, battendo il Guizhou Zhicheng 6\u20135 ai rigori.\nNella stagione 2012 in League One Xu Hui fu nominato allenatore e riusc\u00ec a portare il club al terzo posto del campionato. Questo port\u00f2 lo Yongchang Real Estate (\u6c38\u660c\u5730\u4ea7\u96c6\u56e2) ad interessarsi al club e acquist\u00f2 il 70% delle azioni del club, operazione ufficialmente conclusa il 18 gennaio 2013. Il club si trasfer\u00ec nella capitale della provincia di Hubei, Shijiazhuang, al Centro sportivo internazionale di Yutong, cambi\u00f2 poi i colori del club in blu e il nome della squadra in Shijiazhuang Yongchang Junhao (\u77f3\u5bb6\u5e84\u6c38\u660c\u9a8f\u8c6a). Il 27 dicembre 2013 lo Yongchang Real Estate acquist\u00f2 il restante 30% delle azioni del club e il 24 febbraio 2014 lo Shijiazhuang Yongchang Junhao FC cambi\u00f2 il proprio nome in Shijiazhuang Yongchang (\u77f3\u5bb6\u5e84\u6c38\u660c). Nella League One del 2014 lo Shijiazhuang Yongchang vinse la promozione al massimo livello per la prima volta nella sua storia, arrivando secondo nella divisione. Il primo atto del club nella massima serie fu quello di cambiare il proprio nome in inglese nel gennaio 2015, rinominandosi Shijiazhuang Ever Bright (il nome cinese rimase ancora \u77f3\u5bb6\u5e84\u6c38\u660c). \nLa stagione d'esordio del club nella massima serie vide l'allenatore del club, Yasen Petrov, in grado di guidare la squadra al settimo posto in campionato e al sicuro dalla retrocessione alla fine della Super League 2015. La stagione successiva si sarebbe rivelata notevolmente pi\u00f9 difficile e Yasen Petrov fu esonerato il 14 luglio 2016 e sostituito da Li Jinyu su base assistenziale, dopo che una serie di pessime prestazioni il club dovette lottare per salvarsi dalla retrocessione. Il club fu retrocesso alla fine della stagione del 2016 e il 7 novembre 2016 ha assunto Afshin Ghotbi come nuovo allenatore per la stagione successiva. Fortunatamente, sono rimasti in lizza per la promozione nelle stagioni successive, ma nonostante abbiano guadagnato il terzo posto nel 2017, non sono riusciti a raggiungere la promozione nei successivi due anni. \nFurono promossi di nuovo nel 2019 ma terminarono ultimi nel torneo retrocessione del 2020. Sfuggirono alla retrocessione grazie allo scioglimento di due squadre di Super League nel 2021, facendo s\u00ec che le due squadre che altrimenti sarebbero retrocesse possano rimanere in Super League per l'anno successivo. Il club \u00e8 stato ribattezzato Cangzhou Mighty Lions nello stesso anno in cui la Federazione cinese decise di rimuovere i nomi delle societ\u00e0 dai nomi delle squadre. \nRosa 2022.\nAggiornata al 14 gennaio 2022.\nRosa 2021.\nAggiornata al 14 agosto 2021."}
{"id": "5792294", "revid": "1305772", "url": "https://it.wikipedia.org/wiki?curid=5792294", "title": "XZR", "text": " \u00e8 un videogioco action RPG sviluppato da Telenet per NEC PC-8801. Convertito per MSX2, PC-98 e Sharp X1, il videogioco \u00e8 il primo titolo della serie \"Exile\".\nTrama.\nIl protagonista \u00e8 Sadler, un assassino siriano nato nel XII secolo che ha come scopo quello di uccidere il califfo. Nel corso del gioco Sadler si ritrover\u00e0 nel XX secolo e dovr\u00e0 eliminare il segretario generale del PCUS e il presidente degli Stati Uniti d'America."}
{"id": "5792297", "revid": "62244", "url": "https://it.wikipedia.org/wiki?curid=5792297", "title": "Xu Bo", "text": ""}
{"id": "5792299", "revid": "125734830", "url": "https://it.wikipedia.org/wiki?curid=5792299", "title": "Legge 25 gennaio 1982, n. 17", "text": "La legge 25 gennaio 1982, n. 17 (anche nota come legge Anselmi o legge Spadolini), \u00e8 una legge della Repubblica Italiana promulgata durante il governo Spadolini I. \u00c8 stata pubblicata nella Gazzetta Ufficiale della Repubblica Italiana del 28 gennaio 1982, numero 27.\nStoria.\nEmanata dopo l'esplosione dello scandalo della P2 e del ritrovamento della lista degli appartenenti alla P2 che suscit\u00f2 grande sorpresa nell'opinione pubblica italiana; il 26 novembre 1981, durante il dibattito parlamentare sulla legge, il deputato Famiano Crucianelli afferm\u00f2:\nIn virt\u00f9 della norma, la Commissione Parlamentare Antimafia, nell'aprile del 2017, a fronte del rifiuto del \"Grande Oriente d'Italia\" e di altre fratellanze, invi\u00f2 la Guardia di Finanza a sequestrare gli elenchi di 35.000 iscritti delle quattro principali obbedienze massoniche italiane.\nIn attesa di un esame tecnico dei file sequestrati, gli elenchi non sono stati n\u00e9 resi pubblici n\u00e9 trasmessi alla magistratura competente.\nI contenuti.\nLe specificazioni riguardo l'art. 18 della Costituzione.\nIl dettato della legge costitu\u00ec attuazione dell'articolo 18 della Costituzione italiana, specificando all'art. 1 che tra le organizzazione vietate dal dettato costituzionale rientri anche quelle non segrete, ma che occultino in tutto o in parte le finalit\u00e0 e attivit\u00e0, nonch\u00e9 interferenti con organi della pubblica amministrazione italiana e con servizi pubblici essenziali,\nLe sanzioni per i promotori e gli appartenenti.\nSono previste sanzioni per chi promuovesse o partecipasse a tali organizzazioni, prevedendo pene detentive e disponendo come conseguenza dell'accertamento dell'esistenza, lo scioglimento e la confisca di tutti i beni.\nLa legge stabiliva inoltre che i dipendenti della pubblica amministrazione sia militari che civili per i quali sia accertata l'appartenenza a dette organizzazioni o ne risulti l'evidenza da elementi concreti possono essere sospesi dal servizio ed eventualmente essere oggetto di valutazione dell'opportunit\u00e0 del mantenimento in servizio. Viene inoltre sancito l'obbligo per le amministrazioni competenti di svolgere accertamenti istruttori e di inviare gli atti all'autorit\u00e0 giudiziaria italiana e di promuovere azione disciplinare nei confronti di tali dipendenti. Al fine di attivit\u00e0 di vigilanza, viene affermata la creazione di Commissione nominata dal Presidente della Repubblica con mandato triennale.\nScioglimento della P2.\nL'art. 5 conteneva infine l'espressa disposizione dello scioglimento della P2.\nAnalisi.\nLa legge trova applicazione in presenza di un rischio o pericolo di eversione dell'ordine costituzionale. Secondo Rosi Bindi, la norma non attu\u00f2 il dettato costituzionale che prevedeva la duplice e disgiunta proibizione delle associazioni segrete \"oppure\" che perseguono fini vietati dalla legge penale. La introdotta da Spadolini alla legge Anselmi viet\u00f2 le associazione segrete \"che\" perseguono fini illeciti, rendendo in questo modo la segretezza un carattere di per s\u00e9 legittimo.\nSviluppi.\nNel luglio 2018, \u00e8 stato depositato il disegno di legge n. 364-\"Disposizioni in materia di incompatibilit\u00e0 con la partecipazione ad associazioni che comportano vincolo di obbedienza come richiesto da logge massoniche o ad associazioni fondate su giuramenti o vincoli di appartenenza\", al termine di un dibattito che era sostanzialmente iniziato durante l'iter di approvazione della Legge Anselmi stessa. \nAd ottobre 2020, l'iter di approvazione risulta ancora in corso."}
{"id": "5792300", "revid": "599013", "url": "https://it.wikipedia.org/wiki?curid=5792300", "title": "Kimberly Birrell", "text": ""}
{"id": "5792303", "revid": "486946", "url": "https://it.wikipedia.org/wiki?curid=5792303", "title": "Fujian Smart Hero", "text": ""}
{"id": "5792304", "revid": "486946", "url": "https://it.wikipedia.org/wiki?curid=5792304", "title": "Fujian Smart Hero F.C.", "text": ""}
{"id": "5792305", "revid": "486946", "url": "https://it.wikipedia.org/wiki?curid=5792305", "title": "Fujian Smart Hero Football Club", "text": ""}
{"id": "5792306", "revid": "486946", "url": "https://it.wikipedia.org/wiki?curid=5792306", "title": "Shijiazhuang Yongchang Junhao Football Club", "text": ""}
{"id": "5792308", "revid": "486946", "url": "https://it.wikipedia.org/wiki?curid=5792308", "title": "Shijiazhuang Yongchang Junhao", "text": ""}
{"id": "5792309", "revid": "486946", "url": "https://it.wikipedia.org/wiki?curid=5792309", "title": "Shijiazhuang Yongchang F.C.", "text": ""}
{"id": "5792310", "revid": "486946", "url": "https://it.wikipedia.org/wiki?curid=5792310", "title": "Shijiazhuang Yongchang Football Club", "text": ""}
{"id": "5792311", "revid": "486946", "url": "https://it.wikipedia.org/wiki?curid=5792311", "title": "Shijiazhuang Ever Bright", "text": ""}
{"id": "5792312", "revid": "486946", "url": "https://it.wikipedia.org/wiki?curid=5792312", "title": "Xiamen Dongyuhang", "text": ""}
{"id": "5792313", "revid": "486946", "url": "https://it.wikipedia.org/wiki?curid=5792313", "title": "Xiamen Dongyuxing", "text": ""}
{"id": "5792316", "revid": "117167044", "url": "https://it.wikipedia.org/wiki?curid=5792316", "title": "Ivan Vi\u0161njakov", "text": "Biografia.\nIvan Vishnyakov dipinse parecchi murale in molti palazzi e chiese di San Pietroburgo e dintorni, tra cui il Palazzo d'Estate, il Palazzo Ani\u010dkov ed il Palazzo d'Inverno. Fu anche un celebre pittore di ritratti ed icone ed un abile restauratore.\nI suoi ritratti sono stati tra i primi ad abbandonare lo stile piatto e statico, favorito dalla corte imperiale.\nTra i suoi allievi figurano Alexei Antropov, Alexei Ivanovich Belsky e Ivan Firsov.\nNel 1740, raggiunse il grado Consigliere di Corte (grado civile equivalente ad un tenente-colonnello) e, nel 1752, divenne Assessore Collegiato, cui bisognava rivolgersi dandogli della \"Vostra Eccellenza\"."}
{"id": "5792321", "revid": "736476", "url": "https://it.wikipedia.org/wiki?curid=5792321", "title": "Ivan Vishnyakov", "text": ""}
{"id": "5792339", "revid": "486946", "url": "https://it.wikipedia.org/wiki?curid=5792339", "title": "Shijiazhuang Yongchang", "text": ""}
{"id": "5792340", "revid": "478814", "url": "https://it.wikipedia.org/wiki?curid=5792340", "title": "Nicol\u00e1s Kicker", "text": "Vanta un best ranking al numero 78 ATP in singolare, raggiunto il 12 giugno 2017. Dopo aver scontato una lunga squalifica per match-fixing, dal 23 gennaio 2021 \u00e8 libero di competere nel circuito professionistico.\nCarriera.\n2013-2015: Circuito Futures.\nTra il 2013 e il 2015 ha trionfato in 10 tornei Futures argentini, di singolare su terra rossa ed \u00e8 stato protagonista anche di numerosi tornei Challenger italiani, fra cui spicca l'ottima prova nel Challenger di Milano 2015. Nel 2015 tenta, senza successo, le qualificazioni per Wimbledon e US Open.\n2016: Debutto in un torneo ATP.\nFa il suo esordio in un torneo ATP a Houston, dopo aver superato Giovanni Lapentti e Jared Donaldson nelle qualificazioni, viene eliminato in tre set al primo turno da Tim Smyczek. Vince inoltre i suoi primi due Challenger in singolare a Perugia e Guayaquil e raggiunge un'altra finale dove viene sconfitto da Guido Andreozzi. In doppio in coppia con Facundo Arg\u00fcello vince il suo primo Challenger in doppio battendo la coppia formata da Arevalo e Galdos. Fallisce inoltre le qualificazioni per i tornei dello slam. Chiude come 110 ATP, suo best ranking.\n2017: Ingresso in top 100.\nFallisce le qualificazioni a Chennai e a Melbourne. Coglie la sua prima vittoria ATP a Quito contro Guido Andreozzi, viene poi eliminato da Rajeev Ram al secondo turno. Non riesce a qualificarsi per il torneo di Buenos Aires. Al Rio Open si qualifica e riesce a raggiungere i quarti di finale, battendo Cecchinato e De Greef anch'essi qualificati, prima di arrendersi ad Albert Ramos-Vi\u00f1olas. Grazie a questo risultato entra per la prima volta in Top 100 ATP. Non riesce a ripetersi la settimana seguente a San Paolo dove viene eliminato al turno decisivo di qualificazione da Cecchinato. Prende parte al Santiago Challenger cedendo al secondo turno. A Miami non riesce a qualificarsi. A Houston accede al secondo turno grazie al ritiro di Noah Rubin sul 5-3, in suo favore, ma viene eliminato da Fernando Verdasco. Perde poi al primo turno del BMW Open. Si qualifica a Lione e al primo turno supera, con un doppio 6-4, Dustin Brown e al secondo batte il numero 19 ATP Nick Kyrgios in tre set. \u00c8 per lui la prima vittoria contro un top 20 in carriera. Fa il suo debutto in un torneo dello \"Slam\" al Roland Garros battendo in quattro set al primo turno Damir D\u017eumhur, prima di arrendersi a Pablo Cuevas con un triplo 6-4. Partecipa poi al Challenger di Prostejov fermandosi ai quarti di finale. A Wimbledon viene sconfitto all'esordio da Steve Johnson 4-6, 5-7, 3-6.\nLa settimana successiva scende in campo ad Umago dove supera al primo turno Youzhny 6-3, 7-5, ma si arrende poi a Fognini in tre set, 4-6, 6-1, 2-6. Raggiunge poi ad Amburgo i quarti di finale, battendo in serie e in due set, Tommy Haas e Beno\u00eet Paire per poi essere sconfitto da Philipp Kohlschreiber col punteggio di 66-7, 6-4, 4-6. Viene poi eliminato al primo turno del Winston-Salem Open, per 5-7, 2-6 da Andrey Kuznetsov. Nell'ultimo slam stagionale a New York, viene sconfitto al primo turno da Cedrik-Marcel Stebe, col punteggio di 7-5, 3-6, 1-6, 1-6. \nIl suo 2017 prosegue con tre sconfitte all'esordio nei tornei ATP di Metz, Shenzhen e Tokyo; nel mese di ottobre si aggiudica il torneo Challenger di Buenos Aires 2, sconfiggendo in finale il connazionale Horacio Zeballos. Successivamente si sposta a Lima (Per\u00f9), dove raggiunge le semifinali, e Guayaquil (Ecuador), dove non va oltre i quarti di finale. Chiude il 2017 in Uruguay, nel torneo di Montevideo, nel quale viene sconfitto in semifinale da Pablo Cuevas.\n2018: Una stagione a met\u00e0... causa squalifica per match-fixing.\nComincia l'annata con due pesanti sconfitte a Pune e Canberra, rispettivamente contro Marton Fucsovics ed Elliot Benchetrit. Agli Australian Open raggiunge il terzo turno per la prima volta in carriera, perdendo nuovamente da Fucsovics dopo aver superato Thompson e Lacko. Terminata la tourn\u00e9e australiana, si sposta sulla terra battuta in Sudamerica, non riuscendo a cogliere risultati di rilievo, trasferendosi poi negli Stati Uniti per i Masters 1000 di Indian Wells e Miami: nel primo torneo arriva al terzo ostacolo, nel secondo perde all'esordio da Frances Tiafoe. La sua stagione prosegue con l'esordio nella sfida di Coppa Davis tra Argentina e Cile (impegnato in un singolare, perde in tre set con Nicolas Jarry) e il torneo ATP 250 di Houston: in Texas arriva al secondo turno, vincendo in due rapidi set con Donald Young all'esordio.\nRientrato in Europa nel mese di maggio, raggiunge il secondo turno all'Estoril Open e supera le qualificazioni del Masters 1000 di Madrid, perdendo al primo turno del tabellone principale con il canadese Milos Raonic. Giunge poi in Italia per gli Internazionali BNL d'Italia 2018: al primo turno del torneo cadetto, Kicker ritrova Nicolas Jarry e perde nuovamente in tre set combattuti. A fine mese decide di disputare il torneo ATP 250 di Lione: all'esordio viene battuto dal connazionale Federico Coria.\nIl 20 giugno 2018, ad un mese dall'ultimo incontro disputato in terra transalpina, la Tennis Integrity Unit gli comunica la squalifica di sei anni per match-fixing (3 anni sospesi nel caso in cui non dovessero essere riscontrate ulteriori violazioni). L'argentino \u00e8 ritenuto colpevole di aver alterato l'esito di alcune partite giocate nel circuito Challenger (nel mirino degli investigatori finiscono due sfide disputate a Padova e Barranquilla contro Duckhee Lee e Giovanni Lapentti).\n2019-2020: Gli anni della squalifica.\nNel 2019 e nel 2020, a causa della squalifica comminatagli dalla TIU, Nicolas Kicker non pu\u00f2 partecipare ad alcun torneo del circuito professionistico. Continua comunque ad allenarsi tra la \"sua\" Merlo e Buenos Aires, oltre a condividere le giornate per ventiquattro ore su ventiquattro con il figlio Bastian: tra i tanti compagni di allenamento, si segnalano i fratelli Pablo e Martin Cuevas oltre al suo connazionale Guido Pella.\n2021: Rientro alle competizioni.\nScontata la squalifica, Nicolas Kicker pu\u00f2 tornare a competere nel circuito professionistico a partire dal 23 gennaio. Si iscrive cos\u00ec alle qualificazioni del torneo Futures M15 di Monastir (Tunisia) in programma dal 25 gennaio, ma l'evento viene cancellato dalle autorit\u00e0 locali a causa di un nuovo lockdown indotto nel Paese africano. Costretto a rimandare, dunque, il suo ritorno in campo, l'argentino viene omaggiato di una wild card per il tabellone principale del torneo ATP 250 di Cordoba, in programma nell'ultima settimana di febbraio. Viene sconfitto al primo turno da Facundo Bagnis 6-1, 6-4.\nAd aprile vince un torneo ITF a Villa Mar\u00eda, terra rossa, battendo in finale 6\u20133, 6\u20134 l'argentino Camilo Carabelli, testa di serie numero uno deo torneo."}
{"id": "5792341", "revid": "124123", "url": "https://it.wikipedia.org/wiki?curid=5792341", "title": "Lucie H\u00f6flich", "text": "Biografia.\nFiglia di Georg Polite (1854-1906), attore e regista al Konzerthaus di Berlino, sin da bambina, la H\u00f6flich respir\u00f2 l'atmosfera del teatro e all'et\u00e0 di sedici anni debutt\u00f2 al Teatro di Bydgoszcz, per poi trasferirsi a Norimberga, a Vienna ed infine al Deutsches Theater di Berlino dove effettu\u00f2 prevalentemente la sua carriera fino al 1932.\nProprio in questo importante teatro berlinese, la H\u00f6flich espresse le sue migliori stagioni nel campo recitativo, grazie anche alla sapiente mano del drammaturgo, regista e produttore teatrale austriaco Max Reinhardt, che la port\u00f2 in tourn\u00e9e in numerosi Paesi europei, quali l'Ungheria, la Danimarca, la Svezia, il Belgio.\nLe sue qualit\u00e0 artistiche che la misero in evidenza risultarono la spontaneit\u00e0, la naturalezza, la completezza delle caratterizzazioni, il senso della misura, la vitalit\u00e0. I suoi migliori risultati li ottenne con interpretazioni di tendenze realistiche e naturalistiche e personaggi ossessionati.\nA Berlino si esib\u00ec, tra gli altri, nei personaggi di \"Margherita\" (Goethe), di \"Maria Maddalena\" (Hebbel), di \"Nora\" (Ibsen), di \"Rose Bernd\" (Hauptmann), riscuotendo un ottimo consenso di critica teatrale e di pubblico.\nLa sua carriera cinematografica incominci\u00f2 nel 1913 con i film muti, e se questa carriera non le diede i grandi successi di quella teatrale, le consent\u00ec di togliersi belle soddisfazioni con importanti parti in vari film, tra i quali \"Ohm Kruger l'eroe dei Boeri\" diretto da Hans Steinhoff nel 1941.\nNel 1933 la H\u00f6flich sospese la sua carriera per motivi politici, per dirigere, dapprima, la Scuola teatrale di Stato di Berlino e poi la scuola di recitazione al Berlin Volksb\u00fchne.\nNegli anni quaranta altern\u00f2 qualche apparizione teatrale, al Volksb\u00fchne e al Teatro Schille con gli insegnamenti e la direzione delle scuole di recitazione e della Accademia teatrale di Berlino.\nNella sua carriera di insegnante, la H\u00f6flich ebbe come allievi, tra gli altri, Marianne Hoppe e Lilli Palmer.\nLa H\u00f6flich si spos\u00f2 una prima volta con lo storico dell'arte Georg Anton Mayer e successivamente con l'attore Emil Jannings, assieme al quale collabor\u00f2 in svariate pellicole.\nNel 1957, la sua recitazione nel film \"Anastasia, die letzte Zarentochter\" (\"La storia di Anastasia\", 1956) ricevette l'ambito premio, postumo, Deutscher Filmpreis."}
{"id": "5792342", "revid": "86599", "url": "https://it.wikipedia.org/wiki?curid=5792342", "title": "Maglia di Solitudo Lycaonis", "text": ""}
{"id": "5792344", "revid": "86599", "url": "https://it.wikipedia.org/wiki?curid=5792344", "title": "Maglia Borea", "text": ""}
{"id": "5792347", "revid": "547034", "url": "https://it.wikipedia.org/wiki?curid=5792347", "title": "Milnesium tardigradum", "text": "Milnesium tardigradum\u00a0\u00e8 una specie cosmopolita di tardigradi che pu\u00f2 essere rinvenuto in un vario spettro di ambienti.\n\"M. tardigradum\" \u00e8 stato trovato anche nel mare intorno all'Antartide.\n\"M. tardigradum\" \u00e8 stato descritto da Doy\u00e8re nel 1840. \"M. tardigradum\" contiene degli osmoliti non identificati che possono fornire importanti informazioni sulla criptobiosi.\nDescrizione.\n\"M. tardigradum\" ha un corpo simmetrico con otto zampe, \u00e8 dotato di artigli, il che costituisce un tratto distintivo per questa specie di tardigrado. La lunghezza totale del corpo \u00e8 variabile e in alcuni casi pu\u00f2 raggiungere 0,7\u00a0mm.\nQuesto tardigrado si \u00e8 dimostrato resistente ad altissimi livelli di radioattivit\u00e0. Nel 2007, alcuni individui di due specie di tardigradi, il \"Richtersius coronifer\" e il \"M. tardigradum\", sono stati oggetto dell'esperimento Biopan-6 dell'Agenzia Spaziale Europea in condizioni di spazio esterno, esposti a radiazione e temperature vicine allo zero assoluto: tre individui di\u00a0\"M. tardigradum\" sono sopravvissuti. Il \"M. tardigradum\" \u00e8 in grado di resistere a condizioni ambientali estreme attivando la criptobiosi; durante queste condizioni l'orologio biologico interno del M. tardigradum si ferma, quindi durante lo stato criptobiotico l'organismo non invecchia.\nDieta.\nIl \"M. tardigradum\" tipicamente si nutre di piccoli organismi come alghe, rotiferi e nematodi. Ci sono stati anche casi di \"M. tardigradum\" che si nutrivano di esemplari della stessa specie pi\u00f9 piccoli.\nEvoluzione.\n\"M. tardigradum\" \u00e8 filogeneticamente collegato agli artropodi. Malgrado la questione sia dibattuta, ci sono evidenze che i tardigradi e gli artropodi hanno avuto una storia evolutiva simile.\nHabitat.\nLa distribuzione del \"M. tardigradum\" \u00e8 molto estesa, l'areale esatto difficile da analizzare per le difficolt\u00e0 tassonomiche e la mancanza di dati sufficienti. La specie occupa prevalentemente habitat acquatici marini e costieri e aree terrestri.\nRiproduzione e sviluppo.\n\"M. tardigradum\" si riproduce sia sessualmente sia per partenogenesi. Il comportamento riproduttivo esatto dei tardigradi \u00e8 difficile da ricostruire in condizioni artificiali, quindi la frequenza e la stagione della riproduzione non del tutto compresa, non si sa se e quando esista una stagione dell'accoppiamento del \"M. tardigradum\".\nLe femmine depongono fino a dodici uova che si schiudono dopo parecchi giorni (da cinque a sedici). Lo sviluppo delle larve \u00e8 segnato da varie mute piuttosto che da metamorfosi. La durata temporale di questi diversi stadi di muta differiscono per ciascun tardigrado dato che dipendono dalla nutrizione di ogni singolo individuo.\nUna volta che tutti gli stati di muta siano completi, la larva del tardigrado cerca di trovare un posto ideale dove possa completarsi per iniziare la ecdisi. Alcune uova possono rimanere nell'exuvia. I tardigradi hanno mostrato di rispondere a diversi cambi di temperature in vari stadi di sviluppo. Pi\u00f9 in specifico, pi\u00f9 giovane \u00e8 l'uovo e pi\u00f9 difficile \u00e8 che sopravviva a condizioni estreme. Tuttavia non troppo tempo dopo lo sviluppo, i tardigradi mostreranno una grande capacit\u00e0 di resistenza a queste condizioni, dato che \u00e8 necessario un certo tempo per sviluppare delle importanti strutture cellulari e dei meccanismi di riparazione."}
{"id": "5792348", "revid": "729019", "url": "https://it.wikipedia.org/wiki?curid=5792348", "title": "Norris Brothers Entertainment", "text": "Norris Brothers Entertainment \u00e8 una societ\u00e0 di produzione audiovisiva fondata nel 1998 da Chuck Norris e Aaron Norris, intitolata in memoria del loro fratello Weiland, morto nel 1970. Essa \u00e8 specializzata nella produzione di fiction e serie televisive interpretate da Chuck Norris. Nella realizzazione di \"Walker Texas Ranger\" hanno collaborato anche la CBS e The Ruddy Greif Company."}
{"id": "5792350", "revid": "86599", "url": "https://it.wikipedia.org/wiki?curid=5792350", "title": "Maglia Aurora", "text": ""}
{"id": "5792355", "revid": "86599", "url": "https://it.wikipedia.org/wiki?curid=5792355", "title": "Maglia Caduceata", "text": ""}
{"id": "5792356", "revid": "1543377", "url": "https://it.wikipedia.org/wiki?curid=5792356", "title": "Tumori della testa e del collo", "text": "Con il termine tumori di testa e collo si intende un insieme di neoplasie che prendono origine a livello delle membrane mucose delle vie aero-digestive superiori. Possono pertanto interessare i seguenti visceri:\nAl 2018, considerato l'aumento dell'incidenza dei tumori della testa e del collo HPV-associati (di seguito indicato con la sigla internazionale HR-HPV, High Risk Human Papilloma Virus), \u00e8 stata introdotta dalla AJCC una sottoclassificazione in base a determinanti molecolari e dati epidemiologici.\nPer i tessuti orofaringei sono state infatti registrati i seguenti dati:\nEpidemiologia.\nL'epidemiologia si concentra (oltre il 90% della frequenza) nella patologia del carcinoma cutaneo spinocellulare con origine una cellula epiteliale delle mucose largamente diffuse nel distretto. I maggiori fattori di rischio sono il fumo e le bevande alcoliche. Per la tiroide e la parotide, l'esposizione a radiazioni ionizzanti.\nMetastatizzazione.\nFrequentemente questi tumori si diffondono ai linfonodi del collo, e spesso ci\u00f2 \u00e8 il primo (e talvolta l'unico) segno della malattia al momento della diagnosi. Essi sono spesso aggressivi nel loro comportamento biologico; i pazienti affetti sono a pi\u00f9 alto rischio di sviluppare un altro tumore nelle zone adiacenti. I tumori della testa e del collo sono curabili se diagnosticati precocemente, di solito grazie ad un intervento chirurgico, ma anche la radioterapia riveste un ruolo importante, mentre la chemioterapia risulta spesso inefficace.\nGlobalmente, il tumore della testa e del collo \u00e8 il sesto tumore per quanto riguarda l'incidenza e l'ottavo come probabilit\u00e0 di decesso. Ogni anni, si registrano circa mezzo milione di nuovi casi in tutto il mondo. Due terzi dei casi si verificano nei paesi industrializzati. Pi\u00f9 frequentemente si sviluppa nei maschi tra i 60 e i 70 anni. Il tasso di sopravvivenza a cinque anni \u00e8 di circa il 40%-50%.\nTumori in base alla sede primaria.\nLabbra e cavit\u00e0 orale.\nLe masse tumorali possono essere rilevate in seguito ad esame anamnesico e a manovre di palpazione. In caso di sospetta lesione tumorale, occorre praticare una biopsia ed analizzarla a livello microscopico.\nL'ispezione della cavit\u00e0 orale tipicamente basta soltanto per definire le dimensioni (diametro, ndr) del tumore primario. La palpazione, invece, serve per la stima del DOI (grado di invasione, Degree of Invasion) del tumore e per comprendere se la sottomucosa \u00e8 stata invasa. Se la consistenza della lesione \u00e8 dura, ci\u00f2 pu\u00f2 costituire indice di infiammazione peritumorale. Bisogna sottolineare che per l'AJCC le zone da valutare includono:\nGhiandole salivari maggiori.\nNel valutare lo stadio e la prognosi di tumori a carico delle ghiandole salivari maggiori \u00e8 necessario considerare, in relazione al tumore sospetto:\nNasofaringe.\nI tumori a carico del nasofaringe sono quasi sempre ad origine staminale epiteliale. Generalmente, \u00e8 possibile affermare che:\nOrofaringe.\nTumori p16 + e HPV-correlati.\nA causa del comportamento biologico nettamente diverso dagli altri tumori orofaringei, queste lesioni sono state classificate dalla AJCC a parte. Al 2018 \u00e8 possibile dire che:\nTumori p16-.\nSono trattati nel paragrafo seguente.\nLaringofaringe/Ipofaringe.\nLe porzioni restanti della faringe, sono solitamente colite da carcinoma squamoso. Le lesioni sono rilevabili mediante le seguenti tecniche diagnostiche:"}
{"id": "5792357", "revid": "86599", "url": "https://it.wikipedia.org/wiki?curid=5792357", "title": "Maglia Liguria", "text": ""}
{"id": "5792359", "revid": "158913", "url": "https://it.wikipedia.org/wiki?curid=5792359", "title": "Baume &amp; Marpent", "text": "La societ\u00e0 Baume &amp; Marpent era un'impresa di costruzioni metalliche e ferroviarie franco-belga con sede nella provincia dell'Hainaut, che caratterizz\u00f2 l'espansione dell'industria belga nel corso del XIX e del XX secolo arrivando ad assumere una dimensione multinazionale.\nSettori di attivit\u00e0.\nNel corso degli anni la produzione arriv\u00f2 a comprendere sia manufatti metallici che rotabili ferroviari e tranviari.\nFra i questi ultimi sono diversi gli esemplari conservati a fini museali, mentre alcuni gruppi di locomotive, grazie alle serie dei gruppi 28, 29, 59 e 70, costruite per le ferrovie statali di Belgio (SNCB) di cui caratterizzarono per alcuni decenni l'aspetto del parco.\nStoria.\nPremesse.\nNel 1853 Cl\u00e9ment Delb\u00e8que fond\u00f2 a Baume, un borgo nell'allora comune di Haine-Saint-Pierre in seguito accorpato a La Louvi\u00e8re, una fonderia che impiegava sessanta persone e prese il nome di Soci\u00e9t\u00e9 Delb\u00e8que et compagnie\nCaratterizzate da una produzione inizialmente limitata e incentrata per lo pi\u00f9 nella fabbricazione utensili per uso domestico e di carpenteria metallica per le costruzioni, l'apertura della stazione di Baume, avvenuta nel 1843, con la sua prossimit\u00e0 diede un forte impulso all'attivit\u00e0 della fonderia, tanto che nel 1860 venne realizzato un apposito raccordo ferroviario; grazie ad esso cominciarono ad essere inoltrate forniture di manufatti metallici per le ferrovie.\nAttivit\u00e0 come fonderia.\nTrasferitosi Delb\u00e8que a Bruxelles, la gestione dello stabilimento fu assunta con pieni poteri dal direttore L\u00e9on Moyaux, la cui formazione liberale gli frutt\u00f2, oltre che a un modesto impegno in politica, anche la convinzione di dover espandere l'attivit\u00e0 dell'impresa in ambito multinazionale. Nel 1879 la societ\u00e0 Delb\u00e8que &amp; Cie venne dunque dapprima ristrutturata con il nome di Usines et Fonderies de Baume e in seguito, con la fondazione di una divisione creata nel nord della Francia, a Marpent, avvenuta non senza difficolt\u00e0, fu nel 1882 trasformata in societ\u00e0 anonima Baume &amp; Marpent, grazie ai capitali versati da nuovi investitori.\nUn terzo polo produttivo venne impiantato nel 1884 a Ornavasso, in relazione alla costruzione del traforo del Sempione e quale sito per la realizzazione di ponti ferroviari; tale filiale, in seguito trasformata in divisione per coerenza con l'organizzazione industriale datasi dalla Baume &amp; Marpent, venne tuttavia chiusa gi\u00e0 negli anni dieci a causa di un contenzioso con l'amministrazione fiscale italiana.\nRisale a tale periodo la partecipazione a numerose associazioni temporanee di imprese che consent\u00ec di aumentare considerevolmente il volume delle ordinazioni; tale forma di acquisto si diffuse particolarmente in Italia, dove, fra il XIX e il XX secolo vennero forniti migliaia di veicoli ferrotranviari e relativi componenti quali ad esempio i cinque tram forniti nel 1900 alla rete tranviaria di Livorno e le diciannove elettromotrici a carrelli consegnate nel biennio successivo alla Soci\u00e9t\u00e9 Anonyme des Tramways Provinciaux di Napoli.\nCostruttore internazionale.\nPerseguendo costantemente l'innovazione tecnologica, la Baume &amp; Marpent prese dal 1893 ad effettuare i primi montaggi di vagoni, manufatti e ponti realizzati grazie alla disponibilit\u00e0 di macchine utensili d'avanguardia quali torni automatici e frese e alla sostituzione dell'impiego del ferro a favore dell'acciaio fuso. Gi\u00e0 nel 1908 il catalogo presentava un'offerta di carri merci estremamente variegata, assieme a quella di alcuni tender per locomotive a vapore.\nNel 1887 un sito di produzione venne installato nel comune di Morlanwelz, grazie alla fusione con gli Ateliers de construction pour mat\u00e9riel de chemin de fer de Mrs Brison fr\u00e8res.\nUna nuova divisione dell'azienda fu creata nel 1893 in Egitto, allora protettorato della Gran Bretagna, che favoriva allora una politica di forte sviluppo delle vie di comunicazione; in questo quadro furono affidati a Baume &amp; Marpent importanti commesse fra cui quelle per il ponte di Kasr El-Nil e per quello di Kafr El-Zayat. Il cantiere pi\u00f9 rimarchevole fu probabilmente quello del ponte di Embabeh, un manufatto a travata mobile che scavalca il Nilo a pi\u00f9 di 500 m di altezza, la cui costruzione inizi\u00f2 nel 1913 per terminare dieci anni pi\u00f9 tardi.\nUn'intensa attivit\u00e0 si registr\u00f2 anche in Cina dove, aperti i mercati all'occidente dopo la firma del trattato di Nanchino, erano offerti importanti sbocchi commerciali. Moyeau fu attivo nella costituzione della Soci\u00e9t\u00e9 d'Etude des chemins de fer en Chine nel 1897. Gli ingegneri coinvolti progettarono il tracciato di una linea di 1.214 chilometri che necessitava la costruzione di numerosi ponti il cui rimarchevole dei quali sovrapassava il fiume Giallo per pi\u00f9 di tre chilometri. Baume &amp; Marpent gioc\u00f2 un ruolo determinante nel completamento di tale grande opera costruendo le travate metalliche per la maggior parte di tali opere.\nIn breve tempo la vocazione multinazionale perseguita da Moyaux si concretizz\u00f2, in virt\u00f9 della creazione di filiali in Egitto a Il Cairo, nel Congo Belga a Elisabethville e Katanga e in Brasile a San Paolo dopo che gi\u00e0 dal 1890 gli agenti della Baume &amp; Marpent erano presenti nei cinque continenti.\nLe due guerre.\nLa prima guerra mondiale sconvolse profondamente l'azienda sia sul piano tecnico sia su quello amministrativo in conseguenza del calo delle commesse e della scarsit\u00e0 di materie prime oltre che per un periodo di occupazione da parte dei militari tedeschi.\nSuperato tale periodo critico e ricostruiti gli stabilimenti secondo una concezione pi\u00f9 moderna, Baume &amp; Marpent spinse verso l'automazione della propria produzione ispirandosi alle teorie allora in voga in materia di organizzazione del lavoro come il taylorismo. L'azienda fu una delle prime in Belgio a produrre materiale rotabile (prevalentemente carrozze, vagoni e tram) utilizzando la \"catena di montaggio\". Nel frattempo la produzione era stata bruscamente frenata e la rappresentanza all'estero ridotta solo a Francia, Egitto, Africa del Sud, Siam e Cile.\nIn Congo la Baume &amp; Marpent install\u00f2 una divisione denominata Baumaco, dedicata alla costruzione di materiale ferroviario e metallico mettendo fra l'altro a punto i primi carri frigoriferi, indispensabili al trasporto delle derrate alle condizioni climatiche dell'area.\nLa ritrovata vitalit\u00e0 finanziaria consent\u00ec in breve tempo di assorbire piccoli concorrenti quali le Usines et Fours \u00e0 coke E. Copp\u00e9e; nel 1931, all'apogeo della propria attivit\u00e0, Baume &amp; Marpent, impiegava pi\u00f9 di 3.000 operai e 260 impiegati.\nIl dopoguerra e l'epilogo.\nLa seconda guerra mondiale influ\u00ec ancora pi\u00f9 pesantemente sul destino del gruppo. Dopo un periodo caratterizzato da qualche contestazione, pesanti bombardamenti colpiscono gli stabilimenti e la loro capacit\u00e0 produttiva; ricostruiti nel dopoguerra con realizzazioni che testimoniavano il rinnovato vigore della produzione, tali opifici scontavano tuttavia ordinazioni sempre pi\u00f9 rare per cui parte della produzione venne convertita alla costruzione di automobili e veicoli antincendio.\nIn tale periodo Baume &amp; Marpent divenne azionista di maggioranza della Union dos Construtores Metalicos di San Paolo, con cui aveva da tempo stipulato una partnership. Nonostante gli sforzi commerciali, che comportarono fra l'altro seri problemi con alcune forniture non ritirate, la crisi delle commesse port\u00f2 nel 1954 a prendere in considerazione la chiusura di quasi tutti gli impianti, risultando profittevole la sola Baumaco; in tale periodo Baume &amp; Marpent venne sostenuta dai governi belgi per mezzo l'ordinativo di diversi gruppi di locomotive destinati all'azienda statale SNCB, che si susseguirono pressoch\u00e9 ininterrottamente fra il 1949 e il 1956.\nNel 1955 la storica divisione di Marpent, che contava allora 1.236 operai, venne venduta a investitori francesi prendendo l'anno successivo il nome di Aci\u00e9ries et Ateliers de Constructions de Marpent. Vennero altres\u00ec dismesse le attivit\u00e0 in Egitto, Paese oberato dai debiti. La Baume &amp; Marpent cess\u00f2 completamente le proprie attivit\u00e0 nel 1956.\nL'eredit\u00e0 industriale del marchio.\nGli opifici di Haine-Saint-Pierre e Morlanwelz non cessarono immediatamente la produzione, grazie anche alla momentanea presenza di altre imprese: fu da una di tali fabbriche che uscirono le prime Mini non essendo ancora pronti gli stabilimenti Leyland Motors di Seneffe.\nNel 1962 il marchio belga fu acquisito dal gruppo Thirion, dando vita alla Baume, Marpent et Thirion (BMT), azienda attiva nella costruzione di componenti per il settore automotive. L'anno successivo le Aci\u00e9ries et Ateliers de Constructions de Marpent vennero assorbite dall'americana HK Porter, assumendo il nuovo nome di H K Porter France S.a, usines de Marpent."}
{"id": "5792360", "revid": "86599", "url": "https://it.wikipedia.org/wiki?curid=5792360", "title": "Maglia Apollonia", "text": ""}
{"id": "5792362", "revid": "836193", "url": "https://it.wikipedia.org/wiki?curid=5792362", "title": "Baume et Marpent", "text": ""}
{"id": "5792363", "revid": "86599", "url": "https://it.wikipedia.org/wiki?curid=5792363", "title": "Maglia Tricrena", "text": ""}
{"id": "5792364", "revid": "78187966", "url": "https://it.wikipedia.org/wiki?curid=5792364", "title": "Virginia Negri", "text": ""}
{"id": "5792366", "revid": "86599", "url": "https://it.wikipedia.org/wiki?curid=5792366", "title": "Maglia Phaethontias", "text": ""}
{"id": "5792367", "revid": "270680", "url": "https://it.wikipedia.org/wiki?curid=5792367", "title": "Ivan Vichniakov", "text": ""}
{"id": "5792368", "revid": "86599", "url": "https://it.wikipedia.org/wiki?curid=5792368", "title": "Maglia di Solitudo Criophori", "text": ""}
{"id": "5792370", "revid": "86599", "url": "https://it.wikipedia.org/wiki?curid=5792370", "title": "Maglia Pieria", "text": ""}
{"id": "5792371", "revid": "270680", "url": "https://it.wikipedia.org/wiki?curid=5792371", "title": "Ivan Vishnyakov.", "text": ""}
{"id": "5792372", "revid": "86599", "url": "https://it.wikipedia.org/wiki?curid=5792372", "title": "Maglia di Solitudo Hermae Trismegisti", "text": ""}
{"id": "5792373", "revid": "78188147", "url": "https://it.wikipedia.org/wiki?curid=5792373", "title": "Lidia Matticchio", "text": ""}
{"id": "5792374", "revid": "86599", "url": "https://it.wikipedia.org/wiki?curid=5792374", "title": "Maglia di Solitudo Promethei", "text": ""}
{"id": "5792376", "revid": "86599", "url": "https://it.wikipedia.org/wiki?curid=5792376", "title": "Maglia di Solitudo Persephones", "text": ""}
{"id": "5792388", "revid": "86599", "url": "https://it.wikipedia.org/wiki?curid=5792388", "title": "Maglia Cyllene", "text": ""}
{"id": "5792389", "revid": "86599", "url": "https://it.wikipedia.org/wiki?curid=5792389", "title": "Maglia Australia", "text": ""}
{"id": "5792394", "revid": "716642", "url": "https://it.wikipedia.org/wiki?curid=5792394", "title": "Shi Ke", "text": ""}
{"id": "5792401", "revid": "767487", "url": "https://it.wikipedia.org/wiki?curid=5792401", "title": "David Lemieux", "text": "\u00c8 stato campione IBF dei pesi medi nel 2015. \nCarriera.\nLemieux compie il suo debutto da professionista il 14 aprile 2007, sconfiggendo il messicano Jose Candelario Torres per KO tecnico alla seconda ripresa."}
{"id": "5792404", "revid": "729019", "url": "https://it.wikipedia.org/wiki?curid=5792404", "title": "Stazione di Calangianus (SFSS)", "text": "La stazione di Calangianus delle Strade Ferrate Secondarie della Sardegna era una stazione ferroviaria al servizio del comune di Calangianus, posta lungo la dismessa ferrovia Monti-Tempio.\nStoria.\nLe origini della stazione si ricollegano alla fase di realizzazione della rete ferroviaria pubblica a scartamento ridotto della Sardegna, che a fine Ottocento port\u00f2 alla costruzione da parte della Strade Ferrate Secondarie della Sardegna di una serie di linee ferroviarie, tra le quali la Monti-Tempio, che avrebbe unito il Limbara con la stazione di Monti, posta lungo la Dorsale Sarda delle Ferrovie Reali. Il percorso della nuova ferrovia avrebbe lambito l'abitato di Calangianus, per il quale fu quindi approntata una stazione.\nRealizzata negli anni ottanta del XIX secolo, la stazione di Calangianus fu inaugurata insieme alla ferrovia il 15 febbraio 1888. L'impianto, particolarmente attivo per il trasporto delle produzioni legate alla raccolta del sughero nel territorio, pass\u00f2 successivamente alle Ferrovie Complementari della Sardegna nel 1921, e da queste alle Strade Ferrate Sarde nel 1941. Nel dopoguerra le sorti della stazione furono messe in dubbio dalla possibile chiusura della linea ferroviaria che la serviva, fatto che si concretizz\u00f2 il 20 luglio 1958, data di cessazione del servizio sulla ferrovia, sostituito da autolinee, sebbene l'utenza pot\u00e9 utilizzare l'omonimo scalo sulla Sassari-Tempio-Palau per i collegamenti su rotaia con Tempio Pausania.\nDisarmata e abbandonata, l'area della stazione fu trasformata in un piazzale di sosta alla fine degli anni settanta: nell'occasione fu inoltre demolito ci\u00f2 che restava del fabbricato viaggiatori dell'impianto.\nStrutture e impianti.\nDopo la chiusura del 1958, la stazione di Calangianus \u00e8 stata completamente smantellata ed i suoi edifici demoliti.\nDurante il periodo di attivit\u00e0 lo scalo presentava configurazione di stazione passante, ed era dotato complessivamente di tre binari a scartamento da 950 mm: il secondo di essi costituiva il binario di corretto tracciato, da cui si diramava l'uno, passante: essi erano impiegati per il servizio viaggiatori. Il terzo binario era un tronchino che, diramandosi dal primo in direzione Monti, terminava nell'area dello scalo merci della stazione, composto anche da un piano caricatore e da un magazzino.\nSecondo uno schema comune a molte stazioni realizzate dalle SFSS adiacente a quest'ultimo edificio era presente il fabbricato viaggiatori dell'impianto, della tipologia di seconda classe: si trattava di un edificio a due piani a pianta rettangolare, avente tre accessi sul lato binari, nel quale erano ospitati parte dei servizi all'utenza ed i locali della Direzione Movimento della stazione. In un'ulteriore costruzione erano situati i servizi igienici.\nMovimento.\nLa stazione fu chiusa all'esercizio ferroviario il 20 luglio 1958, sino a quel momento era servita dai treni delle SFSS ed in seguito delle FCS e delle SFS che la collegavano principalmente con Tempio Pausania, Luras e con Monti.\nServizi.\nDurante il periodo di attivit\u00e0 ferroviaria nell'impianto erano presenti diversi servizi all'utenza, tra cui una biglietteria a sportello, una sala d'attesa e le ritirate."}
{"id": "5792418", "revid": "22475", "url": "https://it.wikipedia.org/wiki?curid=5792418", "title": "Dinosaur (videogioco)", "text": " \u00e8 un videogioco di ruolo sviluppato da Nihon Falcom e pubblicato per PC-88, PC-98 e FM Towns. Ispirato a \"Wizardry\", il videogioco \u00e8 un dungeon crawler in prima persona.\nNel 2002 \"Dinosaur\" ha ricevuto un remake dal titolo pubblicato per Microsoft Windows."}
{"id": "5792419", "revid": "270680", "url": "https://it.wikipedia.org/wiki?curid=5792419", "title": "Chiesa siro ortodossa", "text": ""}
{"id": "5792420", "revid": "270680", "url": "https://it.wikipedia.org/wiki?curid=5792420", "title": "Impero dei romani", "text": ""}
{"id": "5792421", "revid": "1573940", "url": "https://it.wikipedia.org/wiki?curid=5792421", "title": "Alpheidae", "text": "Gli Alfeidi (Alpheidae ) sono una famiglia di crostacei decapodi eusociali appartenenti alla superfamiglia Alpheoidea.\nTassonomia.\nLa famiglia comprende i seguenti generi:"}
{"id": "5792428", "revid": "3115", "url": "https://it.wikipedia.org/wiki?curid=5792428", "title": "Ignazio Cerasoli", "text": "Biografia.\nCerasoli nacque a Capestrano (L'Aquila) nel 1849 e fu professore e giornalista, impegnato per tutta la vita nella promozione e diffusione della cultura.\nAlla fine dell'Ottocento diresse le riviste di stampa scolastica \u201c\"Il Corriere Scolastico\"\u201d e \u201c\"Gran Sasso\"\u201d e collabor\u00f2 con la rivista di Cascella \u201c\"L'illustrazione abruzzese\"\u201d, su cui scrivevano come collaboratori Gabriele d'Annunzio, Antonio De Nino, Gennaro Finamore.\nFu scrittore a cavallo tra realismo e decadentismo dell'Abruzzo dell'Ottocento. Fu parte attiva nell'ambito culturale abruzzese assieme a nomi quali Basilio Cascella, Francesco Paolo Michetti e Gabriele D'Annunzio. Sue principali opere furono la raccolta \u201c\"Novelle abruzzesi\"\u201d e il romanzo \u201c\"Poteva essere?\"\u201d.\nFu anche autore di pubblicazioni didattiche, tra cui programmi didattici e lezioni didattiche. "}
{"id": "5792432", "revid": "161273", "url": "https://it.wikipedia.org/wiki?curid=5792432", "title": "COSMOS-AzTEC3", "text": "COSMOS-AzTEC3 \u00e8 un protoammasso di galassie, situato nella costellazione del Sestante con un red shift di z ~ 5,3 che corrisponde ad una distanza percorsa dalla luce di circa 12,6 miliardi di anni luce (distanza comovente di circa 26,4 miliardi di anni luce).\nQuesto protoammasso \u00e8 il pi\u00f9 distante ammasso di galassie attualmente conosciuto, le cui immagini risalgono ad un'epoca in cui l'Universo aveva un'et\u00e0 di circa un miliardo di anni dal Big Bang. La massa complessiva \u00e8 stimata in almeno 400 miliardi di masse solari. Protoammassi cos\u00ec massicci sono stati sempre rilevati ad red shift di z = 1,62 (corrispondenti a circa 3,9 miliardi di anni dopo il Big Bang.\nL'ammasso \u00e8 stato studiato dai telescopi spaziali Hubble, Chandra e Spitzer nelle varie bande dello spettro elettromagnetico e con i telescopi di terra Keck e Subaru.\n\u00c8 stata rilevata un'intensa attivit\u00e0 di formazione stellare e la presenza di un buco nero supermassiccio di massa equivalente ad oltre 30 milioni di masse solari."}
{"id": "5792454", "revid": "78189464", "url": "https://it.wikipedia.org/wiki?curid=5792454", "title": "Vincenzo Bacallar", "text": ""}
{"id": "5792455", "revid": "78189474", "url": "https://it.wikipedia.org/wiki?curid=5792455", "title": "Vincenzo Bacallar Sanna", "text": ""}
{"id": "5792456", "revid": "78189484", "url": "https://it.wikipedia.org/wiki?curid=5792456", "title": "Vincenzo Bacallar y Sanna", "text": ""}
{"id": "5792457", "revid": "78189489", "url": "https://it.wikipedia.org/wiki?curid=5792457", "title": "Vicente Bacallar y Sanna", "text": ""}
{"id": "5792458", "revid": "78189495", "url": "https://it.wikipedia.org/wiki?curid=5792458", "title": "Vicente Bacallar Sanna", "text": ""}
{"id": "5792460", "revid": "1305772", "url": "https://it.wikipedia.org/wiki?curid=5792460", "title": "Emilio Butrague\u00f1o \u00a1F\u00fatbol!", "text": "Emilio Butrague\u00f1o \u00a1F\u00fatbol!, semplificato in Emilio Butrague\u00f1o Futbol a video, \u00e8 un videogioco di calcio pubblicato nel 1988 per Amstrad CPC, Commodore 64, MSX, MS-DOS e ZX Spectrum. Prende il nome da Emilio Butrague\u00f1o, all'epoca un noto calciatore del .\nPubblicato dalla spagnola Topo Soft in collaborazione con Ocean Software, \u00e8 il primo videogioco di calcio realizzato da un'azienda spagnola. Topo Soft acquis\u00ec il prodotto da Animagic, piccola azienda appena nata da una scissione da Topo Soft stessa, che lo aveva sviluppato ispirandosi al videogioco arcade \"Tehkan World Cup\".\nModalit\u00e0 di gioco.\nNon ci sono tornei, si pu\u00f2 disputare solo una partita singola, a due giocatori o contro il computer, tra due squadre anonime. La durata della partita \u00e8 regolabile solo su Commodore 64 e DOS e il livello di difficolt\u00e0 solo in DOS.\nLa visuale \u00e8 dall'alto, su una piccola parte del campo alla volta, con scorrimento dello schermo in tutte le direzioni. Esternamente \u00e8 disponibile una minimappa dell'intero campo.\n\u00c8 il primo videogioco di calcio in cui sono effettivamente presenti in campo 11 giocatori per parte, nonch\u00e9 arbitro e guardalinee.\nIl calciatore controllato di volta in volta dal giocatore o dal computer \u00e8 selezionato automaticamente e identificato da frecce e dalla minimappa, anche quando si trova fuori schermo. Pu\u00f2 calciare a diverse intensit\u00e0 ed effettuare scivolate per rubare palla.\nSono possibili falli e cartellini gialli e rossi.\nSeguito.\n\"Emilio Butrague\u00f1o \u00a1F\u00fatbol!\" ebbe un seguito nel 1989, \"Emilio Butrague\u00f1o 2\" per Amstrad CPC, MSX e ZX Spectrum, ma si trattava in realt\u00e0 di una raccolta di due titoli gi\u00e0 pubblicati, \"Gary Lineker's Hot-Shot!\" e \"Gary Lineker's Superskills\", con la modifica dell'intitolazione dal calciatore britannico Gary Lineker a Emilio Butrague\u00f1o per il mercato spagnolo."}
{"id": "5792470", "revid": "33689", "url": "https://it.wikipedia.org/wiki?curid=5792470", "title": "Emilio Butrague\u00f1o Futbol", "text": ""}
{"id": "5792478", "revid": "125720200", "url": "https://it.wikipedia.org/wiki?curid=5792478", "title": "Episodi di X-Files (decima stagione)", "text": "La decima stagione della serie televisiva X-Files (\"The X-Files\") \u00e8 stata trasmessa negli Stati Uniti per la prima volta dall'emittente Fox dal 24 gennaio al 22 febbraio 2016. Il primo episodio era gi\u00e0 stato proiettato in anteprima al MIPCOM di Cannes e al Comic Con di New York rispettivamente il 6 e il 10 ottobre 2015.\nLa stagione \u00e8 stata pubblicizzata e distribuita anche come una miniserie dal titolo \"The X-Files - The Event Series\" (in lingua italiana \"X-Files - La miniserie evento\").\nIn Italia \u00e8 andata in onda in prima visione su Fox, canale a pagamento della piattaforma satellitare Sky, dal 26 gennaio al 23 febbraio 2016, proposta il giorno seguente la messa in onda originale. In chiaro \u00e8 stata trasmessa dal 1\u00ba giugno 2017 su Rai 4.\nLa verit\u00e0 \u00e8 ancora l\u00e0 fuori.\nTrama.\nL'episodio si apre con un monologo di Fox Mulder riguardo agli eventi alieni nella storia, e la sua collaborazione con Dana Scully nell'attivit\u00e0 di investigazione sugli X-Files. La scena di apertura \u00e8 ambientata nel 1947, quando un dottore innominato viene scortato da un Man in Black sul luogo di impatto di un'astronave aliena, nel Nord-Ovest del Nuovo Messico. Dopo aver visto il relitto del velivolo, il dottore trova un alieno ferito che cerca di scappare. Nonostante le suppliche del dottore a lasciare in vita la creatura, i soldati accorsi sul luogo sparano e uccidono l'alieno.\nQuattordici anni dopo la chiusura degli X-Files, Mulder viene contattato da Scully per volere di Walter Skinner, il vice-direttore dell'FBI, il quale vuole che Mulder incontri Ted O'Malley, il presentatore di un noto show in onda su Internet. Mulder e Scully si incontrano a Washington dove vengono accolti da O'Malley in una lussuosa limousine che li porter\u00e0 in una lontana casa di campagna a Low Moor in Virginia. In questa casa incontrano una ragazza di nome Sveta, la quale afferma di avere frammenti di ricordi di vari rapimenti alieni, in cui esseri non umani prelevavano un feto dal suo addome, e di possedere un DNA alieno che Scully dovr\u00e0 esaminare. O'Malley porta Mulder in un luogo segreto dove gli mostra un velivolo triangolare costruito sulla base di tecnologia aliena.\nDurante gli esami medici, Sveta fa varie osservazioni sulla difficile relazione tra Scully e Mulder che mettono Dana a disagio. Quando le analisi del sangue di Sveta vengono ultimate, Scully ordina di rieseguirle. Grazie a ci\u00f2 che O'Malley gli ha mostrato, Mulder comincia a credere che lui e Scully siano stati ingannati durante tutta la loro carriera dedicata agli X-Files.\nMulder incontra il dottore presente durante l'Incidente di Roswell, ora anziano. Mulder gli dice di credere che la tecnologia aliena sia stata usata su degli esseri umani per farli assomigliare ad esseri extra-terrestri. Dice anche che esiste una cospirazione che sviluppa e testa tecnologia aliena per preparare un attacco sull'America. L'anziano dottore gli dice che \u00e8 vicino alla verit\u00e0.\nIn seguito a queste rivelazioni, Mulder comincia a dubitare della sua convinzione secondo cui gli alieni sono la forza primaria dietro la cospirazione globale contro l'umanit\u00e0, e che invece ci sia un gruppo di \"fascisti ultra-violenti\" che, armati di tecnologia aliena, attendono di sovvertire la democrazia, e assumere il potere prima sugli Stati Uniti e in seguito su tutto il Pianeta.\nPrima che O'Malley possa di nuovo andare in onda con il suo show, e quindi rivelare queste cose, il suo sito web viene misteriosamente chiuso, il veicolo spaziale visto da Mulder viene distrutto, gli scienziati coinvolti vengono uccisi da uomini vestiti con uniformi militari, e la macchina di Sveta viene distrutta da un UFO, con lei apparentemente all'interno. Mulder e Scully si incontrano in un buio parcheggio sotterraneo, dove Scully rivela che lei, come anche Sveta, possiede DNA alieno. Mulder afferma che Sveta \u00e8 la chiave per esporre pubblicamente i test eseguiti dai responsabili della cospirazione. Infine i due ricevono una convocazione da Skinner.\nL'episodio termina mostrando L'uomo che fuma vivo nel presente, che afferma che gli X-Files sono stati riaperti.\nEvoluzione della specie.\nTrama.\nAl quartier generale Nugenics Technology, il ricercatore Dottor Sanjai arriva al lavoro sentendo un misterioso rumore ad alta frequenza nella sua testa. Durante un meeting il suono diventa molto fastidioso, cos\u00ec decide di fuggire e di chiudersi a chiave nella sala server dell'azienda. Una guardia di sicurezza, fuori dalla sala server, incita Sanjai ad uscire, ma questo ulteriore suono diventa difficile da sopportare per il ricercatore; disperato, Sanjai decide di uccidersi prendendo un tagliacarte e infilandolo nell'orecchio fino ad arrivare al cervello.\nGli agenti Fox Mulder e Dana Scully iniziano ad investigare sulla morte di Sanjai. Dato che la Neugenics non fornisce informazioni, Mulder ruba il cellulare di Sanjai e contatta l'ultima persona chiamata dalla vittima. In un bar di Washington Mulder incontra un uomo chiamato Gupta, rivelatosi poi l'amante gay di Sanjai. Gupta dice a Mulder che Sanjai era stato lontano, e che era preoccupato dato che i suoi \"ragazzi\" stavano morendo. Intanto, durante l'autopsia, trova le parole \"mutazione del fondatore\" scritte sul palmo della mano di Sanjai - un riferimento al Dottor Augustus Goldman, un individuo recluso conosciuto come \"il fondatore\". Durante una ricerca nell'appartamento di Sanjai, gli agenti trovano delle fotografie di bambini affetti da deformit\u00e0. Mentre la polizia arriva, Mulder viene sopraffatto da un rumore nella sua testa.\nMulder e Scully ricevono un falso richiamo da Walter Skinner, il vice-direttore dell'FBI, per placare il Dipartimento della difesa, che ha dei legami con Goldman e la Nugenics. Osservando una registrazione degli uccelli volati nei dintorni dell'edificio della Nugenics poco prima della morte di Sanjai, Mulder teorizza che il rumore assordante non \u00e8 altro che una normale frequenza non udita dagli esseri umani. Gli agenti si recano nell'ospedale di Scully per incontrare Goldman, uno dei finanziatori della struttura. Qui incontrano una ragazza incinta chiamata Agnes, che dice di volersene andare da l\u00ec, e che il bambino che porta in grembo non \u00e8 normale. Una volta fuori, Mulder e Scully discutono della possibilit\u00e0 che Goldman stia conducendo degli esperimenti sulle donne incinte per conto del Consorzio. Inoltre ricordano loro figlio William, la cui scomparsa \u00e8 stata occultata. Pi\u00f9 tardi Scully avr\u00e0 dei flash in cui ricorder\u00e0 gli anni vissuti insieme al figlio.\nMulder e Scully incontrano finalmente Goldman, che pretende di condurre ricerche su bambini affetti da debilitanti malattie genetiche. Durante un tour della struttura i due agenti vedono una paziente di Goldman che riesce a muovere gli oggetti con il pensiero. In seguito scoprono che Agnes \u00e8 scappata, e che \u00e8 stata investita e uccisa, ma misteriosamente il suo feto \u00e8 scomparso. I due agenti si recano da Jackie, la moglie di Goldman, rinchiusa in un manicomio, per porle alcune domande. Jackie racconta di un episodio in cui sua flglia si gett\u00f2 nella piscina e che riusciva in qualche modo a respirare sott'acqua. Resasi conto che il marito aveva condotto esperimenti su di lei incinta, Jackie scappa ma \u00e8 vittima di un incidente automobilistico. In preda ad un attacco di forte rumore nella sua testa - che capisce essere un metodo di comunicazione telepatico di suo figlio mentre \u00e8 ancora nel suo grembo - Jackie si provoca un profondo taglio sulla pancia; il bambino esce da solo attraverso quel taglio e scappa, ma viene dichiarato morto dalle autorit\u00e0. Mentre i due agenti escono dal manicomio, Mulder chiede ad un addetto alle pulizie per quale societ\u00e0 esterna lavorasse.\nAttraverso i nastri della sorveglianza, Mulder e Scully scoprono che un giovane dipendente di quella societ\u00e0 di pulizie era presente nell'edificio della Nugenics durante la morte di Sanjai. Gli agenti guidano fino ad una lontana casa di campagna dove risiede Kyle Gilligan, il bambino scappato quella notte, e parlano con la madre adottiva. Nella testa di Mulder si ripresenta lo stesso forte rumore di qualche sera precedente. Vedendo uno stormo di uccelli posarsi a terra - come il giorno della morte di Sanjai - Scully capisce che il responsabile \u00e8 Kyle, cos\u00ec lo trova e lo costringe a fermarsi. Preso in custodia il ragazzo, questo rivela di aver ucciso Sanjai per sbaglio, e chiede di poter incontrare sua sorella. Kyle viene portato al laboratorio di Goldman, dove gli viene presentata una ragazza che Goldman dice essere la sorella. Kyle capisce che non \u00e8 la persona da lui cercata, e scappa dalla stanza, e corre nel corridoio fino a trovare Molly, la sua vera sorella. Dopo aver parlato telepaticamente, il forte rumore respinge i due agenti e uccide Goldman prima che possa scappare.\nLa lucertola mannara.\nTrama.\nUn cadavere viene trovato con la gola tagliata in un bosco appena fuori dalla citt\u00e0 di Shawan, in Oregon. Mulder e Scully accorrono sul luogo per investigare, e capire se si tratta dell'attacco di un animale feroce, di un serial killer o di qualche strana creatura come riferito dai testimoni oculari. Mulder continua a mettere in discussione la sua fede nell'inspiegabile, mentre tenta di raccogliere le prove dell'esistenza di una nuova creatura attraverso le sue ricerche e quelle di Scully. Durante l'ispezione di un'area di servizio per camionisti, Mulder, Scully e Pasha, un ufficiale del controllo animali, incontrano di sfuggita la strana creatura.\nCol tempo le prove iniziano a fondersi, e Mulder comincia a sospettare che un individuo chiamato Guy Mann sia un mostro capace di trasformarsi in una lucertola mannara. Dopo aver parlato con Mann, Mulder ha la conferma dei suoi sospetti, ma solo a met\u00e0: Mann non \u00e8 un uomo che si trasforma in lucertola mannara, ma una lucertola mannara che si trasforma in uomo. Mann spiega che ha iniziato a trasformarsi dopo essere stato morso da un umano qualche giorno prima, e comincia a lamentarsi della disperazione esistenziale tipica della vita umana, della sensibilit\u00e0 e della societ\u00e0 moderna. Alla fine si scopre che il vero killer \u00e8 Pasha, e che Mann era semplicemente nel posto sbagliato al momento sbagliato. Una volta capito questo, Mulder corre ad informare Mann. Questi informa Mulder che si sta preparando per un lungo sonno di ibernazione lungo 10,000 anni, ma che \u00e8 stato contento di conoscere l'agente. Dopo, davanti agli occhi di Mulder, Mann ritorna alla sua forma originale di lucertola mannara, e si dilegua nella notte. Mulder diventa cos\u00ec il testimone di un evento paranormale, riprendendo in questo modo la fiducia nella sua fede nell'inspiegabile.\nDi nuovo a casa.\nTrama.\nMulder e Scully vengono mandati ad investigare sull'omicidio dell'ufficiale di una citt\u00e0 - responsabile dello sfratto dei senzatetto da una zona su cui sarebbe dovuto sorgere un nuovo edificio - che sembra essere stato ammazzato da un qualcosa di non umano. Nel frattempo Scully riceve la triste notizia del ricovero di sua madre a causa di un attacco cardiaco. Questa notizia le porta alla mente vecchi ricordi di suo figlio William, che in passato, decise di dare in adozione. Cos\u00ec Scully si reca dalla madre in ospedale dove, dopo qualche giorno, questa viene a mancare. In seguito i due agenti tornano sulle tracce del misterioso assassino, e scoprono che la creatura viene chiamata \"l'uomo con il cerotto sul naso\", e che ha ucciso ancora. Questi ha una forza inarrestabile - infatti riesce a strappare letteralmente le persone - e la natura della sua rabbia \u00e8 complicata. La creatura \u00e8 stata creata involontariamente da un artista di strada che dipingeva sui muri una sorta di protettore dei senzatetto.\nBabilonia.\nTrama.\nL'episodo si apre in Texas, con un ragazzo islamico intento a pregare Allah. In seguito, in compagnia di un suo amico, il ragazzo si reca in una galleria d'arte chiamata \"Ziggurat\", e qui i due si fanno esplodere.\nLa narrazione si sposta sugli agenti Mulder e Scully. Mulder parla a Scully di uno strano fenomeno acustico, un rumore di fondo proveniente dal cielo percepito in diverse zone del pianeta su cui pensa si dovrebbe indagare, ma Scully afferma che \u00e8 frutto della suggestione delle persone.\nNell'ufficio di Mulder si presenta una coppia di investigatori, l'agente \"Miller\" e l'agente \"Einstein\". I due parlano dell'attacco avvenuto in Texas, e del fatto che uno dei due terroristi coinvolti sia ancora vivo in uno stato di incoscienza, e chiedono una mano ai due agenti pi\u00f9 esperti che, apparentemente, non offrono il loro aiuto a questi nuovi arrivati. Cos\u00ec Miller e Einstein si recano all'aeroporto, diretti in Texas per indagare sul caso dell'attacco terroristico. Miller riceve una telefonata da Scully, che gli parla di un metodo per comunicare con il terrorista non cosciente tramite l'analisi delle onde cerebrali. Miller \u00e8 entusiasta della notizia, cos\u00ec i due si incontrano in Texas per eseguire l'esperimento proposto da Scully. Einstein riceve invece una telefonata da Mulder, che le chiede di recarsi nel suo ufficio. Einstein, anche se scettica, accetta la proposta. Mulder le parla di un metodo per comunicare con il criminale, tramite l'assunzione di funghi allucinogeni, in modo da poter far fuoriuscire la coscienza dal corpo e farla incontrare con quella del terrorista. In seguito anche loro volano in Texas per provare questo metodo.\nMulder assume i funghi allucinogeni e comincia ad avere strane visioni. In una di queste, in una discoteca, si intravedono anche i tre Pistoleri Solitari, mentre in un'altra l'agente vede il terrorista e riesce a percepire qualche parola in arabo fuoriuscire dalla sua bocca.\nMulder si risveglia in ospedale dopo aver avuto le visioni. L'agente Einstein gli comunica che non avrebbe dovuto avere quegli effetti, dato che le pillole che aveva ingerito non erano altro che un placebo. Mulder \u00e8 convinto per\u00f2 di aver sentito pronunciare la parola \"Babilonia\" dal terrorista durante la sua allucinazione, cos\u00ec gli agenti scoprono che l\u00ec vicino si trova un motel chiamato appunto Babilonia. Insieme alle forze armate dell'FBI irrompono in una stanza del motel, dove diversi estremisti islamici si stavano preparando per un secondo attacco terroristico. Vengono tutti catturati e l'attacco viene sventato.\nL'episodio termina fuori dalla casa in campagna di Mulder, dove lui e Scully parlano dell'allucinazione avuta dall'agente nei giorni precedenti. Scully afferma che si era trattato di una suggestione e Mulder, sentendo degli strani rumori provenire dal cielo, non riesce a spiegarsi come sia potuto accadere.\nOssessione.\nTrama.\nSei settimane dopo gli eventi dell'episodio \"La verit\u00e0 \u00e8 ancora la fuori\", Scully arriva al quartier generale dell'FBI e scopre che Mulder \u00e8 sparito dopo aver visto un estratto del nuovo broadcast online di Tad O'Malley (di nuovo on-line dopo la sua chiusura nelle settimane precedenti). Scully informa il vice direttore Skinner e l'agente Einstein dell'assenza di Mulder, mentre lui \u00e8 intento a lasciare Washington - visibilmente provato e pieno di lividi.\nTornata a Washington, Scully riceve una telefonata da O'Malley, che si trova nella casa di Mulder per un incontro pre-fissato, ma trova la casa in disordine con evidenti segni di colluttazione. O'Malley sospetta che il DNA alieno sia stato iniettato in ogni cittadino americano per facilitare la diffusione del contagio del virus Spartan. Progettato per azzerare il sistema immunitario umano, il contagio inizia a manifestarsi in tutta la nazione, e Scully e Einstein si accorgono che i casi di ricovero negli ospedali si sono incrementati a dismisura nel giro di qualche giorno.\nMiller trova un'app sul computer di Mulder in grado di rintracciare il cellulare dell'agente, e scopre che questi si trova a Spartanburg, nella Carolina del sud; cos\u00ec Miller lascia Washington per andare dall'agente Mulder. Mentre Scully e Einstein cercano di capire il motivo di tutti quei ricoveri, Scully riceve una telefonata dall'ex collega Monica Reyes, che le chiede un incontro per discutere su come sviluppare un vaccino per il virus.\nDurante l'incontro Reyes rivela che, appena dopo la chiusura degli X-Files, venne contattata dall'Uomo che fuma (C.G.B. Spender) gravemente ferito ma ancora in vita dopo lo scontro nel Nuovo Messico. Questi fece a Reyes una proposta: rimanere in vita durante il contagio (insieme a Scully), ma in cambio assisterlo durante il processo di colonizzazione aliena. Reyes lasci\u00f2 cos\u00ec l'FBI, e rivela a Scully di aver assistito Spender durante gli ultimi 12 anni, ma con l'intento di arrestare l'invasione aliena dall'interno del Consorzio.\nScully e Einstein cercano di sviluppare il vaccino usando il DNA di Scully (immune dal contagio grazie alla presenza di DNA alieno nel suo sangue); Le due scoprono infatti che il virus attacca tutti gli umani che non possiedono questo DNA alieno. Nel frattempo Mulder raggiunge Spender, che offre all'agente la possibilit\u00e0 di sopravvivere. Mulder rifiuta, e viene trovato da Miller che lo riporta a Washington, con la speranza di trovare la cura.\nO'Malley, intanto, comunica alla nazione che un suo amico dottore lo ha informato dell'esistenza di un vaccino.\nScully somministra il vaccino a Einstein - che intanto comincia ad avvertire i primi sintomi del virus - ed esce dall'ospedale per cercare Mulder e Miller. Dopo aver trovato i due agenti, scopre che Mulder sta troppo male, e che per sopravvivere non basterebbe il vaccino ma dovrebbe sottoporsi ad un trapianto di cellule staminali; aggiunge poi che l'unico donatore sicuro sarebbe loro figlio William. Mentre i due discutono la situazione di Mulder si aggrava. Ad un tratto un fascio di luce comincia a splendere dall'alto su Miller, Scully e Mulder, si tratta di un UFO dalla forma triangolare che libra sopra di loro.\nL'episodio termina con Scully che guarda la luce della nave spaziale che brilla su di lei e sui suoi colleghi."}
{"id": "5792482", "revid": "785616", "url": "https://it.wikipedia.org/wiki?curid=5792482", "title": "The pillows", "text": ""}
{"id": "5792492", "revid": "1266208", "url": "https://it.wikipedia.org/wiki?curid=5792492", "title": "Prima Divisione Abruzzo 1950-1951", "text": "La Prima Divisione fu il massimo campionato regionale di calcio disputato negli Abruzzi nella stagione 1950-1951.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nFinale.\nClassifica.\nLegenda:\nRegolamento:"}
{"id": "5792495", "revid": "72396", "url": "https://it.wikipedia.org/wiki?curid=5792495", "title": "Gaiares", "text": " \u00e8 un videogioco sparatutto sviluppato da Nihon Telenet e pubblicato nel 1990 da Renovation per Sega Mega Drive.\nIl titolo del gioco \u00e8 ottenuto dalla combinazione di \"Gaia\" (Terra) e (senza).\nModalit\u00e0 di gioco.\n\"Gaiares\" \u00e8 uno sparatutto a scorrimento orizzontale simile a \"Gradius\" e \"R-Type\" in cui bisogna affrontare otto boss al termine di altrettanti livelli di gioco."}
{"id": "5792498", "revid": "729019", "url": "https://it.wikipedia.org/wiki?curid=5792498", "title": "Adolph Olson Eberhart", "text": " Fu il 17\u00ba governatore del Minnesota.\nInfanzia ed istruzione.\nAdolph Olson Eberhart nacque a Kil, in Svezia, da Andrew e Louise Olson. A causa delle cattive condizioni economiche, Andrew, Louise e tutta la famiglia, tranne Adolph, emigrarono a St. Peter, nel Minnesota. Nel 1882, Adolph si un\u00ec alla famiglia. Eberhart si laure\u00f2 presso il Gustavus Adolphus College, college luterano di St. Peter (1895) e studi\u00f2 legge in uno studio legale di Mankato, in Minnesota.\nCarriera.\nEberhart fu membro del Senato del Minnesota dal gennaio 1903 al gennaio 1907. Nel 1906 fu eletto vicegovernatore. In seguito alla morte del governatore John Albert Johnson, Eberhart divenne governatore il 21 settembre 1909. In seguito, vinse altre due volte le elezioni come governatore, rimanendo in tale ruolo fino al gennaio 1915.\nEberhart si dimostr\u00f2 un amministratore efficiente ed un politico navigato, nonostante fu varie volte oggetto di critiche anche da parte dei repubblicani. Eberhart non riusc\u00ec ad ottenere un quarto mandato come governatore e un'altra sconfitta nel 1916 alle primarie del Senato degli Stati Uniti segn\u00f2 la fine della sua carriera politica. Dopo un breve impiego nel campo immobiliare a Chicago, si ritir\u00f2 in una casa di riposo dove mor\u00ec a Savage, in Minnesota."}
{"id": "5792501", "revid": "1543377", "url": "https://it.wikipedia.org/wiki?curid=5792501", "title": "Stagno di Stangioni Campumatta", "text": "Lo stagno di Stangioni Campumatta \u00e8 una zona umida situata sulla costa meridionale della Sardegna. Amministrativamente appartiene al comune di Pula."}
{"id": "5792503", "revid": "287204", "url": "https://it.wikipedia.org/wiki?curid=5792503", "title": "Stagno di Porto Taverna", "text": "Lo stagno di Porto Taverna \u00e8 una zona umida situata in prossimit\u00e0 della costa nord-orientale della Sardegna, alle spalle della spiaggia omonima. Amministrativamente appartiene al comune di Loiri Porto San Paolo."}
{"id": "5792512", "revid": "767487", "url": "https://it.wikipedia.org/wiki?curid=5792512", "title": "Stagno di Pauli Murtas", "text": "Lo stagno di Pauli Murtas \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Amministrativamente appartiene al comune di San Vero Milis."}
{"id": "5792514", "revid": "767487", "url": "https://it.wikipedia.org/wiki?curid=5792514", "title": "Stagno di Pauli Crechi", "text": "Lo stagno di Pauli Crechi \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano. Amministrativamente appartiene al comune di San Vero Milis."}
{"id": "5792517", "revid": "125018439", "url": "https://it.wikipedia.org/wiki?curid=5792517", "title": "Stagno di San Forzorio", "text": "Lo stagno di San Forzorio \u00e8 una zona umida della Sardegna meridionale situata nell'omonima localit\u00e0, all'interno del territorio comunale di Quartu Sant'Elena."}
{"id": "5792521", "revid": "767487", "url": "https://it.wikipedia.org/wiki?curid=5792521", "title": "Stagno della Vivagna", "text": "Lo stagno della Vivagna \u00e8 una zona umida situata in territorio di Carloforte, nell'isola di San Pietro, in Sardegna.\nIn base alla direttiva \"Habitat\" n. 92/43/CEE approvata nel 1992 dalla Commissione europea la totalit\u00e0 dell'isola, e conseguentemente lo stagno della Vivagna, \u00e8 stata dichiarata sito di interesse comunitario (ITB040027) e inserita nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti."}
{"id": "5792523", "revid": "115081744", "url": "https://it.wikipedia.org/wiki?curid=5792523", "title": "Stagno di Mari Ermi", "text": "Lo stagno di Mari Ermi \u00e8 una zona umida situata in prossimit\u00e0 della costa occidentale della Sardegna, all'altezza del golfo di Oristano e alle spalle della spiaggia omonima. Amministrativamente appartiene al comune di Cabras."}
{"id": "5792527", "revid": "287204", "url": "https://it.wikipedia.org/wiki?curid=5792527", "title": "Lega Nazionale B 1990-1991", "text": "La Lega Nazionale B 1990-1991, campionato svizzero di seconda serie, si concluse con la vittoria del FC Locarno (gruppo est) e dell'Yverdon-Sport (gruppo ovest).\nGruppo est.\nClassifica.\nLegenda:\nNote:\nGruppo ovest.\nClassifica.\nLegenda:\nNote:\nPoule promozione.\nAlle qualificazioni della LNB sono state aggiunte le ultime 4 classificate della Lega Nazionale A:\n (9\u00aa classificata), (10\u00aa), (11\u00aa) e Wettingen (12\u00aa).\nSan Gallo e Wettingen sono state inserite nel gruppo A, Aarau e Zurigo nel gruppo B.\nGruppo A.\nClassifica finale.\nLegenda:\nNote:\nGruppo B.\nClassifica finale.\nLegenda:\nNote:\nPoule retrocessione.\nLe retrocedende dei due gruppi est e ovest sono state divise in due gruppi composti da 6 squadre, con omogenea distribuzione geografica in ogni caso differente dai gironi di qualificazione.\nTre sono le squadre da retrocedere: l'ultima di ogni girone e la perdente dell'ulteriore spareggio fra le penultime.\nAlle squadre \u00e8 stato dato un \"bonus\" di partenza attribuito secondo la posizione in classifica ottenuta nei due gironi di qualificazione in ordine decrescente: alla 7\u00aa classificata 6 punti, alla 8\u00aa punti 5, alla 9\u00aa punti 4, alla 10\u00aa punti 3 e cos\u00ec via fino all'ultima che ha avuto un solo punto.\nGruppo A.\nClassifica finale.\nLegenda:\nNote:\nGruppo B.\nClassifica finale.\nLegenda:\nNote:"}
{"id": "5792534", "revid": "1305772", "url": "https://it.wikipedia.org/wiki?curid=5792534", "title": "Show by Rock!!", "text": "Show by Rock!! \u00e8 un videogioco musicale sviluppato e pubblicato dalla Geechs, in collaborazione con Sanrio. \u00c8 il primo prodotto della Sanrio che non si basa su personaggi indirizzati a un pubblico femminile e minore. Il gioco \u00e8 stato pubblicato il 30 luglio 2013 per iOS e il 27 giugno 2014 per dispositivi Android. Un adattamento animato prodotto dalla Bones \u00e8 stato trasmesso in Giappone tra aprile e giugno 2015 sulla rete televisiva Tokyo MX ed \u00e8 il primo show notturno basato sui personaggi e sul franchise della Sanrio. Sono stati annunciati dei corti animati iniziati a luglio 2016 e una seconda stagione iniziata a ottobre dello stesso anno.\nTrama.\nCyan Hijirikawa \u00e8 una studentessa del primo anno di liceo ed ha una forte passione per la musica. Tuttavia lei \u00e8 una ragazza molto timida e non ha coraggio di fare domanda per unirsi al Club di Musica della sua scuola. Ma a una fatidica notte, venne risucchiata nel videogioco che stava giocando sul suo smartphone, nel momento in cui aveva ricevuto un oggetto raro chiamato \"Strawberry Heart\" una chitarra ritenuta leggendaria. Cyan precipita in un mondo parallelo, si ritrova quindi a Sound World, in una citt\u00e0 chiamata Midi City, un luogo dove la musica ha il controllo assoluto, dove si teneva l'esibizione di una delle band pi\u00f9 popolari di Midi City i \"Trichronika\".\nCyan si rende conto di essersi trasformata in una bianca ragazza gatto in abiti da gothic lolita dove in seguito, \u00e8 obbligata da Strawberry di affrontare un mostro oscuro che sta contaminando la pietra Melodisian dei Myumons, rovinando cos\u00ec l'esibizione dei Trichronika. Cyan per fermare il mostro oscuro e purificare la pietra Melodisian riportandola allo stato originario, deve produrre una melodia su Strawberry Heart. Dopo che Cyan ha salvato la band dal mostro oscuro, lei torna nella sua forma umana.\nAl termine dell'esibizione incontra Maple, il CEO della \"Banded Rocking Records\" e i membri delle band che Maple gestisce. L\u00ec incontra i membri delle \"Plasmagica\": ChuChu, Retoree e Moa, la cantante, bassista, e batterista delle Plasmagica. Retoree invita Cyan ad unirsi alla band dove accetta senza pensarci due volte. Insieme affronteranno performance nel mondo musicale, e scopriranno i segreti degli Strumenti Leggendari, soprattutto per Cyan che cerca di trovare un modo per tornare nel suo mondo.\nModalit\u00e0 di gioco.\nIl gioco ha la funzione da rhythm game con alcuni elementi simili a Simulatore di vita. Il giocatore potr\u00e0 scegliere fino a 20 bande musicali disponibili dove ognuna di esse presenter\u00e0 un proprio stile e proprie carte da utilizzare durante il gioco. Il giocatore potr\u00e0 giocare fino a 40 brani musicali presenti fin dall'inizio del gioco. Al termine della performance, il giocatore otterr\u00e0 punti esperienza per salire di livello e otterr\u00e0 sbloccabili come nuovi brani e altri contenuti. Sar\u00e0 possibile giocare a brani speciali durante le battaglie con il boss o negli eventi.\nPersonaggi.\nI personaggi in \"Show by Rock!!\" sono organizzati in gruppi musicali."}
{"id": "5792546", "revid": "92723", "url": "https://it.wikipedia.org/wiki?curid=5792546", "title": "Regno di Bora Bora", "text": "Il Regno di Bora Bora fu uno Stato insulare nell'Oceano Pacifico dal 1788 al 1888.\nStoria.\nPrima dell'unificazione.\nLa storia di Bora Bora e della lotta per la sua riunificazione \u00e8 demarcata dalla rivalit\u00e0 interna tra due clan: uno con base a Faanui, composto da famiglie legate al \"marae\" Farerua, e l'altro composto da famiglie di Nunue e Anau della cerchia del \"marae\" Vaiotaha, che era a suo tempo il pi\u00f9 importante \"marae\" della Polinesia.\nBora Bora vantava anche un'antica rivalit\u00e0 con l'isola di Raiatea per questioni di influenza religiosa. Per un certo periodo della storia delle due isole, entrambe ebbero importanti istituzioni religiose entro i propri confini, ma quando il ruolo di Raiatea inizi\u00f2 a prevaricare quello dell'altro centro di potere, Bora Bora inizi\u00f2 a potenziare gradualmente il proprio esercito dedicandosi a numerosi scontri armati con le isole rivali.\nDurante il XVIII secolo un gran capo locale, Puni (Teihotu Matarua), riusc\u00ec a dominare tutti i clan dell'isola di Bora Bora, al punto da giungere ad annettersi per qualche tempo anche le isole di Raiatea, Tahaa e Maupiti. Nel 1769, quando il famoso capitano inglese James Cook sbarc\u00f2 visitando Tahaa e Raiatea, le isole si trovavano gi\u00e0 sotto il dominio di Puni. Alla morte del grande capo, suo nipote Tapoa I gli succedette come capo supremo di Bora Bora, Raiatea e Tahaa, con capitale a Raiatea, lasciando il governo delle altre due isole a capi locali fidati di nome Mai e Tefaaora, membri del \"marae\" di Vaiotaha.\nPoco dopo venne costretto a rinunciare al dominio su Raiatea e si ritir\u00f2 a Bora Bora. Riorganizzando lo stato ed uniformandosi a quanto stava succedendo nel vicino Regno di Tahiti, Tapoa I si autoproclam\u00f2 re di Bora Bora e delle sue dipendenze.\nDalla proclamazione del regno all'annessione come colonia francese.\nDopo l'unificazione dei domini locali dell'arcipelago di Bora Bora, lo stato venne riconosciuto per la prima volta dalle potenze europee nel 1847 quando Francia e Gran Bretagna siglarono la Convenzione di Jarnac. Come gli altri stati dell'area (Tahiti, Huahine e Raiatea), il regno di Bora Bora era contraddistinto da una cultura simile e dal comune linguaggio, oltre al fatto che i suoi regnanti erano imparentati con quelli dell'area da diversi intrecci matrimoniali. Oltre all'isola di Bora Bora, il regno comprendeva anche le isole di Tupai, Maupiti, Maupihaa, Motu One e Manuae.\nIl regno venne infine annesso direttamente alle colonie della Francia nel 1888 quando l'ultima regina Teriimaevarua III venne costretta ad abdicare.\nAlbero genealogico delle successioni al trono di Bora Bora.\nIl seguente albero genealogico illustra le successioni al trono di Bora Bora nel corso dell'esistenza del regno, nonch\u00e9 le connessioni di parentela con gli altri sovrani dell'arcipelago polinesiano."}
{"id": "5792548", "revid": "765341", "url": "https://it.wikipedia.org/wiki?curid=5792548", "title": "Tapoa II", "text": "Biografia.\nTapoa II nacque nel 1806, figlio del sovrano locale Tapoa I e di sua moglie, Ai-mata. Sal\u00ec al trono ancora bambino nel 1812 alla morte di suo padre, rimanendo per un certo periodo sotto la tutela governativa di sua madre.\nNel 1815, il 12 novembre, il consiglio di reggenza ordin\u00f2 che le forze militari inviate da suo padre ad assistere il re Pomare II di Tahiti nel suo ritorno al trono dopo rivolte interne, prendessero parte alla Battaglia di Te Feip\u012b. Da questa spedizione vittoriosa, inoltre, i soldati ebbero il pregio di riportare sull'isola di Bora Bora anche il cristianesimo che avevano appreso dai missionari durante la loro permanenza sull'isola di Moorea. Gi\u00e0 nel 1818 Tapoa II, interessatosi a questo nuovo culto, fece venire a Bora Bora dei missionari (capeggiati dall'inglese reverendo Orsmond) che iniziarono a predicare la religione cristiana sull'isola. La prima chiesa cristiana a Bora Bora venne eretta sotto il patrocinio del sovrano nel 1822 a Vaitape.\nTapoa II spos\u00f2 l'allora principessa e futura regina Pomare IV di Tahiti nel dicembre del 1822 divenendo quindi anche principe consorte di quel regno sino al 1834 quando il matrimonio, dopo un lungo periodo senza eredi, termin\u00f2 in un divorzio. Successivamente Tapoa II si rispos\u00f2 con la nobile locale Tapoavahine.\nPrima di morire nel marzo del 1860, aveva adottato la principessa Teariimaevarua, figlia della sua ex moglie e del suo nuovo marito, che gli succedette al trono col nome di Teriimaevarua II. Egli fu pertanto l'ultimo membro diretto della dinastia dei Tapoa di Bora Bora."}
{"id": "5792554", "revid": "765341", "url": "https://it.wikipedia.org/wiki?curid=5792554", "title": "Tapoa I", "text": "Biografia.\nTapoa I nacque nel 1772, figlio della gran capessa Teri\u02bbimaevarua I di Bora Bora e di suo marito, il nobile locale Ta\u02bbo-ata.\nAlla morte della madre ne eredit\u00f2 la qualifica e nel giro di pochi anni, da abile guerriero, riusc\u00ec ad unificare tutti i domini dell'isola di Bora Bora invadendo e sottomettendo le isole di Tahaa e Raiatea per un certo periodo di tempo, giungendo quindi nel 1788 ad istituire ufficialmente un regno. Data l'effettiva distanza tra i tre domini che componevano le terre alle sue dipendenze, Tapoa I nomin\u00f2 dei suoi rappresentanti di fiducia nei nobili Mai e Tefa'aora che governarono in sua vece le isole minori. Poco dopo ad ogni modo dovette rinunciare alla sovranit\u00e0 su Raiatea, isola dove aveva stabilito la sua corte, a causa di una rivolta interna capeggiata dal gran capo locale Tamatoa, e per questo si ritir\u00f2 definitivamente a Bora Bora.\nCon l'intento di venire in soccorso al giovane sovrano Pomare II di Tahiti, il cui regno era minacciato da rivolte interne che lo avevano costretto dal 1808 a trovare rifugio sull'isola di Moorea, Tapoa I invi\u00f2 nel 1810 una forza di 262 guerrieri capeggiate dal governatore di Bora Bora, Mai. Queste forze presero poi parte, su ordine di suo figlio Tapoa II, alla Battaglia di Te Feip\u012b del 12 novembre 1815.\nAlla sua morte nel 1812 gli succedette il figlio Tapoa II.\nMatrimonio e figli.\nTapoa I spos\u00f2 Ai-mata, figlia di Pa, di Bora Bora. Da questa unione nacquero due figli:"}
{"id": "5792555", "revid": "785616", "url": "https://it.wikipedia.org/wiki?curid=5792555", "title": "TWO-MIX", "text": ""}
{"id": "5792557", "revid": "785616", "url": "https://it.wikipedia.org/wiki?curid=5792557", "title": "TERIYAKI BOYZ", "text": ""}
{"id": "5792560", "revid": "287204", "url": "https://it.wikipedia.org/wiki?curid=5792560", "title": "Sankt Michael", "text": ""}
{"id": "5792561", "revid": "785616", "url": "https://it.wikipedia.org/wiki?curid=5792561", "title": "M.o.v.e", "text": ""}
{"id": "5792567", "revid": "1776051", "url": "https://it.wikipedia.org/wiki?curid=5792567", "title": "Luigi Dei Bei", "text": "Biografia.\nCombattente nella prima guerra d'indipendenza si laurea in seguito a Padova ed entra in magistratura nel 1855 come praticante giudiziario al tribunale di Venezia. \u00c8 stato sostituto procuratore a Padova, Vicenza, Venezia, procuratore a Conegliano, Vicenza e Venezia, consigliere della corte d'appello a Venezia, sostituto procuratore generale presso la corte di cassazione di Roma, primo presidente della corte d'appello a Roma, Genova, Milano, Venezia e Firenze."}
{"id": "5792580", "revid": "729019", "url": "https://it.wikipedia.org/wiki?curid=5792580", "title": "Giovanni Galeazzo Frigerio", "text": "Biografia.\nAmmesso alla Regia scuola di marina nel 1853, guardiamarina nel 1856, ha combattuto nelle tre guerre d'indipendenza italiane guadagnandosi due medaglie d'argento ad Ancona e Gaeta. Ha comandato l'avviso ad elica Staffetta dal 1877 al 1879, guidandolo nella circumnavigazione del globo, durata dal 15 maggio 1878 al 6 marzo 1879. \u00c8 stato membro e presidente del Consiglio superiore di marina, capo divisione, direttore generale del personale e del servizio militare al Ministero della marina, comandante superiore del corpo reale degli equipaggi, aiutante di campo generale di sua maest\u00e0 il Re, capo dell'ufficio di Stato maggiore e comandante in capo della forza navale del mediterraneo."}
{"id": "5792588", "revid": "785616", "url": "https://it.wikipedia.org/wiki?curid=5792588", "title": "SuG", "text": ""}
{"id": "5792590", "revid": "785616", "url": "https://it.wikipedia.org/wiki?curid=5792590", "title": "WINO", "text": ""}
{"id": "5792596", "revid": "785616", "url": "https://it.wikipedia.org/wiki?curid=5792596", "title": "NoGoD", "text": ""}
{"id": "5792598", "revid": "785616", "url": "https://it.wikipedia.org/wiki?curid=5792598", "title": "ORANGE RANGE", "text": ""}
{"id": "5792599", "revid": "785616", "url": "https://it.wikipedia.org/wiki?curid=5792599", "title": "BEEEEEEST", "text": ""}
{"id": "5792600", "revid": "785616", "url": "https://it.wikipedia.org/wiki?curid=5792600", "title": "Good bye", "text": ""}
{"id": "5792601", "revid": "1008732", "url": "https://it.wikipedia.org/wiki?curid=5792601", "title": "HALCA", "text": ""}
{"id": "5792602", "revid": "785616", "url": "https://it.wikipedia.org/wiki?curid=5792602", "title": "MEG (chitarrista)", "text": ""}
{"id": "5792605", "revid": "785616", "url": "https://it.wikipedia.org/wiki?curid=5792605", "title": "Du\u00e9 le quartz", "text": ""}
{"id": "5792616", "revid": "785616", "url": "https://it.wikipedia.org/wiki?curid=5792616", "title": "Dir en grey", "text": ""}
{"id": "5792620", "revid": "785616", "url": "https://it.wikipedia.org/wiki?curid=5792620", "title": "Discografia dei Dir en grey", "text": ""}
{"id": "5792627", "revid": "767487", "url": "https://it.wikipedia.org/wiki?curid=5792627", "title": "Krigen", "text": "Krigen, noto con il titolo internazionale A War, \u00e8 un film del 2015 diretto da Tobias Lindholm.\nTrama.\nDurante la messa in sicurezza di un villaggio in Afghanistan dai talebani, il comandante danese Claus Michael Pedersen e la sua compagnia rimangono intrappolati in un incessante conflitto a fuoco. Per mettere in salvo un milite ferito e l'intera truppa, Claus ordina un attacco aereo. L'operazione per\u00f2 causa la morte di undici civili e il comandante viene accusato di aver bombardato un obiettivo non militare. Un'accusa che lo metter\u00e0 di fronte a un duro processo."}
{"id": "5792628", "revid": "767487", "url": "https://it.wikipedia.org/wiki?curid=5792628", "title": "Theeb", "text": "Theeb \u00e8 un film del 2014 diretto da Naji Abu Nowar."}
{"id": "5792642", "revid": "287204", "url": "https://it.wikipedia.org/wiki?curid=5792642", "title": "ITF-14", "text": "ITF-14 (Interleaved Two of Five) \u00e8 l'implementazione della GS1 del codice a barre Interleaved 2 of 5 per memorizzare il Global Trade Item Number. ITF-14 \u00e8 utilizzato nell'imballo esterno dei prodotti, ad esempio della scatola che contiene 24 lattine. ITF-14 memorizza sempre e solo 14 cifre.\nIl registro GS1 chiamato GS1 GEPIR pu\u00f2 essere utilizzato per rintracciare, a partire da un GTIN 14 di un determinato prodotto, l'identificazione della societ\u00e0 che lo ha prodotto. Il bordo nero attorno al simbolo si chiama barra portante. Lo scopo della barra portante \u00e8 per equilibrare la pressione esercitata dalla lastra di stampa su tutta la superficie del simbolo, e per migliorare l'affidabilit\u00e0 della lettura contribuendo a ridurre la probabilit\u00e0 di una lettura errata o scansioni brevi che possono verificarsi quando un fascio di scansione distorta entra o esce attraverso il suo bordo superiore o inferiore."}
{"id": "5792644", "revid": "119632179", "url": "https://it.wikipedia.org/wiki?curid=5792644", "title": "Tempio di Diana (Cefal\u00f9)", "text": "Il tempio di Diana \u00e8 una struttura megalitica risalente al IX secolo a.C. che risiede sulla rupe posta a nord della citt\u00e0 di Cefal\u00f9.\nLa destinazione d'uso del complesso \u00e8 ancora incerta ma \u00e8 chiaro il valore strategico della vista sulla costa sottostante. La parte pi\u00f9 antica del sito \u00e8 la cisterna. Probabilmente destinato al culto di divinit\u00e0 pagane \u00e8 stato costruito in pi\u00f9 fasi nell'antichit\u00e0 con blocchi di roccia squadrati. Il sito \u00e8 stato infine ristrutturato durante il II secolo a.C.\nCuriosit\u00e0.\nIl tempio \u00e8 il soggetto di un disegno dell'artista francese Jean-Pierre Hou\u00ebl, realizzato durante il suo viaggio in Sicilia (Grand Tour). Il disegno si trova attualmente nel museo dell'Ermitage."}
{"id": "5792656", "revid": "767487", "url": "https://it.wikipedia.org/wiki?curid=5792656", "title": "Associazione Sportiva Pizzighettone 2006-2007", "text": "Questa pagina raccoglie le informazioni riguardanti l'Associazione Sportiva Pizzighettone nelle competizioni ufficiali della stagione 2006-2007."}
{"id": "5792671", "revid": "61051", "url": "https://it.wikipedia.org/wiki?curid=5792671", "title": "Sabrina Marta Marchese", "text": ""}
{"id": "5792673", "revid": "287204", "url": "https://it.wikipedia.org/wiki?curid=5792673", "title": "1. L\u012bga 2008", "text": "La 1. L\u012bga 2008 \u00e8 stata la 17\u00aa edizione della seconda divisione del calcio lettone dalla ritrovata indipendenza. Il Daugava Riga ha vinto il campionato, ottenendo la promozione in massima serie.\nStagione.\nNovit\u00e0.\nIl campionato era composto da 15 squadre, anzich\u00e9 16. Dato che la Virsl\u012bga 2007 non prevedeva retrocessioni, le neo promosse Vindava e Bl\u0101zma non furono sostituite da squadre retrocesse. L'Abuls Smiltene fu nuovamente ripescato; Multibanka e Kauguri-PBLC si fusero dando vita al Kauguri/Multibanka J\u016brmala. Dalla 2. L\u012bga vennero ammesse Spartaks J\u016brmala, Gulbene-2005 e J\u0113kabpils, mentre fu di nuova ammessa la formazione riserve del Metalurgs Liep\u0101ja.\nFormula.\nLe quindici squadre partecipanti si affrontavano in turni di andata e ritorno per un totale di 30 turni e 28 incontri per squadra. La formazione prima classificata era promossa in Virsl\u012bga 2009, la seconda effettuava uno spareggio con al penultima di Virsl\u012bga 2008, mentre le ultime classificate erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5792681", "revid": "767487", "url": "https://it.wikipedia.org/wiki?curid=5792681", "title": "Racing Extinction", "text": "Racing Extinction \u00e8 un documentario del 2015 diretto da Louie Psihoyos."}
{"id": "5792683", "revid": "767487", "url": "https://it.wikipedia.org/wiki?curid=5792683", "title": "The Hunting Ground", "text": "The Hunting Ground \u00e8 un documentario del 2015 diretto da Kirby Dick, relativo agli abusi sessuali che avvengono nei campus universitari americani.\nRiconoscimenti.\nPremio Oscar\nGrammy Award\nCritics Choice Award\nSatellite Award\nProducers Guild of America Award\niHeartRadio Music Awards\n2016 - Miglior canzone a Lady Gaga e Diane Warren\nEmmy Award\n2016 - Miglior musica originale a Diane Warren"}
{"id": "5792685", "revid": "287204", "url": "https://it.wikipedia.org/wiki?curid=5792685", "title": "Associazione Calcio Sangiovannese 2006-2007", "text": "Questa pagina raccoglie le informazioni riguardanti l'Associazione Calcio Sangiovannese nelle competizioni ufficiali della stagione 2006-2007."}
{"id": "5792686", "revid": "767487", "url": "https://it.wikipedia.org/wiki?curid=5792686", "title": "Last Days in Vietnam", "text": "Last Days in Vietnam \u00e8 un documentario del 2014 diretto da Rory Kennedy candidato al premio Oscar al miglior documentario."}
{"id": "5792687", "revid": "767487", "url": "https://it.wikipedia.org/wiki?curid=5792687", "title": "Cartel Land", "text": "Cartel Land \u00e8 un documentario del 2015 diretto da Matthew Heineman candidato al premio Oscar al miglior documentario."}
{"id": "5792691", "revid": "767487", "url": "https://it.wikipedia.org/wiki?curid=5792691", "title": "What Happened, Miss Simone?", "text": "What Happened, Miss Simone? \u00e8 un documentario del 2015 diretto da Liz Garbus sulla vita della cantante Nina Simone, candidato al premio Oscar al miglior documentario. Il film \u00e8 stato distribuito da Netflix il 26 giugno 2015.\nTrama.\nIl documentario racconta la vita della cantante americana Nina Simone, che \u00e8 diventata un'attivista per i diritti civili e, in seguito, si \u00e8 trasferita in Liberia a causa delle turbolenze degli anni '60. Il documentario combina filmati d'archivio inediti e interviste con la figlia e gli amici di Simone. Il titolo del film \u00e8 tratto da una citazione di Maya Angelou.\nProduzione.\nGarbus \u00e8 stata contattata con l'idea e i diritti per il film da RadicalMedia. La figlia di Nina, Lisa Simone Kelly, \u00e8 stata la produttrice esecutiva del film.\nCritica.\n\"Indiewire\" ha dato al film una B. Michael Hogan ha scritto per \"Vanity Fair\": \"Il rischio di realizzare un documentario di un artista imponente \u00e8 che finisci per ridurre il tutto solo alla sua parte artistica ma questa volta, nel racconto di Liz Garbus, il talento e la personalit\u00e0 di Simone splendono attraverso l'opera, come un qualcosa di gloriosamente singolare e incontrollabile.\"\nManohla Dargis del \"New York Times\" ha citato la rilevanza del film oggi, definendolo un \"documentario spesso elettrizzante e straordinariamente attuale\".\nPremi.\nIl film \u00e8 stato nominato per sei Primetime Emmy Awards, tra cui il miglior documentario o saggistica speciale e l'eccezionale regia per un film di saggistica, vincendo il primo."}
{"id": "5792695", "revid": "767487", "url": "https://it.wikipedia.org/wiki?curid=5792695", "title": "Dancing with Maria", "text": "Dancing with Maria \u00e8 un film documentario italiano del 2014 diretto da Ivan Gergolet. \u00c8 stato presentato nella settimana della critica della 71\u00aa Mostra internazionale d'arte cinematografica di Venezia.\nIl film parla di Maria Fux, una danzatrice argentina novantenne, oltre che coreografa e danzaterapista.\nIl film mostra le attivit\u00e0 svolte dall'artista nello studio ricavato nel suo appartamento di Buenos Aires, con persone di diverse estrazioni e con diversi tipi di disabilit\u00e0.\nIl film \u00e8 stato tra le nomination per la categoria documentari degli 28\u00b0 European Film Awards del 2015.\nInoltre ha ricevuto una segnalazione speciale come migliore docufilm ai Nastri d'argento 2015."}
{"id": "5792715", "revid": "643662", "url": "https://it.wikipedia.org/wiki?curid=5792715", "title": "FC Tranzit Ventspils", "text": ""}
{"id": "5792716", "revid": "123360581", "url": "https://it.wikipedia.org/wiki?curid=5792716", "title": "Film giordani proposti per l'Oscar al miglior film straniero", "text": "A partire dal 2009 la Giordania ha cominciato a presentare film all'Academy of Motion Picture Arts and Sciences che lo rappresentassero all'Oscar come miglior film di lingua straniera. \nNel 2016 un film giordano \u00e8 entrato a far parte della cinquina finale delle nomination per la prima volta."}
{"id": "5792719", "revid": "119864160", "url": "https://it.wikipedia.org/wiki?curid=5792719", "title": "Unione Sportiva Sassuolo Calcio 2006-2007", "text": "Questa voce raccoglie le informazioni riguardanti l'Unione Sportiva Sassuolo Calcio nelle competizioni ufficiali della stagione 2006-2007."}
{"id": "5792721", "revid": "287204", "url": "https://it.wikipedia.org/wiki?curid=5792721", "title": "Religioni in Pakistan", "text": "Tra le religioni in Pakistan quella maggiormente professata \u00e8 l'Islam, praticato da circa il 95-98% della popolazione totale composta da pi\u00f9 di 195 milioni di abitanti residenti all'interno del territorio nazionale. Il restante 2-5% pratica il cristianesimo, l'induismo e altre religioni.\nI musulmani sono a loro volta suddivisi nelle seguenti denominazioni: la maggioranza di loro pratica il sunnismo, mentre tra il 5 e il 20% seguono lo sciismo, il 2,2% infine sono Ahmadiyya, anche se questi ultimi non sono autorizzati a chiamarsi musulmani. Quasi tutti i sunniti appartengono alla scuola di legge islamica Hanafi Fiqh; mentre la maggior parte dei musulmani pakistani sciiti appartengono alla facolt\u00e0 di legge islamica dei Duodecimani, con importanti gruppi di minoranza che seguono l'ismailismo il quale si compone dei Nizariti (seguaci dell'Aga Khan), dei Musta'liani, dei Dawudi Bohora, dei Sulaymani e altri ancora.\nDisposizioni costituzionali.\nLa Costituzione del Pakistan stabilisce l'Islam come religione di stato, ma fornisce a tutti i suoi cittadini il diritto di professare, praticare e diffondere la propria religione, pur rimanendo soggetti alle disposizioni di legge, all'ordine pubblico e al buon costume. La costituzione limita poi i diritti politici dei pakistani non musulmani, non essendo autorizzati a poter diventare uno dei presidenti del Pakistan o uno dei Primi ministri del Pakistan. Inoltre solo ai musulmani viene concesso a fungere da giudici della corte federale, che ha il potere di far decadere qualsiasi legge ritenuta non islamica.\nDemografia religiosa.\nSulla base di informazioni raccolte dalla Biblioteca del Congresso, del Pew Research Center, del CIA World Factbook, dell'Universit\u00e0 di Oxford, dell'University of Pennsylvania, del Dipartimento di Stato e d'altri, quanto segue \u00e8 un elenco di stime sulla percentuale di persone che professano fedi diverse nel paese. Queste stime variano notevolmente da fonte a fonte, a seconda dei metodi di ricerca e delle banche dati che sono state utilizzate.\nIslam.\nL'Islam \u00e8 la religione di stato in Pakistan, con circa il 95-98% dei cittadini pakistani musulmani; questi sono largamente divisi in due sette, quella sunnita e quella sciita. Lo sciismo \u00e8 praticato da circa il 5-20%, mentre il resto in maggioranza praticano l'islam sunnita. Ci sono un certo numero di scuole di diritto islamico chiamato Madhhab (scuole di giurisprudenza), che sono denominate fiqh o 'Maktab-e-Fikr' in Lingua urdu.\nQuasi tutti i pakistani musulmani sunniti appartengono alla scuola islamica di pensiero Hanafi, mentre un numero minoritario appartiene alla scuola dell'hanbalismo. La maggior parte dei pakistani musulmani sciiti appartengono ai Duodecimani (Ithna Asharia), con una significativa minoranza che aderiscono al ramo dell'ismailismo che si compone di Nizari, Mustaali, Dawoodi Bohra, Sulaymani e altri.\nGli appartenenti al Sufismo e i sopra menzionati sunniti e le sette sciiti sono considerati musulmani secondo la Costituzione pakistana.\nInduismo.\nL'induismo \u00e8 la seconda religione in Pakistan, pari al 2% della popolazione. Il \"\u1e5agveda\", il testo ind\u00f9 pi\u00f9 antico, \u00e8 creduto possa essere stato composto nella provincia del Punjab del moderno Pakistan, sulle rive del fiume Indo intorno al 1500 a.C. e per poi diffondersi da l\u00ec in tutta l'Asia meridionale e il Sudest Asiatico producendo il lento sviluppo ed evoluzione nelle varie forme di fede che vediamo oggi.\nAnche se nessun censimento della popolazione con registrazione del credo religioso ha pi\u00f9 avuto luogo a partire dal 1998, gli ultimi numeri disponibili assegnano agli ind\u00f9 da 3 a 3,5 milioni di persone. Secondo quest'ultimo censimento, il 93% degli ind\u00f9 vive nel Sindh, l'8% in Punjab (Pakistan) e quasi il 2% nel Belucistan (Pakistan).\nCristianesimo.\nI cristiani costituiscono l'1,6% della popolazione, circa 2,8 milioni di persone. La maggior parte delle comunit\u00e0 cristiane \u00e8 rappresentata da convertiti ind\u00f9, sikh e musulmani provenienti dalla regione del Punjab (regione), all'epoca dell'impero anglo-indiano\nZoroastrismo.\nCi sono almeno 4.000 cittadini pakistani che praticano la religione zoroastriana.\nBuddhismo.\nIl Buddismo ha una storia antica in Pakistan; attualmente vi \u00e8 una piccola comunit\u00e0 di almeno 1500 pakistani buddisti presenti nel paese. Tutto il territorio \u00e8 costellato di numerosi stupa buddisti antichi e in disuso, lungo l'intero corso del fiume Indo che percorre il cuore del paese. Molti imperi buddisti e citt\u00e0-stato esistevano, in particolare nel Gandhara, ma anche altrove in Taxila, Punjab e Sindh. Si ritiene che il buddismo tantrico si sia sviluppato nella valle di Swat. Il Pakistan e gran parte dell'Afghanistan sono stati una delle prime regioni ad adottare il buddismo come religione nazionale e che ha visto un gran numero di aderenti alla fede. Si ritiene che attraverso la Via della Seta a nord del Pakistan il Buddhismo si diffuse poi in Asia centrale, verso la Cina e oltre."}
{"id": "5792732", "revid": "767487", "url": "https://it.wikipedia.org/wiki?curid=5792732", "title": "Isabella (film)", "text": "Isabella (\"Yi sa bui lai\") \u00e8 un film del 2006 diretto da Ho-Cheung Pang."}
{"id": "5792733", "revid": "1573940", "url": "https://it.wikipedia.org/wiki?curid=5792733", "title": "Sosticus", "text": "Sosticus \u00e8 un genere di ragni appartenente alla famiglia Gnaphosidae.\nDistribuzione.\nLe 10 specie note di questo genere sono state reperite nella regione olartica e in India: la specie dall'areale pi\u00f9 vasto \u00e8 la \"S. loricatus\", rinvenuta in diverse localit\u00e0 dell'intera regione olartica.\nTassonomia.\nConsiderato un sinonimo anteriore di \"Sostogenus\" , a seguito di un lavoro degli aracnologi Platnick &amp; Shadab (1976b).\nLe specie rinvenute in India dovrebbero essere riesaminate: probabilmente vanno fatte rifluire in altro genere.\nNon sono stati esaminati esemplari di questo genere dal 2007.\nAttualmente, a gennaio 2016, si compone di 10 specie:"}
{"id": "5792735", "revid": "8596", "url": "https://it.wikipedia.org/wiki?curid=5792735", "title": "Om jag v\u00e4nder mig om", "text": ""}
{"id": "5792739", "revid": "287204", "url": "https://it.wikipedia.org/wiki?curid=5792739", "title": "1. L\u012bga 2009", "text": "La 1. L\u012bga 2009 \u00e8 stata la 18\u00aa edizione della seconda divisione del calcio lettone dalla ritrovata indipendenza. Il Jelgava ha vinto il campionato, ottenendo la promozione in massima serie.\nStagione.\nNovit\u00e0.\nIl campionato era composto da 14 squadre, anzich\u00e9 15. Oltre al Daugava Riga, che aveva vinto il campionato fu promosso anche il Tranzit che aveva perso lo spareggio promozione, mentre l'Olimps, che era stato retrocesso, fu ripescato. Tutto ci\u00f2 a causa delle defezioni del Daugava Daugavpils e del FK Riga, che si fusero rispettivamente con Dinaburg e lo stesso Olimps. Di conseguenza il Daugava Daugavpils divenne formazione riserve del Dinaburg, iscrivendo in 1. L\u012bga; anche lo Skonto iscrisse la propria squadra riserve. Queste tre formazioni, come da tradizione, non potevano essere promosse in massima serie.\nIl Kauguri/Multibanka fu rinominato FC J\u016brmala, mentre dalla seconda serie furono promosse e Kauguri-PBLC e Prei\u013cu BJSS; lo Zibens/Zemessardze non si iscrisse.\nFormula.\nLe quattordici squadre partecipanti si affrontavano in turni di andata e ritorno per un totale di 26 incontri per squadra. La formazione prima classificata era promossa in Virsl\u012bga 2010, la seconda effettuava uno spareggio con al penultima di Virsl\u012bga 2009, mentre le ultime classificate erano retrocesse in 2. L\u012bga.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5792741", "revid": "70217", "url": "https://it.wikipedia.org/wiki?curid=5792741", "title": "Vignarello", "text": ""}
{"id": "5792742", "revid": "767487", "url": "https://it.wikipedia.org/wiki?curid=5792742", "title": "Left Luggage", "text": "Left Luggage \u00e8 un film del 1998 diretto da Jeroen Krabb\u00e9.\nIl soggetto \u00e8 tratto dal romanzo \"Twee koffers vol\" (\"Due valigie piene\") dell'autore olandese Carl Friedman.\nTrama.\nAd Anversa, negli anni '40 durante la persecuzione nazista, il signor Silberschmidt seppellisce due valigie in un giardino mentre tenta di sfuggire all'arresto in quanto ebreo.\nSempre ad Anversa, trent'anni dopo, vive Chaja Silberschmidt, una giovane ragazza di vent'anni, ebrea emancipata (\"liberata\" sia dall'ideologia borghese sia dall'ebraismo verso cui \u00e8 insofferente), studentessa di filosofia con una relazione complessa con i genitori, entrambi sopravvissuti ai campi di concentramento nazisti. In apparenza sereni, entrambi cercano di soffocare i terribili ricordi dell'olocausto, la madre infatti fa in continuazione dolci e il padre ha la mania ossessiva di ritrovare le due valigie in cui aveva riposto tutte le sue cose pi\u00f9 care, seppellite non ricorda dove.\nChaja vive da sola e fa piccoli lavoretti per mantenersi. Accetta di lavorare per una rigida famiglia di ebrei ortodossi facendo la bambinaia per i loro cinque figli tra cui Simcha, un bambino che a quasi cinque anni ancora non dice una parola. La vita di Chaja e i suoi valori di libert\u00e0 vengono sconvolti nel confronto con la stretta osservanza chassidica della famiglia Kalman.\nLe passeggiate al parco e la fiducia che gli ispira Chaja, permettono al bambino di pronunciare le sue prime parole, il verso delle anatre, e poi molte altre. La madre di Simcha accoglie con gioia la novit\u00e0, ma il padre non \u00e8 soddisfatto perch\u00e9 un bambino della sua et\u00e0 dovrebbe saper dire le sue preghiere.\nLa festa di Pesach si avvicina e Chaja aiuta Simcha ad imparare le quattro domande che i bambini rivolgono agli adulti durante la cena rituale alla quale \u00e8 invitata anche lei. In tale occasione, per\u00f2, il padre rimprovera il bambino perch\u00e9 fa un errore alla prima domanda e lo ammutolisce, cosicch\u00e9 Chaja litiga con lui per la sua durezza.\nChaja ha numerosi battibecchi anche con il portiere dello stabile dove vivono i Kalman, un nostalgico antisemita che arriva a tentare di chiudere la porta dell'ascensore sulle dita di Simcha. La ragazza allora salta addosso al portiere strappandogli la divisa. Poco dopo il portiere suona alla porta dei Kalman per reclamare il rimborso del danno alla divisa. Chaja lo affronta e glielo nega, cacciandolo via sotto l'occhio solidale della signora Kalman e con il plauso dei bambini. Quando poi la ragazza vuole uscire per tornare a casa, si trova intrappolata dal portiere che ha sbarrato le scale con del mobilio. Allora lei, tornata nell'appartamento dei Kalman al terzo piano, da una finestra si cala in cortile lungo un tubo di scarico, beffando cos\u00ec il portiere. Il giorno seguente, per\u00f2, data la situazione, la signora Kalman chiede a Chaja di sospendere il lavoro per una settimana in attesa che il portiere si calmi.\nDopo qualche giorno Chaja viene informata che il bambino \u00e8 morto: allontanatosi da casa di nascosto, \u00e8 annegato nel laghetto in riva al quale andava con la ragazza per vedere le anatre.\nChaja si reca alla veglia funebre in casa Kalman, ma le viene detto che non \u00e8 la benvenuta perch\u00e9 ritenuta in qualche modo responsabile della morte del bambino. La madre, per\u00f2, lancia un grido di dolore e corre ad abbracciare la ragazza lodandola per il suo coraggio e, con un gesto simbolico, le lacera la veste che indossa riconoscendole un cuore lacerato dal dolore. Quando esce, il portiere le dice di essere dispiaciuto per il bambino, ma intanto intasca i soldi che Chaja gli d\u00e0 come rimborso per il danno alla divisa.\nSconvolta la ragazza va comunque al funerale rimanendo in disparte, ma il padre di Simcha la scorge e le rivolge un cenno di comprensione mentre piange per il figlio.\nInfine Chaja con una nuova maturit\u00e0 sembra accettare le sue origini ebree e, seguendo una mappa, in una citt\u00e0 cresciuta tra ponti e autostrade, insieme al padre scava in un prato alla ricerca delle valigie perdute."}
{"id": "5792744", "revid": "1226", "url": "https://it.wikipedia.org/wiki?curid=5792744", "title": "Lunarcop", "text": ""}
{"id": "5792745", "revid": "8596", "url": "https://it.wikipedia.org/wiki?curid=5792745", "title": "Left Luggage (film)", "text": ""}
{"id": "5792748", "revid": "287204", "url": "https://it.wikipedia.org/wiki?curid=5792748", "title": "Colchester Community Stadium", "text": "Il Colchester Community Stadium, noto come Weston Case Community Stadium per ragioni di sponsorizzazione, \u00e8 un impianto sportivo di Colchester, in Inghilterra. Ospita e partite interne del Colchester United, squadra calcistica cittadina.\nStoria.\nI lavori per la costruzione dell'impianto sono iniziati nel giugno del 2007. Nel 2008, con i lavori di costruzione quasi ultimati, Il Colchester ha annunciato un accordo di sponsorizzazione per dieci anni con la societ\u00e0 di costruzione \"Weston Case\", nominando quindi provvisoriamente lo stadio in \"Weston Case Community Stadium\".\nStruttura.\nL'impianto ha una capacit\u00e0 di posti a sedere, suddivisi in 4 tribune.\nAttivit\u00e0 extrasportive.\nNel giugno 2014 lo stadio ha ospitato un concerto di Elton John. Nel giugno del 2016 vi si \u00e8 esibito Lionel Richie."}
{"id": "5792749", "revid": "1226", "url": "https://it.wikipedia.org/wiki?curid=5792749", "title": "Lunarcop - Poliziotto dello spazio", "text": ""}
{"id": "5792750", "revid": "1226", "url": "https://it.wikipedia.org/wiki?curid=5792750", "title": "Solar Force", "text": ""}
{"id": "5792752", "revid": "767487", "url": "https://it.wikipedia.org/wiki?curid=5792752", "title": "Idiaz\u00e1bal (formaggio)", "text": "Il formaggio Idiaz\u00e1bal \u00e8 quello prodotto nel Paese Basco e in Navarra (esclusi i comuni della valle del Roncal), integralmente con latte di pecora delle razze Latxa e Carranzana. \u00c8 un formaggio grasso con una maturazione minima di 60 giorni, forme tra 1 e 3\u00a0kg per unit\u00e0, pressato e non cotto.\n\u00c8 stato dichiarato \"patrimonio gastronomico europeo\"\nCaratteristiche.\nGusto.\nIl gusto del formaggio Idiaz\u00e1bal \u00e8 intenso, \u00abriempie la bocca\u00bb, equilibrato, pulito e consistente con un marcato carattere \"di latte stagionato di pecora\" e una traccia di gusto di caglio naturale, sempre che sia maturato il tempo sufficiente. Ha un tono piccante e deve avere assenza di amaro. La sua salinit\u00e0 \u00e8 media.\nDopo la degustazione, lascia un retrogusto persistente del suo gusto caratteristico.\nOdore.\nIl formaggio Idiaz\u00e1bal deve avere un odore intenso, penetrante e limpido. Non devono essere presenti odori estranei.\nTessitura.\n\u00c8 un formaggio compatto con una elasticit\u00e0 non molto pronunciata, abbastanza compatto, si possono trovare granulosit\u00e0 al masticarlo, senza arrivare a essere grumoso.\nQuanta pi\u00f9 avanza la stagionatura, tanto pi\u00f9 diminuisce l'umidit\u00e0, e per tanto sar\u00e0 meno elastico e presenter\u00e0 una tessitura pi\u00f9 propensa a scheggiarsi e dura.\nTrasformazione.\nSi necessitano circa 7 litri di latte crudo di pecora per elaborare un chilo di formaggio debitamente maturato.\nIl latte si riscalda leggermente in contenitori di acciaio inossidabile fino a arrivare a una temperatura di 30\u00a0\u00b0C. Si aggiunge il caglio pulito, secco, triturato e mescolato con sale. Il latte si coagula in una mezzora fino a formare un gel elastico che si taglia con una lira in grani della dimensione di un chicco di mais. I grani si mescolano lentamente e si aumenta la temperatura della caldaia fino a arrivare vicino a i 37\u00a0\u00b0C. In questo modo si cerca di estrarre la maggiore quantit\u00e0 possibile di siero e concentrare il suo grasso e le proteine.\nQuando i grani si sono sufficientemente induriti, si interrompe il riscaldamento e si aspetta che i grani si depositino al fondo della caldaia, coperti dal siero.\nAl momento di introdurre la pasta negli stampi, questi si marcano con un numero unico per ogni forma, in modo da garantire la tracciabilit\u00e0.\nIn seguito, si passa per la pressa e immediatamente a seguire si immerge in salamoia; posteriormente le forme si lasciano in una camera di maturazione a una temperatura che oscilla tra 8 e 15\u00a0\u00b0C e con un'umidit\u00e0 relativa tra il 80% e il 95%.\nLungo il processo, la fermentazione aumenta l'acidit\u00e0, che aiuta alla sua conservazione. La stagionatura dura come minimo due mesi, mentre il tempo ottimale per ottenere la migliore qualit\u00e0 si considera sia tra quattro e otto mesi.\nIn alcune zone si pratica anche l'affumicatura del formaggio; mentre ci sono zone come Urbasa, Entzia e altre, dove non si utilizza questa tecnica.\nLa conservazione si deve realizzare in locali che dispongano di temperatura tra 10 e 12\u00a0\u00b0C e umidit\u00e0 adeguata.\nDenominazione di Origine.\nIl giorno 1 di ottobre di 1987 il Ministero dell'Agricoltura, Pesca e Alimentazione ha ratificato la Denominazione di Origine \"Idiaz\u00e1bal\". Sono accettate nella Denominazione di Origine 500 produttori e 100 caseifici, la maggioranza dei quali elaborano il formaggio con latte del proprio sfruttamento esclusivamente. Tanto la produzione del latte come l'elaborazione del formaggio si sviluppa sempre dentro il Paese Basco e Navarra (tranne la zona della valle del Roncal, la quale ha la sua propria denominazione di origine). Il Regolamento della Denominazione di Origine \"Idiaz\u00e1bal\" e del suo Consiglio Regulador fu approvato da Ordine di 30 di novembre di 1993, del Ministero dell'Agricoltura, Pesca e Alimentazione, modificato dall'Ordine del 23 di marzo di 1999, Ordine APA/1855/2002, di 4 di luglio e Ordine APA/2943/2007, di 27 di settembre. Ugualmente \u00e8 stata inscritta come DOP nel \"Registro comunitario delle denominazioni di origine protetta e di indicazioni geografiche protette\" previsto dal Regolamento (CE) n.\u00ba 1107/96 del 12 giugno.\nProduzione annuale.\nSommando tutti i produttori, in ogni campagna si trasformano circa 7.000.000 di litri di latte, che si convertono in una produzione di circa 1.000 t di formaggio.\nValore nutrizionale.\nContributo ai LARN (Livelli Assunzione Raccomandata di Nutrienti) di 100 g di formaggio"}
{"id": "5792754", "revid": "1543377", "url": "https://it.wikipedia.org/wiki?curid=5792754", "title": "Irreligiosit\u00e0 in Pakistan", "text": "L'irreligiosit\u00e0 e l'ateismo sono presenti in Pakistan soprattutto tra una minoranza di giovani.\nNel 2005 all'incirca l'1% della popolazione \u00e8 stato segnalato per essere ateo, ed entro il 2012, secondo lo studio Gallup (WIN / GIA), la cifra \u00e8 raddoppiata a quasi il 2%.\nGli atei in Pakistan debbono affrontare discriminazioni e pregiudizi da parte dell'intera societ\u00e0. Il paese \u00e8 segnalato per esser tra le sette nazioni in cui l'ateismo pu\u00f2 condurre direttamente alla pena di morte e, tra questi sette paesi, il Pakistan \u00e8 probabilmente uno dei pi\u00f9 pericolosi per coloro che professano una qualche forma di irreligiosit\u00e0.\nGruppi Internet di acuta critica alla religione, come il sito web \"AAAP\", si sono sviluppati, ricevendo oltre 17.000 visite entro 48 ore dal suo lancio.\nAlcuni atei noti di origine pakistana sono l'attore Kumail Nanjiani, il saggista e romanziere Tariq Ali e la signora Fauzia Ilyas, che ha dovuto abbandonare la sua patria."}
{"id": "5792755", "revid": "228446", "url": "https://it.wikipedia.org/wiki?curid=5792755", "title": "Stratford Canning", "text": ""}
{"id": "5792756", "revid": "767487", "url": "https://it.wikipedia.org/wiki?curid=5792756", "title": "Concorso a premi (film)", "text": "Concorso a premi (\"The Ducksters\") \u00e8 un film del 1950 diretto da Chuck Jones. \u00c8 un cortometraggio d'animazione della serie \"Looney Tunes\", uscito negli Stati Uniti il 2 settembre 1950. Il titolo originale \u00e8 una parodia di quello del film del 1947 \"I trafficanti\" (\"The Hucksters\"). Dal 1999 viene distribuito col titolo Gioco a premi.\nTrama.\nPorky Pig \u00e8 il concorrente di un gioco a premi radiofonico intitolato \"Esatto o AAAAHHH!!\" (parodia macabra del quiz show \"Truth or Consequences\") in cui l'obiettivo \u00e8 rispondere a domande quasi impossibili o assurdamente oscure poste da Daffy Duck. Quando Porky non risponde correttamente o in tempo, deve \"pagare la penalit\u00e0\", ad esempio finendo su una sega circolare o venendo fatto saltare in aria con della dinamite mentre cerca di rispondere alla domanda successiva. Anche i premi sono simili, poich\u00e9 vincere la Rocca di Gibilterra o l'acqua delle Cascate del Niagara fa s\u00ec che tutto ci\u00f2 gli venga gettato addosso durante il programma. Alla fine Daffy sfida Porky a una domanda finale per un grosso premio. Porky deve indovinare chi \u00e8 una misteriosa star del cinema, avendo come unico indizio la registrazione di lei che si lava i denti il mercoled\u00ec. Porky non riesce a rispondere correttamente e Daffy lo invita nello spogliatoio della star per incontrarla, per poi rivelare che si tratta di un gorilla che procede a massacrare brutalmente Porky. Il maialino esce e avanza minacciosamente verso Daffy, che si arrende e gli consegna il jackpot (26 milioni e tre centesimi). Porky contatta immediatamente il presidente della societ\u00e0 radiofonica e la compra per l'importo esatto del premio. Poich\u00e9 ora \u00e8 il suo capo, Porky si scambia di ruolo con Daffy e gli fa passare tutte le angherie da lui subite.\nDistribuzione.\nEdizione italiana.\nIl corto arriv\u00f2 in Italia direttamente in televisione negli anni settanta. Il doppiaggio, eseguito dalla C.V.D., presenta alcune imprecisioni nell'adattamento (ad esempio, quella comprata da Porky viene definita una societ\u00e0 televisiva). Un nuovo doppiaggio fu eseguito per l'uscita in VHS nel 1999 dalla Royfilm, sotto la direzione di Renzo Stacchi su dialoghi (pi\u00f9 corretti) di Giorgio Tausani. Nel DVD fu per\u00f2 incluso il primo doppiaggio. Non essendo stata registrata una colonna internazionale, in entrambi i casi fu sostituita la musica presente durante i dialoghi.\nEdizioni home video.\nDVD.\nUna volta restaurato, il corto fu pubblicato in DVD-Video in America del Nord nel secondo disco della raccolta \"\" (intitolato \"Best of Daffy &amp; Porky\") distribuita il 28 ottobre 2003; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"Daffy Duck &amp; Porky Pig\"."}
{"id": "5792757", "revid": "339392", "url": "https://it.wikipedia.org/wiki?curid=5792757", "title": "Neoplasie del distretto testa-collo", "text": ""}
{"id": "5792758", "revid": "729019", "url": "https://it.wikipedia.org/wiki?curid=5792758", "title": "125. Infanterie-Division", "text": "La 125. Infanterie-Division fu un'unit\u00e0 della Wehrmacht che venne costituita nell'ottobre 1940 durante la seconda guerra mondiale con personale provenienti dalla Svevia, nel quadro del programma di potenziamento dell'esercito tedesco in vista dell'operazione Barbarossa, l'invasione dell'Unione Sovietica.\nA partire dal 22 giugno 1941, la divisione prese parte alla sanguinosa campagna sul fronte orientale assegnata al Gruppo d'armate Sud schierato nel settore meridionale del fronte. La 125. Infanterie-Division rimase per tutta la sua storia operativa sul fronte russo e si distinse soprattutto nella campagna del 1942-43, conquistando la citt\u00e0 di Rostov e avanzando in profondit\u00e0 nel Caucaso. Nell'ultimo periodo della guerra, la divisione venne lentamente decimata a causa delle continue perdite subite nelle cruente battaglie difensive per far fronte alle potenti offensive dell'Armata Rossa nel Kuban', in Crimea e sul Dnepr. La 125. Infanterie-Division venne infine sciolta nell'aprile 1944 dopo essere stata praticamente distrutta nella testa di ponte di Nikopol'.\nStoria.\nLa 125. infanterie-Division venne costituita dalla Wehrmacht nell'ottobre 1940 nel corso della cosiddetta undicesima ondata (\"welle\") di mobilitazione, nel quadro di potenziamento delle forze in preparazione dell'operazione Barbarossa contro l'Unione Sovietica. La nuova grande unit\u00e0 venne organizzata nel campo di addestramento di M\u00fcnsingen, nel \"Wehrkreis V\", la \"regione militare N. 5\", con sede a Stoccarda, nel Baden-W\u00fcrttemberg, con quadri provenienti dalla 5. Infanterie-Division, dalla 260. infanterie-Division e dalla 25. Infanterie-Division (Mot.). In aprile 1941 la nuova divisione venne assegnata come unit\u00e0 di riserva alla 2. Armee, impegnata nella breve e vittoriosa campagna dei Balcani; la 125. Infanterie-Division era alle dipendenze del LII Corpo d'armata del generale Kurt von Briesen che tuttavia non venne fatto intervenire in azione.\nIl 22 giugno 1941 la Wehrmacht diede inizio alla gigantesca operazione Barbarossa e la 125. Infanterie-Division venne assegnata al Gruppo d'armate Sud del feldmaresciallo Gerd von Rundstedt; guidata dal generale Wilhelm Schneckenburger, la divisione in un primo momento rimase nella riserva del gruppo d'armate e non prese parte alle battaglie iniziali, avanzando insieme ad altre formazioni di fanteria dietro le unit\u00e0 corazzate del generale Ewald von Kleist. Dopo aver partecipato con un ruolo marginale alla battaglia di Uman', la 125. infanterie-Division venne portata in prima linea per la successiva battaglia di Kiev. Durante la gigantesca manovra d'accerchiamento a est della citt\u00e0 di Kiev, la 125. Infanterie-Division venne assegnata in rinforzo della Panzerarmee 1 del generale von Kleist e partecip\u00f2 ai duri combattimenti per conquistare una testa di ponte sul Dnepr a Kremen\u010duk e alle successive operazioni a nord del fiume per entrare in collegamento con le forze mobili del Gruppo d'armate Centro.\nDopo la vittoria di Kiev, la 125. infanterie division venne trasferita alla 17. Armee e continu\u00f2 ad avanzare fino alla linea del Donec, dove rimase durante il duro inverno 1941-1942 che fu caratterizzato dalle continue controffensive sovietiche che misero in pericolo il fronte tedesco e rischiarono di provocare una ritirata disastrosa della Wehrmacht.\nNell'estate 1942 Adolf Hitler e l'alto comando tedesco decisero di sferrare una nuova offensiva generale nel settore meridionale del fronte orientale; la cosiddetta operazione Blu prevedeva una grande avanzata in direzione del Volga e del Caucaso e la 125. Infanterie-Division venne compresa tra le forze assegnate al Gruppo d'armate A del feldmaresciallo Wilhelm List, incaricato di marciare a sud del Don verso il Kuban' e la regione caucasica. La divisione entr\u00f2 a far parte del LVII Corpo d'armata corazzato del generale Friedrich Kirchner alle dipendenza a sua volta della 17. Armee del generale Richard Ruoff.\nLa missione principale del Gruppo d'armate A nella fase iniziale dell'offensiva tedesca era la rapida conquista di Rostov sul Don e la costituzione di teste di ponte a sud del fiume per aprire la strada alla grande avanzata verso il Caucaso e la 125. Infanterie-Division venne impiegata a nord della citt\u00e0 per prendere parte ai combattimenti. I soldati svevi entrarono quindi in azione nel centro cittadino e furono impegnati in scontri violentissimi contro i reparti sovietici dell'NKVD che si batterono con grande determinazione per guadagnare tempo. Il 421\u00ba reggimento del colonnello Alfred-Hermann Reinhardt in particolare penetr\u00f2 nell'abitato e avanz\u00f2 lentamente verso il centro di Rostov. La 125. Infanterie-Division dimostr\u00f2 tenacia e preparazione; dopo scontri sanguinosi dal 23 al 25 luglio 1942, le truppe del colonnello Reinhardt completarono la conquista dell'abitato di Rostov e raggiunsero il Don entrando in collegamento con altre formazioni tedesche.\nDopo la conquista di Rostov e dei ponti sul Don, il Gruppo d'armate A del feldmaresciallo List pot\u00e9 iniziare la grande avanzata verso il Caucaso mentre le superstiti formazioni dell'Armata Rossa ripiegavano in profondit\u00e0 cercando di evitare nuovi accerchiamenti; la 125. Infanterie-Division venne trasferita al V Corpo d'armata della 17. Armee e dovette nella prima settimana di agosto 1942 marciare incessantemente in un ambiente arido e desolato senza incontrare molta resistenza ma intralciata da gravi difficolt\u00e0 logistiche. Dopo aver raggiunto Tikhoretsk che venne conquistato dopo duri combattimenti contro i sovietici, la divisione prosegu\u00ec verso sud e il 10 agosto 1942 arriv\u00f2 a Krasnodar. I soldati della 125. Divisione dovettero impegnarsi in una nuova battaglia urbana per sloggiare il nemico da Krasnodar, quindi un battaglione del 421\u00ba reggimento prosegu\u00ec l'11 agosto in direzione dei ponti sul fiume Kuban che tuttavia i russi riuscirono a distruggere in tempo; i tedeschi riuscirono ad attraversare il fiume solo il 14 agosto su un ponte di barche.\nLa 125. infanterie-Division riprese subito l'avanzata verso sud insieme alle altre formazioni del V Corpo d'armata della 17. Armee del generale Ruoff; nelle settimane seguenti i soldati tedeschi si avvicinarono alla costa orientale del Mar Nero e alla fine di agosto furono in vista dell'importante porto di Novorossijsk. I reparti del 419\u00ba reggimento della divisione, guidato dal colonnello Helmuth Friebe, giunsero per primi sulle colline sovrastanti la citt\u00e0 e scorsero le acque del Mar Nero; nei giorni successivi furono raggiunti dal 421\u00ba reggimento e dalle prime unit\u00e0 della 73. Infanterie-Division. Novorossijsk venne attaccata dalle due divisioni del V Corpo dal 6 settembre e venne conquistata entro il 10 settembre 1942 dopo aspri combattimenti. Il comando tedesco tuttavia non fu in grado di sfruttare strategicamente il successo tattico; fu impossibile avanzare lungo la costa in direzione di Tuapse a causa dell'accanita resistenza sovietica e i tedeschi non poterono neppure utilizzare pienamente le capacit\u00e0 del porto di Novorossijsk che era minacciato dal tiro dell'artiglieria nemica schierata sulla costa orientale della baia. La 125. Infanterie-Division fu costretta a interrompere l'avanzata e dovette passare sulla difensiva in attesa dell'inverno.\nLa catastrofica situazione in cui si trov\u00f2 l'esercito tedesco nel settore del Don e di Stalingrado dopo l'inizio della offensiva sovietica invernale il 19 novembre 1942, mise in pericolo tutto lo schieramento di truppe della Wehrmacht inoltratosi in profondit\u00e0 nel Caucaso. Dopo molte incertezze e ripensamenti, Hitler decise finalmente alla fine dell'anno 1942 di ordinare la ritirata generale del Gruppo d'armate A e quindi le truppe tedesche, compresa la 125. Infanterie-Division, iniziarono la pericolosa manovra di ripiegamento verso il Don e la penisola di Taman'. La divisione ricevette un compito essenziale durante la ritirata; le sue formazioni dovettero schierarsi a protezione di Krasnodar e difendere ad oltranza quell'importante nodo di comunicazioni per guadagnare tempo, arrestare temporaneamente l'avanzata sovietica e permettere il deflusso del XXXXIV E XXXXIX Corpo d'armata tedeschi. Dopo scontri sanguinosi e prolungati, i reparti della 125. Infanterie-Division, guidati dal colonnello Reinhardt, riuscirono a frenare il nemico e difesero le posizioni tattiche principali; entro la fine di gennaio 1943 tutti i reparti tedeschi della 17. Armee riuscirono a completare la ritirata e a prendere posizione nella penisola di Taman' grazie soprattutto all'abile azione di copertura dei soldati della 125. Infanterie-Division.\nNei mesi seguenti la 125. Infanterie-Division fu impegnata in strenui combattimenti difensivi nella penisola di Taman' contro le ripetute offensive sovietiche; infine la posizione a est dello stretto di Ker\u010d' dovette essere abbandonata e, mentre il grosso della 17. Armee ripiegava in Crimea, la divisione venne trasferita a nord e assegnata alla 6. Armee schierata a difesa delle linee sul Dnepr a Zapori\u017e\u017eja. La 125. divisione si distinse nei combattimenti e nell'ottobre 1943 contribu\u00ec a guadagnare tempo, prima di coprire la ritirata tedesca a ovest del fiume; Zapori\u017e\u017eja venne evacuata e la grande diga e il ponte furono in parte demoliti. Nell'inverno 1943-44 la 125. Infanterie-Division combatt\u00e9 nella testa di ponte di Nikopol', inquadrata nel raggruppamento del generale Ferdinand Sch\u00f6rner; inviata come rinforzo per favorire la ritirata finale nel febbraio 1944 delle truppe tedesche da Nikopol, sub\u00ec pesanti perdite e l'alto comando della Wehrmacht fu costretto in pratica a sciogliere la divisione alla fine di marzo 1944 che venne trasformata in un debole kampfgruppe denominato \"divisiongruppe 125\".\nLa storia organica della 125. Infanterie-Division era ormai finita; i resti del reparto vennero incorporati, come \"gruppe 421\" nella 302. Infanterie-Division e scomparvero durante la grande offensiva sovietica in Romania che provoc\u00f2 la distruzione di molte divisioni tedesche, tra le quali la 302. che infatti venne a sua volta ufficialmente sciolta nell'agosto 1944."}
{"id": "5792768", "revid": "499020", "url": "https://it.wikipedia.org/wiki?curid=5792768", "title": "Davide Bertoncini", "text": "Biografia.\nNel 2021 si \u00e8 laureato in economia e management.\nCaratteristiche tecniche.\nE' un difensore centrale dotato di senso della posizione. All'occorrenza pu\u00f2 giocare come terzino destro.\nCarriera.\nOriginario di Vernasca, inizia a giocare a calcio nella Lugagnanese, nel confinante comune di Lugagnano Val d'Arda. Cresciuto, poi, nelle giovanili del , viene ceduto in compropriet\u00e0 al nell'estate 2009. Disputa due stagioni nella formazione Primavera dei \"Grifoni\", laureandosi campione d'Italia nella prima, e nell'agosto 2011 fa ritorno in prestito al Piacenza, nel frattempo retrocesso in Lega Pro Prima Divisione. Fa il suo debutto in campionato con i biancorossi alla settima giornata, il 12 ottobre, nella vittoria per 1-0 sul campo della , e il 29 aprile 2012 segna la sua prima rete tra i professionisti nel 2-2 in casa del .\nNel campionato 2011-2012, concluso con la retrocessione in Lega Pro Seconda Divisione, disputa 16 partite come rincalzo di Massimo Melucci, Francesco Bini e Pietro Visconti. Nella partita di coppa Italia Lega Pro vinta per 2-1 contro la veste per la prima volta la fascia di capitano. A fine stagione diventa interamente del Genoa che lo cede in prestito al , anch'esso militante in Prima Divisione. Fa il suo debutto con i ciociari il 12 agosto 2012 nella sconfitta 3-0 in casa della valida per il secondo turno di Coppa Italia. Nella formazione laziale gioca due campionati da riserva, totalizzando 30 presenze tra campionato e play-off con una rete, alla prima giornata del secondo campionato nella vittoria 2-1 sull' e contribuendo alla promozione in Serie B nella stagione 2013-2014, al termine della quale viene riscattato dal Frosinone. Nel campionato di Serie B 2014-2015, condizionato da una lunga pubalgia, gioca 11 partite e ottiene la seconda promozione consecutiva, questa volta in Serie A.\nViene riconfermato nella rosa dei ciociari anche nella massima serie, segnalandosi tra i calciatori meno pagati del campionato. Debutta in Serie A il 4 ottobre 2015, nella sconfitta per 2-0 sul campo della .\nIl 1\u00ba febbraio 2016 si trasferisce ufficialmente al con la formula del prestito fino al termine della stagione. Fa il suo debutto con i canarini il 7 febbraio nella partita pareggiata 0-0 contro il . Con gli emiliani disputa 8 partite retrocedendo in Lega Pro a fine stagione. Terminato il prestito rientra al Frosinone, nel frattempo retrocesso in Serie B, che tuttavia non lo include nella lista di giocatori over 21 per il campionato. Il 31 gennaio 2017, ultimo giorno della sessione di calciomercato invernale, rescinde il contratto con il Frosinone e si trasferisce al con cui firma un contratto valido fino al giugno 2018. Fa il suo debutto con i lucani il 7 febbraio successivo nella sconfitta per 2-0 in casa del . Termina la stagione con 5 presenze in campionato e 2 in coppa Italia Lega Pro.\nIl 14 luglio 2017 torna a vestire la maglia del Piacenza, sempre in Serie C. Il 18 gennaio 2018 viene ceduto in prestito con diritto di riscatto e contro-riscatto alla . Fa il suo debutto con i rossoneri il 22 gennaio successivo nella partita pareggiata 1-1 contro il . Chiude la met\u00e0 di stagione in rossonero con 16 presenze. Fa, poi, ritorno al Piacenza per fine prestito.\nRimasto a Piacenza, inizia la stagione da riserva, per poi conquistare il posto da titolare nella squadra che termina il campionato al secondo posto e sfiora la promozione in serie B perdendo la finale play-off contro il , totalizzando 30 presenze e 3 reti in campionato, 3 presenze ed una rete nei play-off, oltre ad una presenza in coppa Italia Serie C. Al termine della stagione viene acquistato dalla , squadra militante nel girone C della Serie C. Debutta con i calabresi il 6 agosto successivo nella partita vinta 3-2 contro il valida per il primo turno di coppa Italia. Nel corso della stagione, terminata anzitempo a causa dello scoppio della pandemia causata dal coronavirus COVID-19 e culminata con la vittoria da parte della Reggina del proprio girone di Serie C e la promozione in Serie B, totalizza 13 presenze in campionato e due in coppa Italia saltando diverse partite a causa di alcuni problemi muscolari.\nIl 30 settembre 2020 viene annunciato il trasferimento di Bertoncini al , con cui firma un contratto valido fino al 2022. Fa il suo debutto con i lariani il 15 novembre successivo nella partita casalinga persa per 2-1 contro la . Il 25 aprile 2021, con la vittoria nello scontro diretto per 2-1 contro l', partita nella quale Bertoncini entra in campo nel corso del secondo tempo, il Como ottiene la certezza matematica del primo posto al termine del campionato, con conseguente promozione in Serie B, la seconda consecutiva per Bertoncini. Termina la stagione, nella quale, pur condizionato da diversi problemi di natura fisica, riesce a distinguersi positivamente tra i difensori della compagine lariana, con 17 presenze in campionato. \nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "5792770", "revid": "287204", "url": "https://it.wikipedia.org/wiki?curid=5792770", "title": "Jose Luis Bueno", "text": ""}
{"id": "5792772", "revid": "767487", "url": "https://it.wikipedia.org/wiki?curid=5792772", "title": "Piccoli artisti", "text": "Piccoli artisti (\"I Haven't Got a Hat\") \u00e8 un film del 1935 diretto da Friz Freleng.\nSi tratta di un cortometraggio d'animazione della serie Merrie Melodies uscito il 9 marzo 1935, prodotto dalla Leon Schlesinger Productions e distribuito dalla Warner Bros. Pictures, nonch\u00e9 della prima apparizione di Porky Pig."}
{"id": "5792773", "revid": "1543377", "url": "https://it.wikipedia.org/wiki?curid=5792773", "title": "Ansar al-Shari'a (Tunisia)", "text": "Gli An\u1e63\u0101r al-Shar\u012b\u02bfa in Tunisia () sono un gruppo terroristico gihadista, attivo in Tunisia fin dal 2011.\nOmonimi di un gruppo terroristico libico, parimenti ispirato all'ideologia takfirista, gli \"An\u1e63\u0101r al-Shar\u012b\u02bfa\" sono stati guidati inizialmente da Ab\u016b \u02bfAy\u0101d al-T\u016bnus\u012b, nome di battaglia di \"Sayfallah Ben Hassine\" (francesizzazione di \"Sayf All\u0101h b. \u1e24usayn\"), e la loro consistenza viene stimata in circa un migliaio di militanti.\nGli \"An\u1e63\u0101r al-Shar\u012b\u02bfa\" sono stati indicati come \"organizzazione terroristica\" dal governo tunisino, dalle Nazioni Unite, dagli Emirati Arabi Uniti, dal Regno Unito e dagli USA. Alcuni dei suoi militanti si crede abbiano partecipato all'attentato di Susa del 2015.\nBasi ideologiche.\nIn seguito alla Rivoluzione tunisina del 2011, furono rimessi in libert\u00e0 molti prigionieri politici tunisini detenuti dal regime del Presidente Zine El-Abidine Ben Ali, incluso Ab\u016b \u02bfAy\u0101d al-T\u016bnus\u012b (ossia Sayfallah Ben Hassine), che era stato in precedenza cofondatore con Tarek Maaroufi (T\u0101riq Ma\u02bfr\u016bf\u012b) del Gruppo di combattimento tunisino nel giugno del 2000.\nAb\u016b \u02bfAy\u0101d, alias Ben Hassine fond\u00f2 gli \"An\u1e63\u0101r al-Shar\u012b\u02bfa\" alla fine di aprile del 2011. Il gruppo svilupp\u00f2 rapidamente suoi strumenti di comunicazione, l'al-Qairawan Media Foundation, e altri \"media\", come un blog, una pagina su Facebook e una rivista.\"An\u1e63\u0101r al-Shar\u012b\u02bfa\" ha convocato un Congresso nazionale a Qayrawan nel 2012 in cui Ab\u016b \u02bfAy\u0101d al-T\u016bnus\u012b/Sayf All\u0101h Ben Hassine esort\u00f2 affinch\u00e9 si realizzasse l'islamizzazione dei media tunisini, dell'istruzione, del turismo e dei settori commerciali, e l'istituzione di un sindacato islamico per contrastare la laica Unione Generale Tunisina del Lavoro (UGTT). Il gruppo effettu\u00f2 una campagna per la liberazione di prigionieri islamisti, come \u02bfOmar \u02bfAbd al-Ra\u1e25m\u0101n, Ab\u016b Qat\u0101da al-Filas\u1e6d\u012bn\u012b e dei tunisini che avevano combattuto nell'organizzazione al-Jama'at al-Tawhid wa al-Jihad (poi diventata \"Tan\u1e93\u012bm q\u0101\u02bfidat al-jih\u0101d f\u012b bil\u0101d al-r\u0101fidayn\") che erano incarcerati nelle prigioni irachene.\nI membri di \"An\u1e63\u0101r al-Shar\u012b\u02bfa\" hanno preso regolarmente parte alle proteste in Tunisia contro la pretesa blasfemia nei confronti di Maometto del quotidiano danese \"Jyllands-Posten\", e sono sospettati di coinvolgimento in un certo numero di altri incidenti violenti. Il ministro tunisino degli Interni ha accusato il gruppo di essere dietro l'ondata di assassinii politici tunisini del 2013. Violenti incidenti attribuiti a membri del gruppo comprendono aggressioni alla stazione televisiva che aveva mandato in onda il film Persepolis nell'ottobre del 2011, attacchi a una controversa mostra d'arte nel giugno del 2012, il mortale attacco nel settembre del 2012 all'Ambasciata statunitense a Tunisi, motivato dall'accusa di blasfemia rivolto al trailer YouTube per un film dal titolo \"Innocence of Muslims\" e l'omicidio dei politici Chokri Belaid (Febbraio 2013) e Mohamed Brahmi (luglio 2013)."}
{"id": "5792775", "revid": "1964823", "url": "https://it.wikipedia.org/wiki?curid=5792775", "title": "Societ\u00e0 Sportiva Calcio Venezia 2006-2007", "text": "Questa pagina raccoglie le informazioni riguardanti la Societ\u00e0 Sportiva Calcio Venezia nelle competizioni ufficiali della stagione 2006-2007.\nRosa.\n "}
{"id": "5792778", "revid": "1573940", "url": "https://it.wikipedia.org/wiki?curid=5792778", "title": "Symphanodes dianiphus", "text": "Symphanodes dianiphus \u00e8 un ragno appartenente alla famiglia Gnaphosidae.\n\u00c8 l'unica specie nota del genere Symphanodes.\nDistribuzione.\nL'unica specie oggi nota di questo genere \u00e8 stata rinvenuta nel Queensland (Australia orientale).\nTassonomia.\nDal 2007 non sono stati esaminati altri esemplari, n\u00e9 sono state descritte sottospecie al 2016."}
{"id": "5792782", "revid": "31886", "url": "https://it.wikipedia.org/wiki?curid=5792782", "title": "Symphanodes", "text": ""}
{"id": "5792783", "revid": "115454517", "url": "https://it.wikipedia.org/wiki?curid=5792783", "title": "La querida del Centauro", "text": "La querida del Centauro \u00e8 una telenovela in lingua spagnola prodotta da Teleset e Sony Pictures Television per Telemundo.\nTrama.\nYolanda \u00e8 detenuta in un carcere per essere stata complice a un sequestro insieme al suo fidanzato, tenta di scappare dal carcere per ben 2 volte ma in entrambi i casi fallisce anche perch\u00e9 la madre Mariela avvisa la polizia dove si nasconde. Viene portata in una carcere di massima sicurezza dove conosce il narcotrafficante Centauro che si innamorer\u00e0 di lei. Conosce il poliziotto Gerardo che ha sete di vendetta per la morte di suo fratello Pablo, ucciso dagli uomini del Centauro tempo prima. I due carcerati cercano di scappare dal carcere ma soltanto il Centauro riesce a scappare perch\u00e9 Yolanda verr\u00e0 trattenuta da Gerardo. Yolanda pensa di amare il Centauro ma in realt\u00e0 non \u00e8 cos\u00ec, dopo poco tempo si render\u00e0 conto che \u00e8 un uomo spregevole e schifoso controllato da sua moglie Julia. Inizia a rendersi conto che l'uomo che ama veramente \u00e8 Gerardo e insieme a sua figlia Cristina vivranno insieme."}
{"id": "5792786", "revid": "767487", "url": "https://it.wikipedia.org/wiki?curid=5792786", "title": "Unione Sportiva Dilettantistica San Zaccaria 2014-2015", "text": "Questa voce raccoglie le informazioni riguardanti lUnione Sportiva Dilettantistica San Zaccaria nelle competizioni ufficiali della stagione 2014-2015.\nRisultati.\nCoppa Italia.\nTurno preliminare.\nTriangolare H"}
{"id": "5792792", "revid": "78197087", "url": "https://it.wikipedia.org/wiki?curid=5792792", "title": "Deir Ezzor", "text": ""}
{"id": "5792813", "revid": "367788", "url": "https://it.wikipedia.org/wiki?curid=5792813", "title": "Comunit\u00e0 Autonoma di Madrid", "text": ""}
{"id": "5792814", "revid": "599013", "url": "https://it.wikipedia.org/wiki?curid=5792814", "title": "Isole Scalloway", "text": "Le isole Scalloway si trovano nell'arcipelago delle Shetland, di fronte a Scalloway a sud-ovest di Mainland. Esse costituiscono un mini-arcipelago e comprendono:\nSt Ninian's Isle, collegata a Mainland tramite un tombolo, si trova nelle vicinanze a sud."}
{"id": "5792820", "revid": "271907", "url": "https://it.wikipedia.org/wiki?curid=5792820", "title": "Andrej Mjagkov", "text": ""}
{"id": "5792826", "revid": "921573", "url": "https://it.wikipedia.org/wiki?curid=5792826", "title": "Olivia Colman", "text": "Molto attiva in campo televisivo, Colman \u00e8 vincitrice di tre BAFTA Television Awards, di cui uno per la serie televisiva \"Broadchurch\" (2013-2017), di uno Screen Actors Guild Award e di due Golden Globe ottenuti rispettivamente per i suoi ruoli nella miniserie \"The Night Manager\" (2016) e nella serie Netflix \"The Crown\" (2019-2020), per cui ha vestito i panni della regina Elisabetta II nella terza e quarta stagione; quest'ultimo ruolo le ha anche garantito la vittoria del Premio Emmy nel 2021.\nNel 2018 ha ricevuto il plauso della critica per la sua interpretazione della Regina Anna di Gran Bretagna nel film biografico \"La favorita\", grazie a cui si \u00e8 aggiudicata, oltre all'Academy Award nella categoria di \"miglior attrice\" (alla sua prima candidatura), la Coppa Volpi per la migliore interpretazione femminile al Festival di Venezia, il Golden Globe per la migliore attrice in un film commedia o musicale e il BAFTA alla migliore attrice protagonista. Nel 2021 ha ricevuto la sua seconda candidatura all'Oscar nella sezione \"migliore attrice non protagonista\" per la sua interpretazione nel film \"The Father - Nulla \u00e8 come sembra\", mentre nel 2022 viene nuovamente candidata all'Oscar alla miglior attrice per \"La figlia oscura\".\nBiografia.\nSarah Caroline Colman \u00e8 nata a Norwich, nel Norfolk, figlia di un'infermiera e di un geometra. Ha studiato presso la Norwich High School for Girls a Norwich e alla Gresham's School a Holt. Nel corso degli anni diventa nota in patria per le sue numerose apparizioni in popolari produzioni televisive tra cui \"Peep Show\", \"Green Wing\", \"Twenty Twelve\", \"Rev.\" e \"Mr. Sloane\".\nOttiene riconoscimenti a livello internazionale per la sua interpretazione nel film drammatico \"Tirannosauro\", per cui vince un British Independent Film Awards e il Premio Speciale della Giuria al Sundance Film Festival. Nel 2011 interpreta Carol Thatcher, figlia di Margaret Thatcher, nell'acclamato film biografico \"The Iron Lady\". L'anno successivo \u00e8 nel cast di \"A Royal Weekend\" di Roger Michell, mentre nel 2014 ha vinto un British Academy Television Awards per la sua interpretazione nella serie televisiva \"Broadchurch\".\nNel 2016 ha vinto il primo Golden Globe per la miniserie televisiva \"The Night Manager\", mentre nel 2018 ha ricevuto il plauso della critica per il suo ritratto della regina Anna di Gran Bretagna nel film biografico \"La favorita\", per la quale si \u00e8 aggiudicata il suo secondo Golden Globe nella sezione migliore attrice in un film commedia o musicale, la Coppa Volpi per la migliore interpretazione femminile al Festival di Venezia, il Premio BAFTA come miglior attrice protagonista e il Premio Oscar alla miglior attrice protagonista; per il medesimo film \u00e8 stata inoltre candidata allo Screen Actors Guild Award. \nDal 2019 veste i panni della regina Elisabetta II del Regno Unito nella terza e quarta stagione della serie Netflix \"The Crown\". Grazie a questo ruolo si aggiudica il terzo Golden Globe, questa volta come miglior attrice in una serie drammatica, e il primo Premio Emmy, oltre ad essere nuovamente candidata allo Screen Actors Guild Award nella medesima categoria. Nell'aprile del 2021 viene annunciata nel cast della serie Marvel \"Secret Invansion\", in un ruolo ancora sconosciuto.\nVita privata.\nOlivia Colman \u00e8 sposata con Ed Sinclair e ha tre figli, due maschi e una femmina.\nRiconoscimenti.\nPremi Oscar\nGolden Globe\nPremi BAFTA\nPremi Emmy\nScreen Actors Guild Awards\nDoppiatrici italiane.\nNelle versioni in italiano dei suoi lavori, Olivia Colman \u00e8 stata doppiata da:\nDa doppiatrice \u00e8 sostituita da:"}
{"id": "5792827", "revid": "287204", "url": "https://it.wikipedia.org/wiki?curid=5792827", "title": "Grandma (film)", "text": ""}
{"id": "5792829", "revid": "4175", "url": "https://it.wikipedia.org/wiki?curid=5792829", "title": "Campo Coloniale", "text": "Il Coloniale fu un impianto sportivo di Siracusa, ubicato in Via Augusto Von Platen. Nello stadio venivano disputati gli incontri interni calcistici del Siracusa Calcio.\nStoria.\nL'impianto venne inaugurato nel mese di aprile del 1924. La struttura ospit\u00f2 la formazione aretusea Circolo Sportivo Tommaso Gargallo dal 1924 al 1930 in due campionati di Seconda Divisione (antesignana dell'odierna Serie B) e numerosi campionati di Seconda/Prima Divisione, allora terzo livello del campionato italiano di calcio. Fu abbandonato nell'ottobre del 1932, allorquando fu inaugurato il pi\u00f9 moderno e capiente Stadio Vittorio Emanuele III, e demolito poco tempo dopo. La prima vittoria del Tommaso Gargallo al Coloniale fu un 1-0 in un derby contro il Megara, formazione di Augusta."}
{"id": "5792849", "revid": "124123", "url": "https://it.wikipedia.org/wiki?curid=5792849", "title": "Jean-No\u00ebl Rey", "text": "Biografia.\nMuore il 16 gennaio 2016 ucciso negli attacchi terroristici nel Burkina Faso."}
{"id": "5792851", "revid": "1573940", "url": "https://it.wikipedia.org/wiki?curid=5792851", "title": "Synaphosus", "text": "Synaphosus \u00e8 un genere di ragni appartenente alla famiglia Gnaphosidae.\nDistribuzione.\nLe 25 specie note di questo genere sono state reperite in Africa, Asia, Europa e America settentrionale: la specie dall'areale pi\u00f9 vasto \u00e8 la \"S. syntheticus\", rinvenuta nella zona che va dalla Libia all'Arabia Saudita, negli USA e in Messico.\nTassonomia.\nLe caratteristiche di questo genere sono state delineate dallo studio effettuato dagli aracnologi Platnick &amp; Shadab (1980a) sugli esemplari tipo di \"Zelotes syntheticus\" (Chamberlin, 1924).\nIl genere \u00e8 con tutta probabilit\u00e0 polifiletico e la specie tipo \u00e8 stata verosimilmente introdotta negli USA dall'Africa settentrionale.\nNon sono stati esaminati esemplari di questo genere dal 2015.\nAttualmente, a gennaio 2016, si compone di 25 specie:"}
{"id": "5792865", "revid": "344503", "url": "https://it.wikipedia.org/wiki?curid=5792865", "title": "After (serie)", "text": "After \u00e8 una serie di romanzi della scrittrice statunitense Anna Todd composta da cinque capitoli e un prequel, appartenente al genere letterario Young Adult. Questa serie \u00e8 nata sulla piattaforma online Wattpad, per poi essere pubblicata anche in formato cartaceo. Nel 2019 \u00e8 stato tratto un film.\nLibri.\nNato su Wattpad come fanfiction dedicata ad Harry Styles, componente della band anglo-irlandese One Direction, \u00e8 arrivato all'apice delle classifiche negli Stati Uniti, Germania, Spagna, Francia, Brasile, Portogallo, Gran Bretagna, Italia, Lituania, Russia e Giappone ed \u00e8 in corso di pubblicazione in altri 30 paesi. La serie ha ottenuto un grande successo tanto che i diversi volumi che la compongono risultano tra i libri pi\u00f9 venduti nel corso del 2015. Montando sull'onda del successo della saga, la Sperling &amp; Kupfer, che l'ha pubblicata in Italia, ne ha utilizzato il marchio per ripubblicare alcuni classici come \"Anna Karenina\", \"Orgoglio e pregiudizio\" e \"Cime tempestose\", includendoli in una collana intitolata \"I classici di After\". \nElenco.\nLa saga contiene 5 libri:\nUn prequel:\nQuattro spin-off:\nAdattamenti cinematografici.\nNel 2014, la Paramount Pictures ha acquistato i diritti cinematografici. \nL\u20198 maggio 2018 \u00e8 stata confermata la presenza di Hero Fiennes Tiffin nel ruolo di Hardin Scott. Tessa Young, la protagonista femminile \u00e8 interpretata da Josephine Langford, sorella della gi\u00e0 conosciuta Katherine Langford, nota per il ruolo di Hannah Baker nella serie televisiva \"Tredici\". Il 16 luglio sono iniziate le riprese del primo film, il quale \u00e8 uscito in Italia, cos\u00ec come nel resto del mondo, il giorno 11 aprile 2019.\nIl 19 maggio 2019 Anna Todd (scrittrice di \"After\") ha confermato l\u2019uscita del secondo film basato sul secondo romanzo della serie intitolato \"After - Un cuore in mille pezzi\". Le riprese hanno avuto inizio il 12 agosto 2019 e si sono concluse il 16 settembre 2019. Il sequel \"After 2 \u00e8 uscito\" nelle sale cinematografiche italiane il 2 settembre 2020."}
{"id": "5792895", "revid": "61051", "url": "https://it.wikipedia.org/wiki?curid=5792895", "title": "Chiara Barcella", "text": "Carriera.\nChiara Barcella si appassiona al calcio in giovanissima et\u00e0 e, dopo aver giocato con i maschietti nelle formazioni miste, raggiunti i limiti d'et\u00e0 decide di tesserarsi con l', avendo cos\u00ec l'opportunit\u00e0 di continuare la carriera nelle giovanili della squadra nerazzurra. Inserita nella formazione che partecipa al Campionato Primavera, riesce a mettersi in luce, ricevendo fiducia dalla societ\u00e0 che decide di inserirla in rosa nella prima squadra nella stagione 2009-2010, facendo il suo debutto in Serie A il 15 maggio 2010, alla 22\u00aa giornata di campionato, nella partita persa per 0-7 con il Graphistudio , rimanendo l'unica occasione in cui venne impiegata dal tecnico Michele Zonca. Barcella vestir\u00e0 la maglia nerazzurra anche i due campionati successivi, entrambe in Serie A2, fino al termine della stagione 2011-2012, che vede la societ\u00e0 rinunciare a iscrivere la squadra per concentrarsi esclusivamente nel settore giovanile svincolando tutte le proprie atlete. Barcella si congeda dalla societ\u00e0 con un tabellino di 4 reti siglate su 42 presenze in campionato.\nDurante il calciomercato estivo 2012 trova un accordo con il Franciacorta per giocare nuovamente in Serie A2 dalla stagione entrante. La squadra, iscritta nel Girone B, si trova costretta a lottare per la salvezza, anche in virt\u00f9 della riforma del campionato promossa dalla federazione per cancellare la Serie A2 dalla stagione successiva, promuovendo nuovamente la Serie B al secondo livello del campionato italiano di categoria. Alla sua prima stagione in neroverde, Barcella viene impiegata solo marginalmente, scendendo in campo in nove occasioni pi\u00f9 nella partita di play-out vinta per 2-1 sul , contribuendo alla salvezza della squadra che si presenta nella nuova Serie B dalla stagione 2013-2014. Barcella rimane per tutto il 2014, iniziando con la squadra dell'omonima cittadina del bresciano la stagione 2014-2015, tuttavia durante il calciomercato invernale coglie l'occasione offertale dall'Anima e Corpo neopromossa in Serie A, la quale sta operando sul mercato per rinforzare il proprio organico nel difficile tentativo, visto il livello tecnico delle avversarie, di guadagnare la salvezza.\nBarcella torna quindi a solcare i campi di Serie A il 20 dicembre 2014, indossando la maglia dell'Orobica nella partita persa con il per 1-3 e dove segna la sua prima rete in Serie A, rete che rimarr\u00e0 anche l'unica per tutto il prosieguo del campionato. Segue l'Orobica anche la stagione successiva, ritornata in Serie B per la retrocessione della squadra, e le due seguenti, con la societ\u00e0 rinominata Orobica Bergamo, con l'ultima che vede la squadra conquistare la prima posizione nel girone B e accedere di conseguenza agli spareggi promozione.\nDopo 5 anni con la squadra bergamasca, a fine 2019 si trasferisce al , in Serie C."}
{"id": "5792897", "revid": "1745361", "url": "https://it.wikipedia.org/wiki?curid=5792897", "title": "Cuscus trapanese", "text": ""}
{"id": "5792899", "revid": "1305772", "url": "https://it.wikipedia.org/wiki?curid=5792899", "title": "Giuseppe Bardari", "text": " Sebbene sia noto soprattutto per aver scritto il libretto per l'opera \"Maria Stuarda\" di Donizetti del 1835, egli svolse un ruolo di primo piano presso la magistratura di Napoli negli anni che hanno preceduto l'unificazione d'Italia.\nBiografia.\nGiuseppe Bardari nacque a Pizzo (VV) e studi\u00f2 a Monteleone (ora Vibo Valentia) prima di andare a Napoli a studiare legge. Durante il periodo di studi a Napoli, scrisse anche poesie e frequent\u00f2 i salotti della citt\u00e0, dove venne in contatto con gli ideali liberali del Risorgimento Italiano. Si guadagn\u00f2 una reputazione come promettente letterato ed aveva solo 17 anni quando Gaetano Donizetti lo ingaggi\u00f2 come librettista per la \"Maria Stuarda\". Questo fu l'unico libretto noto scritto da Bardari. Ashbrook suppone che i problemi di censura che incontr\u00f2 (che portarono a vietare l'opera a Napoli e ad effettuare cambiamenti drastici a Milano) pu\u00f2 averlo portato a dedicarsi piuttosto alla carriera giuridica.\nRitorn\u00f2 a studiare legge e finalmente divenne magistrato a Monteleone. Tuttavia, perse quella posizione nel 1848 a seguito della sua attivit\u00e0 antigovernativa durante un'insurrezione in Calabria. Ritorn\u00f2 alla professione di avvocato e divenne amico intimo di Liborio Romano, figura importante del Risorgimento. Verso la fine del governo borbonico in Italia meridionale, torn\u00f2 alla vita pubblica e divenne Prefetto di Napoli.\nIl 6 settembre 1860, pubblic\u00f2 un manifesto che annunciava la partenza di re Francesco II e la sua corte, quando Garibaldi e le sue truppe entrarono in citt\u00e0. Nel suo manifesto, Bardari ricordava ai napoletani i loro doveri di cittadini durante il periodo di cambiamento e li invitava a mantenere la calma e a sostenere il nuovo governo. Secondo il Pagnotta, fu anche autore dell'annuncio d'addio ai napoletani da parte del re, cos\u00ec come del suo discorso alle nazioni europee.\nQuando alla fine Napoli cadde sotto il controllo di Garibaldi il 7 settembre 1860, il governo provvisorio nomin\u00f2 Bardari consigliere della Gran Corte dei Conti. Fu anche nominato Presidente della Commissione Amministrazione delle ex-propriet\u00e0 dell'ordine gesuita nel Regno delle Due Sicilie.\nConsiderato un patriota italiano da Garibaldi nonostante il suo servizio sotto Francesco II, Giuseppe Bardari era sul punto di iniziare una nuova carriera nel nuovo Regno d'Italia, quando mor\u00ec a Napoli all'et\u00e0 di 44 anni."}
{"id": "5792917", "revid": "287204", "url": "https://it.wikipedia.org/wiki?curid=5792917", "title": "Clube Esportivo Nova Esperan\u00e7a", "text": "Il Clube Esportivo Nova Esperan\u00e7a, noto anche semplicemente come CENE, \u00e8 una societ\u00e0 calcistica brasiliana con sede nella citt\u00e0 di Campo Grande, capitale dello stato del Mato Grosso do Sul.\nStoria.\nIl club \u00e8 stato fondato il 15 dicembre 1999 nella citt\u00e0 di Jardim, nel 2002 si \u00e8 trasferito nella citt\u00e0 di Campo Grande.\nHa partecipato al Campeonato Brasileiro S\u00e9rie C nel 2001, 2002, 2003, e 2004, e al Campeonato Brasileiro S\u00e9rie D nel 2011 e nel 2012."}
{"id": "5792930", "revid": "599013", "url": "https://it.wikipedia.org/wiki?curid=5792930", "title": "Qin Sheng", "text": ""}
{"id": "5792931", "revid": "363629", "url": "https://it.wikipedia.org/wiki?curid=5792931", "title": "Sindrome di Duncan", "text": "La sindrome di Duncan (dal nome della prima famiglia affetta) o sindrome di Purtilo (dal nome dello scopritore) o sindrome linfoproliferativa legata al cromosoma X o X-linked lymphoproliferative syndrome type 1 (XLP-1) o anche SAP deficiency \u00e8 una malattia genetica rara legata ad una mutazione recessiva del gene SH2D1A (\"SLAM-associated protein\": SAP) sul cromosoma X. Essa viene diagnosticata ogni anno in meno di 1 su 1.000.000 di bambini o adolescenti.&lt;ref name=\"urlOrphanet: Suche / Krankheit\"&gt;&lt;/ref&gt;\nEsiste anche una seconda variante genetica della sindrome: la XLP-2 o X-linked inhibitor of apoptosis protein gene o XIAP deficiency che incide per il 20% della sindrome nel suo complesso.\nEntrambe fanno parte delle malattie linfoproliferative X-correlate. \nLa sindrome \u00e8 correlata nella maggior parte dei casi, ad una risposta immunitaria inadeguata all'infezione del virus Epstein-Barr (EBV).\nClinica.\nLa malattia \u00e8 generalmente asintomatica e si manifesta solo quando i bambini che hanno la mutazione genetica sono esposti al virus di Epstein-Barr (EBV). \nLa malattia \u00e8 una immunodeficienza primaria spesso fatale che si associa all'espansione esuberante del CD8 (+) attivato delle cellule T dopo esposizione al virus di Epstein-Barr.\nLe principali manifestazioni cliniche della XLP consistono: \nLa linfoistiocitosi emofagocitica, dovuta all'attivazione e all'eccessiva proliferazione delle cellule T e dei macrofagi, \u00e8 una complicanza potenzialmente fatale. Essa si manifesta con febbre, itterizia, convulsioni, epatosplenomegalia, linfoadenopatia e citopenia. Successivamente possono evidenziarsi coagulopatia, disfunzione del sistema nervoso centrale, insufficienza multiorgano; raramente sono stati osservati anemia aplastica e vasculite linfocitica.\nsi \u00e8 osservato come nella malattia vi \u00e8 una iper produzione di interleuchine: IL-21 nella variante XLP1 e della IL-18 nella variante XIAP. Inoltre, nei soggetti affetti dalla patologia spesso si \u00e8 notata un'associazione con coliti e gastriti.\nAttualmente l'unica terapia \u00e8 il trapianto di midollo osseo (allotrapianto di cellule staminali ematopoietiche) prima che il soggetto venga esposto al virus; le percentuali di mortalit\u00e0 sono alte con circa il 70% dei bambini non trattati. La prognosi dipende dalla comparsa di complicazioni, come i linfomi e la linfoistiocitosi emafagocitica.\nUn gruppo di ricerca multinazionale ha dimostrato nella etiopatogenesi della malattia un ruolo decisivo per l'enzima diacilglicerolo chinasi (DGK\u03b1), enzima possibile bersaglio di terapie future.\nTerapia.\nLa terapia della HLH prevede l'uso di steroidi e chemioterapici ed anche globuline antitimocitiche. Il (Rituximab) pu\u00f2 essere usato per ridurre il carico virale di EBV e, indirettamente, determina l'attivazione dei linfociti T."}
{"id": "5792935", "revid": "765341", "url": "https://it.wikipedia.org/wiki?curid=5792935", "title": "Aknaghbyur (Askeran)", "text": "Aknaghbyur (, ) \u00e8 una comunit\u00e0 rurale della Regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di mezzo migliaio di abitanti e sorge in una verde area collinare nella parte pi\u00f9 meridionale della regione, quasi al confine con la regione di Martuni.\nHa dato i natali al generale Arshavir Gharamyan, dal 2014 a capo del Servizio di Sicurezza nazionale dello Stato."}
{"id": "5792937", "revid": "2036644", "url": "https://it.wikipedia.org/wiki?curid=5792937", "title": "Liu Jian", "text": "Carriera.\nClub.\nHa giocato nella prima divisione cinese.\nNazionale.\nTra il 2007 ed il 2013 ha totalizzato complessivamente 37 presenze e 4 reti con la nazionale cinese."}
{"id": "5792939", "revid": "123655929", "url": "https://it.wikipedia.org/wiki?curid=5792939", "title": "Antonio Ballero", "text": "Personalit\u00e0 creativa e poliedrica, a cavallo del 1900 fu uno dei protagonisti, insieme a Francesco Ciusa, Grazia Deledda, Sebastiano Satta ed altri della cosiddetta \u201cAtene Sarda\u201d.\nBiografia.\nDopo aver terminato il liceo classico a Cagliari, nel 1886 scrisse il romanzo \"Don Zua, storia di una famiglia nobile nel centro della Sardegna\", che fu poi pubblicato nel 1894, ma il suo interesse si indirizz\u00f2 ben presto verso la pittura.\nNonostante fosse autodidatta, insegn\u00f2 disegno in diverse scuole del Regno, a Nuoro, a Messina e infine a Sassari dove si stabil\u00ec dopo il matrimonio con la faentina Ofelia Verzelloni, anche lei pittrice ed insegnante, di trent'anni pi\u00f9 giovane.\nNel 1896 aveva partecipato con due dipinti ad una mostra collettiva di artisti sardi a Sassari. In seguito viaggi\u00f2 nel continente, visitando a Torino l'Esposizione internazionale d'arte decorativa moderna nel 1902 e, nel 1903, la Biennale di Venezia dove conobbe Giuseppe Pellizza da Volpedo, che incontr\u00f2 ancora e con il quale mantenne un rapporto epistolare.\nSempre nel 1903 un suo autoritratto di piccole dimensioni fu esposto a Genova in una mostra della Societ\u00e0 Promotrice di Belle Arti. Negli anni seguenti i suoi dipinti furono esposti ancora a Genova, a Firenze, a Napoli, a Cagliari, a Milano e a Torino. In quest'ultima citt\u00e0 partecip\u00f2 alla Quadriennale del 1908 con il quadro \"Autoritratto al sole\", uno dei pi\u00f9 conosciuti perch\u00e9 fu pubblicato da Sonzogno nella \"Grande Enciclopedia Popolare\", e poi a quelle del 1917 e del 1923.\nImmagini dei suoi lavori furono pubblicate anche da Vittorio Alinari nel suo reportage \"In Sardegna\", dalla Societ\u00e0 Editoriale Italiana nel volume \"La vita rustica della Sardegna rispecchiata nella sua lingua\" di Max Leopold Wagner e da alcune riviste quali \"La Cultura Moderna\" della Vallardi e \"L'illustrazione italiana\".\nLa sua arte pittorica, improntata alla tradizione, sub\u00ec l'influenza di Pellizza da Volpedo e per un certo periodo ader\u00ec alla corrente divisionista. Conobbe inoltre i pittori costumbristi spagnoli che soggiornarono ad Atzara e che ebbe suoi ospiti.\nI soggetti dei suoi quadri, oltre ai paesaggi della Barbagia, sono spesso scene di genere folclorico, pastori, donne in costume, riti popolari. Appassionato di fotografia, catturava con l'obiettivo le immagini che poi, in studio, avrebbe rielaborato sulla tela. Peraltro, molte sue foto hanno conservato un valore documentaristico di rilievo.\nOltre ai dipinti ad olio e ad acquerello, il suo talento si espresse ancor meglio nei disegni in bianco e nero che realizzava a china con un intreccio di linee definito \u201ca ghirigoro\u201d e che siglava con un ragnetto pendulo al termine della sua firma.\nA partire dal 1924, Ballero riscopr\u00ec la tecnica del monotipo, realizzando immagini a colori puri e tenui.\nMor\u00ec all'et\u00e0 di 67 anni a Sassari.\nLe sue opere sono esposte al Museo Nazionale Sanna a Sassari e in altri musei della Sardegna, altre sono conservate in collezioni pubbliche e private in Italia e all'estero."}
{"id": "5792940", "revid": "699852", "url": "https://it.wikipedia.org/wiki?curid=5792940", "title": "Armenakavan", "text": "Armenakavan () \u00e8 una piccola comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nIl villaggio che conta meno di cento abitanti si trova nella parte settentrionale della regione quasi al confine con quella di Martakert e prossimo al bacino idrico di Khachen."}
{"id": "5792943", "revid": "716642", "url": "https://it.wikipedia.org/wiki?curid=5792943", "title": "Farid El Alagui", "text": "Carriera.\nHa giocato nella prima divisione marocchina ed in quella scozzese."}
{"id": "5792944", "revid": "767487", "url": "https://it.wikipedia.org/wiki?curid=5792944", "title": "The Natural History and Antiquities of Selborne", "text": "Il The Natural History and Antiquities of Selborne \u00e8 un testo di Gilbert White, naturalista e ornitologo inglese e pubblicato per la prima volta nel 1789. Da allora \u00e8 stato continuamente ristampato, fino a raggiungere quasi 300 edizioni, l'ultima nel 2007.\nIl libro fu pubblicato verso la fine della vita di White, ed \u00e8 composto da tre parti. La prima \u00e8 una serie di lettere ad altri naturalisti dell'epoca, come Thomas Pennant e Daines Barrington. La seconda (a partire dalle seconda edizione) \u00e8 un \"calendario del naturalista\" che mette a sistema le osservazioni fatte da White e William Markwick sulla fenologia, ossia sui periodi di apparizione delle diverse specie animali e vegetali durante l'anno. La terza parte \u00e8 formata da osservazioni di storia naturale, organizzate per specie e gruppi in modo pi\u00f9 o meno sistematico.\nUn secondo volume, ristampato meno spesso, parla specificatamente di Selborne."}
{"id": "5792945", "revid": "123838300", "url": "https://it.wikipedia.org/wiki?curid=5792945", "title": "Cucina singaporiana", "text": "La cucina singaporiana \u00e8 il risultato dell'unione di diverse cucina ed in particolare di tutte le cucine regionali cinesi, della cucina malese, indonesiana, peranakan e della cucina indiana, nonch\u00e9 dell'influenza del periodo coloniale britannico e portoghese (Kristang).\nIn misura minore anche della cucina srilankese e tailandese.\nA Singapore, il cibo \u00e8 visto come facente parte dell'identit\u00e0 nazionale e come un elemento culturale unificante le diverse etnia che vi vivono.\nLa letteratura singaporese afferma che mangiare \u00e8 il passatempo nazionale e il cibo un'ossessione nazionale. Il cibo \u00e8 un argomento frequente nelle conversazioni degli abitanti di Singapore.\nEsistono anche regimi di dieta religiosa, come quella musulmana (\"\u1e25al\u0101l\") di non mangiare carne di maiale e Ind\u00f9 di non mangiare carne di manzo e vi \u00e8 anche un gruppo significativo di vegetariani.\nSul territorio si possono anche trovare luoghi di ristorazione che propongono cucine di tutto il mondo.\n\"Hawker center\".\nQuando si mangia fuori, i singaporesi mangiano spesso negli \"hawker center\", nei \"kopi tiam\" (specie di bar-tavola calda) o in altre strutture coperte con diversi chioschi o locali che offrono pasti, piuttosto che nei ristoranti, per convenienza economica e per la possibilit\u00e0 di avere una gamma pi\u00f9 ampia di tipo di cibo. Questi \"hawker center\" sono diffusi, economici e di solito dispongono di decine di bancarelle in un unico complesso, con ogni bancarella che offre le proprie specialit\u00e0. Tra gli \"hawker center\" pi\u00f9 noti ci sono Lau Pa Sat e Newton Food Center. Negli \"hawker center\" le persone possono sperimentare ogni tipo di cibo etnico in un unico luogo e con le \"food court\" all'aperto definiscono la cultura alimentare di Singapore. I mercati pi\u00f9 popolari come l'Old Airport Road Food Centre a Geylang, il Golden Mile Food Centre di Beach Road e il Maxwell Road Food Centre a Chinatown offrono il meglio della cucina malese, cinese e indiana, \"avvolti\" in cibi che sono unicamente singaporesi.\nNel 2016, la \"Hong Kong Soya Sauce Chicken Rice and Noodle\" e la \"Hill Street Tai Hwa Pork Noodle\" sono diventate le prime due \"street food location\" al mondo ad essere premiate con una stella Michelin. La prima ha il titolo del \"pasto pi\u00f9 economico con stella Michelin\"."}
{"id": "5792959", "revid": "1305772", "url": "https://it.wikipedia.org/wiki?curid=5792959", "title": "Rudelsdorf", "text": "Rudelsdorf \u00e8 il nome delle seguenti localit\u00e0:\nanche:"}
{"id": "5792960", "revid": "228587", "url": "https://it.wikipedia.org/wiki?curid=5792960", "title": "Try It Out (Skrillex e Alvin Risk)", "text": "Try It Out \u00e8 un singolo dei DJ statunitensi Skrillex e Alvin Risk, pubblicato il 14 ottobre 2013 come primo estratto dal primo album di Skrillex \"Recess\".\nVideo musicale.\nUn primo videoclip del brano, diretto dagli stessi Skrillex e Alvin Risk e girato da Liam Underwood e Josh Goleman, \u00e8 stato pubblicato il 9 ottobre 2013 attraverso il canale YouTube di Skrillex.\nIl 5 agosto 2014 Skrillex ha reso disponibile sempre attraverso il proprio canale YouTube una seconda versione del video, diretto da Tony T. Datis e prodotto da Inkk.\nTracce.\nMusiche di Alvin Risk e Sonny Moore."}
{"id": "5792961", "revid": "124123", "url": "https://it.wikipedia.org/wiki?curid=5792961", "title": "Claretta Carotenuto", "text": "Gli inizi.\nFiglia degli attori Mario Carotenuto e Luisa Poselli, esordisce come attrice teatrale nel 1973 in \"Scarrafonata\" di Giancarlo Sepe al Teatro la Comunit\u00e0 di Roma e poi al Festival di Chieri e di Nancy e in \u201cAllegro cantabile\u201d di J. Conrad, regia dello stesso Sepe.\nAttrice, regista, autrice e traduttrice di testi teatrali e cinematografici, terminati gli studi di arte drammatica presso lo \u201cStudio di arti sceniche\u201d di Alessandro Fersen e compiuti quelli universitari, fond\u00f2 a Roma nel 1979 la Scuola di Tecniche dello Spettacolo, che tuttora dirige. \nCarriera.\nNel 1983 costituisce la \"Compagnia di tecniche dello spettacolo\" con la quale ha prodotto, interpretato e diretto numerosi testi drammatici, brillanti, classici, moderni e contemporanei d'autore italiano e straniero. Come docente di recitazione e regia teatrale il suo nome \u00e8 specialmente legato alla sua Scuola a alla sua ricerca fondata sull'innovazione delle metodologie della formazione dell'attore contemporaneo, impegno che le valse fin dal 1984 il premio Oscar dei Giovani.\nCome attrice e regista il suo nome si collega alle novit\u00e0 tratte dai repertori internazionali che ha presentato in Italia e agli assolo che ha recitato, in particolare\nCome autrice e regista, ai suoi spettacoli d'innovazione come l'opera multimediale \"Cassandra\" (1994) e \"To Be Beckett\", la prima opera sulla vita di Samuel Beckett, tratta dall'unica biografia autorizzata dall'autore (quella di James Knowlson (2007/2008), oltre ad altre interpretazioni e regie quali:\nHa rivestito ruoli istituzionali nell'ambito dello spettacolo, in particolare dal 1994 al 2000 \u00e8 stata membro supplente per il Ministro della Pubblica Istruzione presso il gi\u00e0 Consiglio Nazionale per lo Spettacolo.\nNon meno intenso il suo impegno nel \u201cTeatro sociale\u201d e nella fondazione del Laboratorio pluridisciplinare di Arti Sceniche presso Istituti di Studi Superiori del Territorio ed extra territoriali per la promozione dello spettacolo dal vivo. Nel corso degli anni ha editato varie opere di teatro e cinema fra le quali \u201cFisica delle Passioni\u201d \u2013 Introduzione al cinema di Fassbinder di Mario Sesti, Edizioni Scuola di Tecniche dello Spettacolo.\nIn seno alla sua Scuola, Claretta ha fondato la Sezione speciale Mario Carotenuto per lo studio dell'attore di Carattere e successivamente il Centro Studi della Commedia all'italiana all'interno dell'Archivio storico della Scuola di Tecniche dello Spettacolo."}
{"id": "5792962", "revid": "2110845", "url": "https://it.wikipedia.org/wiki?curid=5792962", "title": "Alexis Josic", "text": "Biografia.\nFiglio del pittore serbo Mladen Josi\u0107, ha studiato architettura a Belgrado e si \u00e8 laureato nel 1948. In contrasto con il regime di Tito, \u00e8 emigrato in Francia dove ha iniziato a collaborare con Georges Candilis e Shadrach Woods; insieme hanno creato lo studio Candilis-Josic-Woods. Sono diventati famosi con i loro progetti per Le Mirail, Tolosa e per l'Universit\u00e0 libera di Berlino.\nNel 1965 ha fondato l'Atelier Josic."}
{"id": "5792963", "revid": "767487", "url": "https://it.wikipedia.org/wiki?curid=5792963", "title": "Per amore o per forza", "text": "Per amore o per forza \u00e8 un film del 1971 diretto da Massimo Franciosa.\nTrama.\nL'industriale Bruno si divide sentimentalmente tra Arabella, per la quale ha gi\u00e0 lasciato la moglie, e la giovane Jane, ragazza finlandese in visita a Roma con i genitori che ha incontrato casualmente ad una festa.\nVicende censorie.\nIl film ottenne un regolare visto censura (il n\u00b0 58875) il 15 settembre 1971 con il divieto ai minori di 14 anni. Scorciato di circa 150 metri, venne ripresentato in censura una seconda volta gi\u00e0 dopo pochi mesi, nel gennaio del 1972. Questa volta la commissione espresse parere contrario alla concessione del visto, in quanto riscontr\u00f2 \"offesa al buon costume\" in alcune sequenze."}
{"id": "5792964", "revid": "2036644", "url": "https://it.wikipedia.org/wiki?curid=5792964", "title": "Yanbian Fude Zuqiu Julebu", "text": "Lo Yanbian Fude Zuqiu Julebu (), a volte tradotto come \"Yanbian Funde Football Club\", \u00e8 una societ\u00e0 calcistica cinese con sede a Yanji. La squadra gioca le sue partite allo Yanji Nationwide Fitness Centre Stadium.\nFu fondata nel 1955 con il nome di \"Jilin Football Club\".\nRosa 2016.\n\"Aggiornata al 28 maggio 2016\" "}
{"id": "5792965", "revid": "461603", "url": "https://it.wikipedia.org/wiki?curid=5792965", "title": "Yanbian Funde F.C.", "text": ""}
{"id": "5792969", "revid": "461603", "url": "https://it.wikipedia.org/wiki?curid=5792969", "title": "Yanbian Changbaishan Football Club", "text": ""}
{"id": "5792970", "revid": "461603", "url": "https://it.wikipedia.org/wiki?curid=5792970", "title": "Yanbian Changbaishan F.C.", "text": ""}
{"id": "5792973", "revid": "767487", "url": "https://it.wikipedia.org/wiki?curid=5792973", "title": "La lunga estate di Otto", "text": "La lunga estate di Otto (\"Ti kniver i hjerte\") \u00e8 un film del 1994 diretto da Marius Holst."}
{"id": "5792975", "revid": "461603", "url": "https://it.wikipedia.org/wiki?curid=5792975", "title": "Yanbian Football Club", "text": ""}
{"id": "5792976", "revid": "461603", "url": "https://it.wikipedia.org/wiki?curid=5792976", "title": "Yanbian F.C.", "text": ""}
{"id": "5792977", "revid": "305330", "url": "https://it.wikipedia.org/wiki?curid=5792977", "title": "Giulia Agrippina Augusta", "text": ""}
{"id": "5792980", "revid": "767487", "url": "https://it.wikipedia.org/wiki?curid=5792980", "title": "Le jeune Werther", "text": "Le jeune Werther \u00e8 un film del 1993 diretto da Jacques Doillon."}
{"id": "5792984", "revid": "767487", "url": "https://it.wikipedia.org/wiki?curid=5792984", "title": "Kristin Lavransdatter", "text": "Kristin Lavransdatter \u00e8 un film del 1995 diretto da Liv Ullmann, tratto dall'omonimo romanzo di Sigrid Undset."}
{"id": "5792986", "revid": "1864952", "url": "https://it.wikipedia.org/wiki?curid=5792986", "title": "Ys (serie)", "text": " \u00e8 una serie di videogiochi di ruolo creata da Nihon Falcom. Il primo titolo della serie, \"\", fu pubblicato nel 1987 per NEC PC-8801 e ha ricevuto numerose conversioni, remake e seguiti per diverse piattaforme e un adattamento animato.\nOriginariamente \"Ys I\" e il suo seguito, \"\", dovevano costituire un unico titolo. I videogiochi sono stati successivamente distribuiti come \"Ys I &amp; II\". Nel 1995 viene pubblicato il quinto gioco della serie esclusivamente per Super Famicom. Il suo sequel verr\u00e0 prodotto per Microsoft Windows solamente otto anni dopo, nel 2003.\nNel 2006 viene commercializzato un prequel di \"Ys I\" dal titolo \"Ys Origin\", sempre per Windows. Nello stesso anno viene pubblicato lo spin-off \"Ys Strategy\" su Nintendo DS. In seguito la serie \u00e8 proseguita su PlayStation Portable e PlayStation Vita."}
{"id": "5793005", "revid": "158286", "url": "https://it.wikipedia.org/wiki?curid=5793005", "title": "TMNews", "text": ""}
{"id": "5793006", "revid": "767487", "url": "https://it.wikipedia.org/wiki?curid=5793006", "title": "Wings (Macklemore &amp; Ryan Lewis)", "text": "Wings (resa come Wing$) \u00e8 un brano musicale del duo statunitense, rispettivamente rapper e produttore discografico, Macklemore &amp; Ryan Lewis, pubblicato come singolo di debutto del loro primo album in studio \"The Heist\". Vi \u00e8 la partecipazione non accreditata del cantante Hollis.\nAntefatti.\nMacklemore ha spiegato il tema trattato dal brano: \"La canzone \"Wings\" tratta della ricerca della propria identit\u00e0 attraverso i mezzi del consumismo. Il mio tentativo \u00e8 di analizzare la nostra infatuazione e attaccamento verso i loghi, le etichette, le marche e quella effimera felicit\u00e0 che \u00e8 legata intrinsecamente all'invincibile potere dell'acquisto. Il soggetto che utilizzo nella canzone sono le scarpe, ma il loro scopo \u00e8 dipingere un'immagine d'insieme dell'essere un consumatore e di tracciare il lignaggio dei miei primi ricordi di desiderio di beni venduti al dettaglio.\"\nVideo musicale.\nIl videoclip, diretto da Zia Mohajerjasbi, allude a vicende autobiografiche. Sottolinea le esperienze di Macklemore da adolescente, in particolare la sua affezione verso l'equipaggiamento sportivo da pallacanestro, sottolineando le scarpe.\nNel video vi sono diverse citazione alla marca \"Nike\".\nAltre versioni.\nUna versione alternativa viene utilizzata per gli spot pubblicitari dell'All-Star Game della NBA nel 2013. Tuttavia, per motivi di tempistica, il brano doveva essere necessariamente ridotto e Macklemore fu criticato per aver eliminato ogni riferimento negativo alla Nike. Macklemore rispose alle critiche il 21 febbraio 2013 sul suo sito ufficiale."}
{"id": "5793008", "revid": "110157", "url": "https://it.wikipedia.org/wiki?curid=5793008", "title": "Campeonato Brasileiro S\u00e9rie C 2004", "text": "Il Campeonato Brasileiro S\u00e9rie C 2004 \u00e8 stata la quattordicesima edizione del Campeonato Brasileiro S\u00e9rie C.\nFase finale.\nLegenda:"}
{"id": "5793010", "revid": "615138", "url": "https://it.wikipedia.org/wiki?curid=5793010", "title": "Carlo Alberto Gerbaix de Sonnaz", "text": "Biografia.\nFiglio di Ettore e fratello di Giuseppe, entrambi senatori, entra nell'amministrazione degli esteri come volontario durante gli anni dell'universit\u00e0 e dopo la laurea, conseguita a Torino, viene inviato a Bruxelles come addetto di legazione. Dopo ulteriori ed analoghi incarichi non precisati nel 1884 viene inviato a Sofia con credenziali di agente e console generale per la Bulgaria, \"ridisegnata\" quattro anni prima dal trattato di Berlino, dove rimane per nove anni. Nel 1896 \u00e8 inviato straordinario all'Aia per trattare la questione del piroscafo inglese Delwyck, catturato da una nave italiana durante il trasporto di cinquantamila fucili destinati agli abissini, con cui l'Italia \u00e8 allora in guerra. \u00c8 stato ministro plenipotenziario a Lisbona e Bruxelles."}
{"id": "5793013", "revid": "244253", "url": "https://it.wikipedia.org/wiki?curid=5793013", "title": "Scotch Bonnet Trinidad", "text": ""}
{"id": "5793015", "revid": "1573940", "url": "https://it.wikipedia.org/wiki?curid=5793015", "title": "Alpheus edwardsii", "text": "Alpheus edwardsii () \u00e8 un crostaceo decapode appartenente alla famiglia Alpheidae.\nDistribuzione e habitat.\nQuesto gamberetto ha un ampio areale che si estende dal mar Rosso all'oceano Indiano, sino al Pacifico occidentale. Attraverso il canale di Suez si \u00e8 introdotto nel mar Mediterraneo (migrazione lessepsiana) ove \u00e8 stato avvistato per la prima volta nel 1924 sulle coste dell'Egitto, e successivamente anche in Israele e Turchia.\nVive nella zona intertidale sino a 25 m di profondit\u00e0, al riparo in fenditure delle rocce."}
{"id": "5793016", "revid": "21880", "url": "https://it.wikipedia.org/wiki?curid=5793016", "title": "Alpheus audouini", "text": ""}
{"id": "5793017", "revid": "486946", "url": "https://it.wikipedia.org/wiki?curid=5793017", "title": "Aleksandr Benckendorff", "text": ""}
{"id": "5793018", "revid": "767487", "url": "https://it.wikipedia.org/wiki?curid=5793018", "title": "Astghashen", "text": "Astghashen (, ) \u00e8 una comunit\u00e0 rurale della Regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di mezzo migliaio di abitanti e sorge in area pianeggiante."}
{"id": "5793019", "revid": "486946", "url": "https://it.wikipedia.org/wiki?curid=5793019", "title": "Alexandr Benckendorff", "text": ""}
{"id": "5793021", "revid": "486946", "url": "https://it.wikipedia.org/wiki?curid=5793021", "title": "Aleksandr Konstantinovich Benckendorff", "text": ""}
{"id": "5793022", "revid": "287204", "url": "https://it.wikipedia.org/wiki?curid=5793022", "title": "Ananda (nome)", "text": "Origine e diffusione.\nDeriva da un termine sanscrito che significa \"gioia\", \"beatitudine\", \"delizia\", \"felicit\u00e0\"; nell'induismo, l'Ananda \u00e8 un tipo di beatitudine spirituale e trascendente. Ananda era anche il nome un cugino del Buddha, uno dei suoi principali discepoli. \nIn sanscrito moderno, la forma \u0906\u0928\u0928\u094d\u0926\u093e (\"Ananda\") \u00e8 usata prevalentemente come femminile, mentre la forma maschile \u00e8 \u0906\u0928\u0928\u094d\u0926 (\"Anand\"). \nOnomastico.\nL'onomastico viene festeggiato il 1\u00ba novembre, festa di Tutti i Santi, poich\u00e9 non esistono santi con questo nome che \u00e8 adespoto."}
{"id": "5793041", "revid": "110157", "url": "https://it.wikipedia.org/wiki?curid=5793041", "title": "Tigros", "text": "Tigros S.p.A. \u00e8 una societ\u00e0 italiana della grande distribuzione organizzata, fondata nel 1979 dall'imprenditore Luigi Orrigoni. \nTigros \u00e8 presente con 70 supermercati nelle province di Varese, Milano, Como, Pavia, Verbano-Cusio-Ossola, Novara, Vercelli. \nNel 2014 viene lanciato il servizio di spesa online Tigros Drive con ritiro nel punto vendita selezionato senza costi aggiuntivi e nel 2016 il servizio Tigros @Casa con consegna della spesa a domicilio.\nPunti vendita.\nQuesto \u00e8 il dettaglio della presenza di Tigros:"}
{"id": "5793042", "revid": "1543377", "url": "https://it.wikipedia.org/wiki?curid=5793042", "title": "Nihon Falcom", "text": " \u00e8 una azienda giapponese di videogiochi.\nFondata nel marzo 1981 da Masayuki Kato, \u00e8 considerata la software house pioniera nei videogiochi di ruolo alla giapponese e negli action RPG. Tra la serie celebri figurano \"Dragon Slayer\", \"The Legend of Heroes\" e \"Ys\"."}
{"id": "5793046", "revid": "765341", "url": "https://it.wikipedia.org/wiki?curid=5793046", "title": "Badara", "text": "Badara (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di ottocento abitanti e sorge all'estremo bordo occidentale dell'area pianeggiante di Askeran.\nLa localit\u00e0 \u00e8 anche conosciuta con il nome di Ptretsik (); \u00e8 una delle tappe del sentiero Janapar."}
{"id": "5793055", "revid": "110157", "url": "https://it.wikipedia.org/wiki?curid=5793055", "title": "Blues &amp; Ballads", "text": "Blues &amp; Ballads \u00e8 un album discografico a nome di \"Lonnie Johnson with Elmer Snowden\", pubblicato dall'etichetta discografica Prestige Bluesville Records nel 1960.\nRitorno in sala di registrazione di Elmer Snowden (non registrava dal 1934) impegnato in quest'album con un altro grande chitarrista, Lonnie Johnson e accompagnati musicalmente dal contrabbassista Wendell Marshall.\nL'album fu ripubblicato su CD (senza bonus) nel 1990."}
{"id": "5793059", "revid": "486946", "url": "https://it.wikipedia.org/wiki?curid=5793059", "title": "OP Savoia", "text": ""}
{"id": "5793060", "revid": "339392", "url": "https://it.wikipedia.org/wiki?curid=5793060", "title": "O.P. Savoia", "text": ""}
{"id": "5793061", "revid": "339392", "url": "https://it.wikipedia.org/wiki?curid=5793061", "title": "A.S.D. O.P. Savoia", "text": ""}
{"id": "5793062", "revid": "767487", "url": "https://it.wikipedia.org/wiki?curid=5793062", "title": "Dahrav", "text": "Dahrav (, ) \u00e8 una piccola comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di duecento abitanti e sorge in collina (sponda destra del torrente Badara) al limite occidentale dell'area pianeggiante di Askeran.\n\u00c8 conosciuta anche come Dagrav."}
{"id": "5793063", "revid": "339392", "url": "https://it.wikipedia.org/wiki?curid=5793063", "title": "ASD OP Savoia", "text": ""}
{"id": "5793064", "revid": "339392", "url": "https://it.wikipedia.org/wiki?curid=5793064", "title": "Oplonti Pro Savoia", "text": ""}
{"id": "5793065", "revid": "339392", "url": "https://it.wikipedia.org/wiki?curid=5793065", "title": "Oplonti Savoia", "text": ""}
{"id": "5793067", "revid": "339392", "url": "https://it.wikipedia.org/wiki?curid=5793067", "title": "Pro Savoia", "text": ""}
{"id": "5793068", "revid": "339392", "url": "https://it.wikipedia.org/wiki?curid=5793068", "title": "Savoia 1908", "text": ""}
{"id": "5793069", "revid": "339392", "url": "https://it.wikipedia.org/wiki?curid=5793069", "title": "ASD Oplonti Pro Savoia", "text": ""}
{"id": "5793071", "revid": "339392", "url": "https://it.wikipedia.org/wiki?curid=5793071", "title": "A.S.D. Oplonti Pro Savoia", "text": ""}
{"id": "5793073", "revid": "339392", "url": "https://it.wikipedia.org/wiki?curid=5793073", "title": "Associazione Sportiva Dilettantistica OP Savoia", "text": ""}
{"id": "5793074", "revid": "339392", "url": "https://it.wikipedia.org/wiki?curid=5793074", "title": "Associazione Sportiva Dilettantistica O.P. Savoia", "text": ""}
{"id": "5793075", "revid": "729019", "url": "https://it.wikipedia.org/wiki?curid=5793075", "title": "East Burra", "text": "East Burra (in antico norreno: \"Barrey\") \u00e8 una delle isole Scalloway, un sottogruppo delle isole Shetland in Scozia. L'isola \u00e8 connessa tramite un ponte a West Burra.\nCon un'area di 515 ettari, \u00e8 la dodicesima per grandezza tra le isole dell'arcipelago.\nEast Burra ha una popolazione molto inferiore a West Burra, e non ha nessun insediamento abitato considerevole; vi sono solo pochi villaggi e alcune abitazioni sparse. \u00c8 conosciuta per i suoi resti neolitici incluso un tumulo bruciato e delle grotte sommerse; anche \"Old Haa\" di Houss, un vecchio maniero del laird locale, oggi senza tetto, rappresenta una caratteristica riconoscibile dell'isola. Da Houss \u00e8 possibile camminare per circa 2 km per raggiungere le scogliere all'estremit\u00e0 meridionale dell'isola; da qui si pu\u00f2 vedere l'isola di South Havra, oggi abitata solo da pecore e uccelli marini.\nEast Burra \u00e8 collegata all'isola di Mainland tramite West Burra e a Trondra con una serie di ponti.\nEtimologia.\n\"Collins Encyclopedia of Scotland\" suggerisce che il nome \"Burra\" rappresenti una variazione da \"Borgarey\" (che significa \"isola del broch\"), e anche se ci\u00f2 \u00e8 improbabile, vista la mancanza di broch, il nome del luogo Brough su West Burra tende a supportare questa tesi. Tuttavia, la forma utilizzata all'interno della Saga degli uomini delle Orcadi (\"Orkneyinga saga\") \u00e8 \"Barrey\"."}
{"id": "5793076", "revid": "155634", "url": "https://it.wikipedia.org/wiki?curid=5793076", "title": "Australian Open 2016 - Doppio femminile", "text": "Le detentrici del titolo sono Bethanie Mattek-Sands e Lucie \u0160af\u00e1\u0159ov\u00e1, ma la \u0160af\u00e1\u0159ov\u00e1 si \u00e8 ritirata prima dell'inizio del torneo. Bethanie Mattek-Sands giocher\u00e0 insieme a Sabine Lisicki, ma sono state battute al secondo turno dalle sorelle Anastasia e Arina Rodionova.\nHanno vinto il torneo Martina Hingis e Sania Mirza, battendo in finale Lucie Hradeck\u00e1 e Andrea Hlav\u00e1\u010dkov\u00e1 con lo score di 7-6(1) 6-3"}
{"id": "5793078", "revid": "729019", "url": "https://it.wikipedia.org/wiki?curid=5793078", "title": "Nguy\u1ec5n H\u1eefu An", "text": "Biografia.\n\u00c8 nato nel comune di Truong Yen del Distretto di Hoa L\u01b0 di Ninh B\u00ecnh.\nHa aderito all'Esercito Popolare Vietnamita nel 1945, nella Guerra d'Indocina ha preso parte in diverse battaglie decisive, ha partecipato alla battaglia del passo di Bong Lau e di Lung Phay nel 1949.\nL'anno successivo ha partecipato alla battaglia della route coloniale 4, \u00e8 stato comandante del Battaglione 251 e di un battaglione del Reggimento 174 durante la Battaglia di \u0110\u00f4ng Kh\u00ea. Successivamente ha tenuto il titolo di comandante di diversi battaglioni, \u00e8 stato vicecomandante di un reggimento partecipando a diverse azioni a Binh Lieu, a Vinh Phuc e a Moc Chau.\nDurante la Battaglia di Dien Bien Phu ha comandato il Reggimento 174 e la 316\u00aa Divisione, per tre volte ha attaccato la collina A1 (\u00c9liane 2). Il 7 maggio 1954 il Reggimento 174 riusc\u00ec finalmente a sopraffare le difese francesi sulla collina in una delle ultime azioni della battaglia.\nDurante la Guerra del Vietnam, ha comandato le forze nordvietnamite durante la Battaglia di Ia Drang, e nel 1974 \u00e8 stato promosso a Maggiore generale.\nDurante la Campagna di Ho Chi Minh, \u00e8 stato comandante del 2\u00ba Corpo d'Armata (\"Huong Giang\"), sotto il suo comando il corpo ha conquistato Hu\u00e8 e \u0110\u00e0 N\u1eb5ng, con la collaborazione delle forze armate della 5\u00aa regione ha sconfitto 100 000 forze regolari dell'Esercito della Repubblica del Vietnam in 3 giorni a \u0110\u00e0 N\u1eb5ng.\nHa comandato in seguito l'intero 2\u00ba Corpo d'Armata durante la marcia di 1000\u00a0km per combattere durante la Campagna di Ho Chi Minh e in seguito aver distrutto le forze sudvietnamite sulla linea difensiva Phan Rang.\nNell'ultima e decisiva battaglia per conquistare Saigon, il 2\u00ba corpo \u00e8 stato parte di 5 divisioni che hanno circondato Saigon, e piantato la bandiera rossa sul tetto del Palazzo dell'Indipendenza alle 11:30 del 30 aprile 1975.\nDopo la fine della guerra del vietnam, ha continuato a servire nell'Esercito Popolare Vietnamita e ha raggiunto il grado di Tenente generale nel 1980, dopo sei anni ha raggiunto il grado di Colonnello generale, e ha tenuto incarichi chiave dell'esercito popolare come assistente ispettore delle forze armate popolari. \u00c8 stato vicecapo dello staff generale e comandante attivo della 2\u00aa regione dal 1984 al 1987, direttore dell'accademia dell'esercito dal 1988 al 1991 e direttore dell'accademia della difesa nazionale dal 1991 al 1995.\n\u00c8 morto nel 1995 all'et\u00e0 di 68 anni.\n\u00c8 stato soprannominato \"generale delle battaglie\" dal famoso generale V\u00f5 Nguy\u00ean Gi\u00e1p ed \u00e8 stato interpretato dall'attore \u0110\u01a1n D\u01b0\u01a1ng nel film del 2002 We Were Soldiers."}
{"id": "5793102", "revid": "767487", "url": "https://it.wikipedia.org/wiki?curid=5793102", "title": "Pomponia Cecilia Attica", "text": "Origini familiari.\nPomponia nacque da Tito Pomponio Attico, un \"eques\" amico di Cicerone, e da Cecilia Pilia, figlia di un certo Pilio e nipote materna del triumviro Marco Licinio Crasso. Attico e Pilia si sposarono il 12 febbraio del 56 a.C., quando lui aveva 53 anni, e lei mor\u00ec dopo 12 anni di matrimonio. La zia paterna di Pomponia, sua omonima, spos\u00f2 il fratello di Cicerone, Quinto, intorno al 70 a.C. Pomponia ebbe anche un fratello maggiore chiamato come il padre, Tito Pomponio Attico.\nIl padre fu in seguito adottato dallo zio, Quinto Cecilio Metello, e cambi\u00f2 quindi il suo nome in Quinto Cecilio Pomponiano Attico e il nome originale di Pomponia cambi\u00f2 da Pomponia Attica in Cecilia Attica.\nBiografia.\nPomponia nacque nel 51 a.C. e, quando era ancora una ragazza, fu data in sposa a Marco Vipsanio Agrippa, un amico del padre. Da questo matrimonio, nel 36 a.C., nacque una figlia, Vipsania Agrippina, che fu data in sposa a Tiberio Claudio Nerone. Nel 28 a.C. Agrippa si rispos\u00f2 con Claudia Marcella maggiore ma non si sa se Attica fosse morta o se i due avessero semplicemente divorziato"}
{"id": "5793103", "revid": "933835", "url": "https://it.wikipedia.org/wiki?curid=5793103", "title": "Cecilia Pomponia Attica", "text": ""}
{"id": "5793104", "revid": "933835", "url": "https://it.wikipedia.org/wiki?curid=5793104", "title": "Cecilia Attica", "text": ""}
{"id": "5793105", "revid": "933835", "url": "https://it.wikipedia.org/wiki?curid=5793105", "title": "Pomponia Attica", "text": ""}
{"id": "5793106", "revid": "339392", "url": "https://it.wikipedia.org/wiki?curid=5793106", "title": "Chiesa melchita", "text": ""}
{"id": "5793107", "revid": "1305772", "url": "https://it.wikipedia.org/wiki?curid=5793107", "title": "Gian Vincenzo Pellicciotti", "text": "Biografia.\nGian Vincenzo Pellicciotti nacque ultimogenito di Paolo Pellicciotti, farmacista, e di Angela Troilo, e fratello di Filoteo, penalista, Valentino Vincenzo, religioso col nome di padre Raimondo, Tommaso.\nComp\u00ec gli studi liceali nel Seminario di Lanciano e poi a Ortona. Nel 1839 si trasfer\u00ec per gli studi universitari a Napoli dove consegu\u00ec la laurea in Medicina e dove partecip\u00f2 ai circoli liberali in cui erano presenti molti patrioti abruzzesi (Carlo Madonna, Marino Turchi, Bertrando Spaventa, Silvio Spaventa).\nCollabor\u00f2 a vari giornali: \u201c\"Ore solitarie\"\u201d, \u201d\"Omnibus letterario\"\u201d, \u201c\"Giornale enciclopedico\"\u201d, \u201c\"Album di letteratura e belle arti\"\u201d, \u201c\"Giornale abruzzese di scienze, lettere e arti\"\u201d.\nSi dedic\u00f2 anche alla letteratura e alla poesia e a Napoli pubblic\u00f2 la prima raccolta di versi \u201c\"Gli albori\"\u201d, strutturata sulla metrica di Vincenzo Monti. \nNel 1842, si trasfer\u00ec a Chieti dove, pur continuando a collaborare con i giornali napoletani, fond\u00f2 nel 1845 la \u201c\"Rivista letteraria\"\u201d. Nel 1846 pubblic\u00f2 una seconda raccolta di poesie \u201c\"Pianti e speranze\"\u201d. \nContinu\u00f2 anche la sua attivit\u00e0 patriottica tenendosi aggiornato sulle diverse proposte politiche propugnate per il futuro dell'Italia da Giuseppe Mazzini, Massimo d\u2019Azeglio, Vincenzo Gioberti, Carlo Cattaneo, e propendendo per la visione di una monarchia costituzionale.\nQuando, agli inizi del 1848, Ferdinando II di Borbone concesse la Costituzione, Pellicciotti partecip\u00f2 alla formazione e alla stesura dello statuto del \u201cCircolo Nazionale\u201d a Chieti per la tutela delle concessioni costituzionali. Inoltre fu direttore, con Andrea Cauro, dell'organo di stampa ufficiale \u201c\"La Majella\"\u201d. Al periodico collabor\u00f2 tra gli altri Raffaele Lanciano. Il giornale si batt\u00e9 contro il ripensamento del Re di Napoli, che il 15 maggio 1848 sospese il Parlamento e proclam\u00f2 lo stato di assedio, spingendo i lettori a partecipare alle lotte risorgimentali. Per questo motivo la polizia soppresse il periodico \u201cLa Majella\u201d il 27 luglio 1848. \nPellicciotti e i suoi collaboratori non si arresero e il 29 luglio 1848 pubblicarono un altro giornale (\u201c\"Monte Amaro\"\u201d) che diffondeva le stesse idee patriottiche risorgimentali. Anche in questo caso la vita della rivista fu breve: venne chiusa il 18 novembre 1848, pochi giorni prima che il Pellicciotti venisse arrestato il 29 novembre e rinchiuso nelle carceri di Chieti insieme a Silvestro Petrini, Giovanni Moscone e Agapito Nobile. Al successivo processo Pellicciotti fu condannato a 5 anni di detenzione per reati di stampa.\nNel 1852 in carcere compose la raccolta \u201c\"Salterii ed elegie\"\u201d. Rest\u00f2 detenuto fino al 16 aprile 1853 quando gli fu concesse la grazia su domanda inoltrata a sua insaputa dal generale Giuseppe Salvatore Pianell-\nIl 18 e 19 ottobre 1860 il Re Vittorio Emanuele II visit\u00f2 Chieti durante il suo viaggio per incontrare Giuseppe Garibaldi a Teano e venne accolto solennemente da amministratori e cittadini tra cui il Pellicciotti che ebbe l'onore di declamare davanti al re l'inno che aveva composto per il suo ingresso trionfale in citt\u00e0.\nDopo l'Unit\u00e0 d'Italia rifiut\u00f2 cariche e onorificenze, e continu\u00f2 nella sua professione di medico.\nL'8 gennaio 1862 pubblic\u00f2 un nuovo periodico, la \u201c\"Gazzetta dei Comuni\"\u201d, anticlericale, antimazziniano e contro la \u201cpiemontesizzazione\u201d dell'Abruzzo.\nIl 27 settembre 1863 mor\u00ec a causa di una improvvisa malattia che non cur\u00f2, contratta durante il lavoro di medico. \u00c8 sepolto al cimitero comunale di Chieti. Nel 1926 presso la casa dove mor\u00ec in piazza Malta a Chieti, \u00e8 stata affissa una targa di pietra con rilievi bronzei per ricordarne la memoria.\nOpere.\nGli ortonesi in Scio : melodramma sacro / poesia di Gianvincenzo Pellicciotti, musica di Francesco Paolo Serrao -\nChieti : tip. del Vecchio, 1861\nAtalia : azione sacra in due parti / musica di Giuseppe Liberali -\nChieti : tip. del Vecchio, 1860\nSalterii ed elegie -\nNapoli : Stamperia del Vaglio, 1852\nPianti e speranze : pochi versi -\nChieti : Tip. Vella, 1846\nGli albori : poesie varie -\nCapolago : 1839\nAlcune poesie -\nNapoli : accademia letteraria Valentini, dopo 1850\nCanti patriottici e liriche diverse : con biografia dell'autore corredata da cenni autobiografici e note illustrative -\nCasalbordino : De Arcangelis, 1910\nInno sacro alla Vergine SS. del Suffragio da cantarsi nella Chiesa della Trinit\u00e0 de' Pellegrini in Chieti solennizzandosene la festivit\u00e0 nei giorni 27, 28 e 29 agosto 1853 -\nChieti : F. Del Vecchio, 1853\nI primi esuli : Melodramma sacro / musica di Giuseppe Liberali -\nChieti : Del Vecchio, 1862\nVersione del Tedeum in versi lirici italiani -\nChieti : F. Vella, 1847\nFesta nazionale in Chieti e condotta dell'Arcivescovo : relazione -\nNapoli : Stamperia del Fibreno, 1861\nCanti -\nMilano : Tip. di G. Redaelli, 1863"}
{"id": "5793109", "revid": "339392", "url": "https://it.wikipedia.org/wiki?curid=5793109", "title": "Chiesa greco-melchita", "text": ""}
{"id": "5793115", "revid": "260676", "url": "https://it.wikipedia.org/wiki?curid=5793115", "title": "Mar\u00eda Fux", "text": "Si \u00e8 anche distinta come coreografa e danzaterapista.\nIn Argentina \u00e8 riconosciuta come fondatrice di un proprio metodo di terapia. Ha stabilito proprie scuole di danza in Argentina ed Europa, dove ha istruito fisioterapisti, terapisti occupazionali, logopedisti, insegnanti di danza e ginnastica, psicoterapisti e psicologi.\nHa anche formato insegnanti che lavorano con differenti tipi di disabilit\u00e0. \u00c8 stata invitata da istituzioni, conferenze e seminari per testimoniare la propria esperienza su problemi relativi a sordit\u00e0, sindrome di Down, spasticit\u00e0, autismo e vecchiaia.\n\u00c8 stata il soggetto del film documentario Dancing with Maria, presentato per la settimana della critica alla 71\u00aa Mostra internazionale d'arte cinematografica di Venezia.\nOpere.\nFux ha pubblicato diversi libri, che sono stati tradotti in Italiano e portoghese:"}
{"id": "5793141", "revid": "115533512", "url": "https://it.wikipedia.org/wiki?curid=5793141", "title": "Tutti insieme all'improvviso", "text": "Tutti insieme all'improvviso \u00e8 una serie televisiva italiana, trasmessa dal 15 gennaio 2016 al 17 febbraio 2016 su Canale 5, con protagonista il comico Giorgio Panariello. La regia \u00e8 affidata a Francesco Pavolini.\nTrama.\nWalter, un veterinario trasferitosi venti anni fa in Africa, torna a Roma dopo la morte del fratello Filippo per prendersi cura della sua famiglia composta da Annamaria e dai suoi nipoti. Qui ritrova gli amici di giovent\u00f9 Laura e Carlo, con cui lavorer\u00e0 nella clinica di Filippo. Poco dopo viene a sapere che suo nipote Paolo \u00e8 suo figlio. Quando Paolo lo viene a sapere decide di voler stare da solo e di partire senza dire niente a nessuno e senza sapere la meta. L'unica persona a cui fa l'ultima telefonata prima di partire \u00e8 sua sorella Sara che prima che accadesse tutto questo dichiara il suo amore a Federica per poi scoprire di essere incinta e il bambino \u00e8 di Luca. Paolo parte con Serena, la madre di Elena, con cui ha avuto anche una relazione segreta all'insaputa della figlia Elena che \u00e8 innamorata di Paolo. Alla fine Walter riceve una visita inaspettata e scoprir\u00e0 che sta per avere un figlio."}
{"id": "5793149", "revid": "121637522", "url": "https://it.wikipedia.org/wiki?curid=5793149", "title": "Episodi di Tutti insieme all'improvviso", "text": "La prima stagione della serie televisiva Tutti insieme all'improvviso \u00e8 stata trasmessa da Canale 5, in prima visione assoluta in Italia, dal 15 gennaio al 17 febbraio 2016."}
{"id": "5793150", "revid": "123177663", "url": "https://it.wikipedia.org/wiki?curid=5793150", "title": "Curio maximus", "text": "Il curio maximus era un oscuro sacerdote dell'antica Roma che aveva la supervisione delle curie. Festo ci racconta infatti che il \"maximus curio\", aveva l'autorit\u00e0 su tutte le \"curiae\" e tutti i \"curiones\". Le curie altro non erano che gruppi di cittadini vagamente collegati a quello che in et\u00e0 primitiva era definita una trib\u00f9. Ogni curia era amministrata da un \"curione\", che poteva essere eletto solo dopo i 50 anni d'et\u00e0 e rimaneva in carica fino alla fine della sua vita. I \"curiones\" dovevano essere pertanto in buona salute ed essere privi di difetti fisici, e non potevano assumere nessun'altra carica civile o militare. Il numero di candidati era solitamente per questi motivi molto scarso.\nAll'inizio della Repubblica romana il \"curio maximus\" era sempre un patrizio, ed officiava come l'anziano \"interrex\". Gli \"interreges\" tenevano le elezioni quando i consoli non potevano farlo. Il primo \"interrex\" o il pi\u00f9 anziano in grado, in realt\u00e0 non presiedeva le elezioni, anche se era teoricamente possibile per lui a farlo, e dato che l'interr\u00e9 era solitamente un patrizio, questo cavillo, questo costitu\u00ec un punto di stallo per l'elezione di un plebeo a \"curio maximus\".\nIl primo \"curio maximus\" \u00e8 da identificarsi con Servio Sulpicio, console romano nel 500 a.C., che ottenne la carica nel 463 a.C. Il primo plebeo a tenere questa carica venne eletto nel 209 a.C.\nL'elezione plebea per avere successo nei confronti del defunto e compianto Marco Emilio Papo fu prevedibilmente controversa, anche se la carica di \"curio maximus\" era ormai diventata anacronistica e bizzarra, e l'elezione sia di un \"pontifex maximus\" plebeo gi\u00e0 nel 254 a.C. e del \"rex sacrorum\" appena l'anno precedente sembra abbiano spianato la strada. Quando i patrizi obiettarono sulla carica alla candidatura del plebeo Gaio Mamilio Atello, i tribuni della plebe, che normalmente si sottraevano agli affari religiosi, vennero chiamati in causa. Essi seguirono la procedura di riferire la cosa in Senato, che prontamente la rimand\u00f2 al mittente. Non sappiamo quali giochi politici erano in corso in quel periodo. Mamilio fu regolarmente eletto e tenne la carica fino alla morte avvenuta nel 175 a.C. Il suo successore fu un altro plebeo: Gaio Scribonio Curione, il cui nuovo \"cognomen\" fu tramandato ai suoi discendenti, molto probabilmente al padre ed ai figli attivi all'epoca di Gaio Giulio Cesare."}
{"id": "5793153", "revid": "15756", "url": "https://it.wikipedia.org/wiki?curid=5793153", "title": "Il killer delle stelle", "text": "Il killer delle stelle (\"The Widowmaker\") \u00e8 un romanzo di fantascienza dello scrittore statunitense Mike Resnick pubblicato nel 1996.\nIl romanzo \u00e8 il primo di una quadrilogia che vede come protagonista il cacciatore di taglie del futuro noto come \"il fabbricante di vedove\" (\"The Widowmaker\"), opera ambientata nello stesso continuum narrativo della maggior parte dei lavori dello scrittore e noto come \"Birthright Universe\".\nStoria editoriale.\nIl romanzo \u00e8 stato pubblicato per la prima volta negli Stati Uniti nel 1996 e tradotto in edizione russa, francese, polacca, bulgara e italiana, quest'ultima nel 2002.\nIl romanzo \u00e8 ambientato nell'universo narrativo nel quale si svolgono la maggior parte delle opere di Mike Resnick (\"Birthright Universe\") e fa parte della serie dedicata al cacciatore di taglie noto come \"il fabbricante di vedove\" (\"The Widowmaker\")), assieme ai successivi romanzi:\nSono interessate alla trasposizione cinematografica del romanzo le case di produzione Miramax e Jupiter 9, quest'ultima specializzata in CGI.\nTrama.\nIl famoso killer e cacciatore di taglie Jefferson Nighthawk, detto \"il fabbricante di vedove\" da centosette anni giace in animazione sospesa in un istituto del pianeta Deluros VIII, il corpo devastato da una malattia incurabile, l'eplasia. I suoi tutori legali sono costretti a risvegliarlo momentaneamente per metterlo al corrente che il denaro necessario a pagare le terapie per mantenerlo in vita \u00e8 quasi finito. La soluzione temporanea sarebbe quella di clonare Nighthawk, impiegare la copia come killer a pagamento mentre il cacciatore originale avrebbe continuato il suo sonno criogenico in attesa della scoperta di una cura alla malattia.\nDopo soli tre mesi il clone del fabbricante di vedove \u00e8 pronto e addestrato all'impiego. Viene inviato su Solio II per ricevere il nuovo incarico: catturare e possibilmente uccidere l'uomo che nove anni prima aveva assassinato Wislow Terlaine, il governatore del pianeta. Il compito gli \u00e8 stato assegnato dal capo della sicurezza governativa, James Hernandez, che ha fortemente voluto la clonazione del fabbricante di vedove. Il nuovo Nightahwk si reca sul pianeta Tundra dove viene subito affrontato dall'assassino del governatore, il Marchese di Queensbury, potente tiranno di molti mondi di frontiera sui quali ha imposto il suo racket. I due si affrontano duramente e al termine dello scontro, terminato in parit\u00e0, imparano a stimarsi reciprocamente. Nighthawk accetta la proposta del Marchese di servirlo come sicario e ben presto viene chiamato ad un nuovo incarico: dovr\u00e0 uccidere la criminale telecinetica Spanish Lace, scomoda concorrente per il boss. Il clone di Nighthawk, nonostante spietato sicario, \u00e8 al mondo da soli tre mesi e il suo addestramento ha fatto di lui un killer pericoloso ma non un uomo esperto della vita: suo malgrado \u00e8 costretto a eliminarre la criminale, riconoscendo nel suo passato di emarginazione, in quanto \"diversa\", affinit\u00e0 con la sua condizione. Tornato su Tundra il clone si innamora perdutamente della donna del Marchese, la spogliarellista mutante Melisande, detta la Perla di Maracaibo, che lo irretisce e lo provoca sessualmente, facendosi beffe della sua inesperienza.\nSul pianeta il clone di Nighthawk ha modo di salvare la vita a \"Lizard\" Malloy, ricercato dal Marchese per vendicarsi di una truffa subita. L'uomo pavido ma opportunista si protegge dietro al fabbricante di vedove per evitare di essere ucciso dai sicari del Marchese e nel contempo cerca di dissuadere il clone dal frequentare Melisende, riconoscendo in lei una pericolosa arrivista propensa al tradimento e temendo l'ira del Marchese. Il clone di Nighthawk viene incaricato di rintracciare il famoso ladro \"Babbo Natale\", ex sacerdote tradito dalla sua Chiesa, specializzatosi in furti e rapine a danno di congregazioni religiose. Il clone rintraccia il fuggitivo ma non lo uccide, stringendo con lui un patto di reciproca collaborazione che il Marchese \u00e8 costretto, suo malgrado, ad accettare. Il clone di Nighthawk viene messo in guardia da \"Babbo Natale\" sul probabile coinvolgimento diretto di Hernandez nella morte del governatore, sul tradimento di Melisende, spia di Hernandez, e sulla necessit\u00e0 di non legarsi sentimentalmente con la donna.\nIl clone di Nighthawk decide di dirigersi su Solio II per uccidere Hernandez per poi spostarsi su Deluros VIII per eliminare il fabbricante di vedove originale, affrancandosi cos\u00ec dalla sua ingombrante ombra. Con l'aiuto di \"Babbo Natale\", che prova simpatia per l'ingenuo ragazzo, convince il Marchese e Melisende a seguirlo nel viaggio ma durante la rotta, folle di gelosia per il rapporto tra la donna e il Marchese, uccide quest'ultimo. Melisende riesce a fuggire su Solio II per raggiungere il suo vero capo Hernandez. Il clone, nonostante \"Babbo Natale\" tenti in ogni modo di dissuaderlo, \u00e8 ancora innamorato della donna e, una volta giunto su Solio II, si introduce nel palazzo di Hernandez ben presidiato. Al termine di una sanguinosa incursione il clone viene ucciso dalle guardie, non prima di aver a sua volta eliminato Melisende."}
{"id": "5793155", "revid": "1652635", "url": "https://it.wikipedia.org/wiki?curid=5793155", "title": "Iris marsica", "text": "Il giaggiolo della Marsica (Iris marsica ) \u00e8 una pianta della famiglia delle Iridaceae. Si tratta di una pianta erbacea perenne rizomatosa. Rappresenta un endemismo presente nell'area del parco nazionale d'Abruzzo, Lazio e Molise e dell'Appennino centrale. La specie \u00e8 a rischio estinzione ed \u00e8 simile per struttura e colori al \"Giaggiolo maggiore\", anch'esso presente nell'area dell'Appennino centrale, coltivato per fini ornamentali.\nDescrizione.\nPiante perenne che raggiunge un'altezza di 65\u00a0cm. Il rizoma sotterraneo e nodoso produce ogni anno nuove foglie e assi fiorali che si allungano fino al punto di fioritura. I fiori, inodori e singoli, assumono la forma di una falce. Il perianzio presenta parti colorate di blu, violetto ed anche celeste. Lo stelo \u00e8 esile e le foglie sono di colore verde chiaro.\nIl periodo di fioritura va da maggio a giugno quando la temperatura media oscilla tra i 17,8 e i 12,2 \u00b0C.\nDistribuzione e habitat.\nL'habitat ideale di \"Iris marsica\" \u00e8 rappresentato dai pascoli aridi o prati e cespugli tra i mille e i 1.800 metri slm.\nTassonomia.\nLa pianta \u00e8 stata descritta da Ignazio Ricci (1922-1986) e Maria Antonietta Colasante in \"Annali di Botanica\", vol. 32, nel 1973, mentre il testo \u00e8 stato pubblicato nel 1974. \"Iris marsica\" \u00e8 il nome accettato dalla Royal Horticultural Society.\nFa parte della famiglia delle Iridaceae."}
{"id": "5793179", "revid": "729019", "url": "https://it.wikipedia.org/wiki?curid=5793179", "title": "Rete tranviaria di Ufa", "text": "La rete tranviaria di Ufa \u00e8 la rete tranviaria che serve la citt\u00e0 russa di Ufa."}
{"id": "5793180", "revid": "461603", "url": "https://it.wikipedia.org/wiki?curid=5793180", "title": "Yanbian Aodong", "text": ""}
{"id": "5793181", "revid": "461603", "url": "https://it.wikipedia.org/wiki?curid=5793181", "title": "Jilin Samsung", "text": ""}
{"id": "5793182", "revid": "121701654", "url": "https://it.wikipedia.org/wiki?curid=5793182", "title": "J.J. O'Brien", "text": ""}
{"id": "5793183", "revid": "461603", "url": "https://it.wikipedia.org/wiki?curid=5793183", "title": "Yanbian Hyundai", "text": ""}
{"id": "5793184", "revid": "461603", "url": "https://it.wikipedia.org/wiki?curid=5793184", "title": "Yanbian Baekdu Tigers", "text": ""}
{"id": "5793185", "revid": "300067", "url": "https://it.wikipedia.org/wiki?curid=5793185", "title": "J. J. O'Brien", "text": ""}
{"id": "5793186", "revid": "461603", "url": "https://it.wikipedia.org/wiki?curid=5793186", "title": "Yanbian Baekdu Tigers F.C.", "text": ""}
{"id": "5793187", "revid": "461603", "url": "https://it.wikipedia.org/wiki?curid=5793187", "title": "Yanbian Baekdu Tigers Football Club", "text": ""}
{"id": "5793188", "revid": "461603", "url": "https://it.wikipedia.org/wiki?curid=5793188", "title": "Yanbian Baekdu F.C.", "text": ""}
{"id": "5793189", "revid": "765341", "url": "https://it.wikipedia.org/wiki?curid=5793189", "title": "Ronnie Rocket", "text": "Ronnie Rocket (titolo per esteso: \"Ronnie Rocket or the Absurd Mistery of the Strange Forces of Existence\"; in italiano: \"Ronnie Rocket o l'assurdo mistero delle strane forze dell'esistenza\") \u00e8 un progetto cinematografico di David Lynch mai realizzato.\nStoria.\nL'idea nacque in seguito al successo del film \"Eraserhead\" del 1977, ma fu accantonata poco dopo, quando Lynch cap\u00ec che sarebbe stato molto difficile trovare i finanziamenti per il progetto. Cos\u00ec, invece di portare avanti questa idea, il regista cerc\u00f2 una sceneggiatura gi\u00e0 scritta su cui basare il suo film successivo, e da questo cambio di direzione nacque la pellicola \"The Elephant Man\" del 1980.\n\"Ronnie Rocket\" era caratterizzato da molti elementi identificabili come tratti caratteristici del cinema Lynchiano, inclusi una direzione artistica di impronta industriale, la cultura popolare tipica degli anni cinquanta e la deformit\u00e0 fisica. La sceneggiatura prevedeva che il protagonista fosse un uomo alto circa 90 centimetri capace di controllare l'energia elettrica. Inizialmente Lynch contatt\u00f2 Michael J. Anderson con l'intento di affidargli il ruolo del protagonista. Anche se il film non fu mai realizzato, Lynch e Anderson continuarono a collaborare, e il risultato fu che l'attore fu scritturato per progetti successivi come \"I segreti di Twin Peaks\" e \"Mulholland Drive\".\nPanoramica.\n\"Ronnie Rocket\" racconta la storia di un detective che cerca di entrare in una misteriosa seconda dimensione, grazie alla sua capacit\u00e0 di stare su una sola gamba. Viene ostacolato in questa ricerca da uno strano paesaggio di ambienti bizzarri e da un treno minaccioso; \u00e8 inoltre inseguito da alcuni \"Uomini Ciambella\", che utilizzano l'elettricit\u00e0 come un'arma. Oltre alla storia del detective, il film racconta anche di un certo Ronald d'Arte, un adolescente affetto da nanismo, vittima di un incidente chirurgico a causa del quale deve collegarsi, a intervalli regolari, ad una fonte di energia elettrica; grazie a questa dipendenza Ronald riesce a controllare l'elettricit\u00e0, e ad usarla per produrre musica o causare distruzione. Il ragazzo si soprannomina Ronnie Rocket e diventa una rockstar, accompagnato da una ballerina di tip-tap chiamata Electra-Cute.\nIn questa sceneggiatura sono presenti elementi tipici dei lavori di Lynch, come ad esempio gli ideali della cultura degli anni cinquanta, il design industriale, i nani e la deformit\u00e0 fisica. Inoltre il film presenta due realt\u00e0 separate e connesse allo stesso tempo, un'altra caratteristica dei racconti di Lynch. La direzione artistica della pellicola prevedeva l'uso di una pesante ambientazione industriale, e lo svolgimento dell'azione su \"macchie di petrolio, ciminiere, acciaio, vapore, fuliggine, scintille di fuoco e un regno immerso nell'elettricit\u00e0\", simile alla direzione presa in definitiva nella raffigurazione dell'Inghilterra Vittoriana in \"The Elephant Man\" e al pianeta Giedi Primo in \"Dune\". Sebbene i primi due film di Lynch fossero in bianco e nero, lui pens\u00f2 di filmare \"Ronnie Rocket\" a colori, ispirato dai lavori del regista francese Jacques Tati. Lynch speriment\u00f2 per molto tempo il colore prima di utilizzarlo per realizzare una pellicola, per trovare il giusto bilanciamento e la giusta applicazione alle sue idee.\nProduzione.\nDopo l'uscita di \"Eraserhead\" nel 1977, un film surrealista in bianco e nero, suo debutto nella produzione di lungometraggi, Lynch cominci\u00f2 a lavorare sulla scenografia di \"Ronnie Rocket\". Lynch e il suo agente Marty Michaelson, dell'agenzia William Morris Endeavor, avevano inizialmente tentato di trovare fondi per realizzare il progetto. Si recarono in uno studio di produzione cinematografica; Lynch cominci\u00f2 a descrivere il film, ma alle parole \"tratta di elettricit\u00e0 e di un nano dai capelli rossi alto 90 centimetri\" lo studio non volle pi\u00f9 saperne del regista e del suo agente.\nLynch incontr\u00f2 anche Stuart Cornfeld, fan del film \"Eraserhead\" interessato a produrre \"Ronnie Rocket\". Cornfeld in quel periodo lavorava per Mel Brooks e la Brooksfilms, e i due si resero conto che \"Ronnie Rocket\" non sarebbe mai riuscito a trovare i finanziamenti necessari, perci\u00f2 Lynch chiese di poter dirigere un altro film basato su una sceneggiatura gi\u00e0 scritta. Brooks e Cornfeld trovarono cos\u00ec quattro sceneggiature e le proposero al regista che, sentendo il nome della prima, decise che sarebbe stata il suo prossimo progetto; si trattava di \"The Elephant Man\".\nLynch ritorn\u00f2 sul progetto \"Ronnie Rocket\" dopo ogni suo film, e non solo dopo \"Eraserhead\" e \"The Elephant Man\", ma anche dopo \"Dune\", \"Velluto blu\" e \"Fuoco cammina con me\". Dopo aver prodotto \"The Elephant Man\" Lynch pianific\u00f2 di ingaggiare Dexter Fletcher nel ruolo del protagonista.\nNel 1987, dopo l'uscita di \"Velluto Blu\", Lynch tent\u00f2 di nuovo di realizzare \"Ronnie Rocket\". Mentre era alla ricerca di attori per il ruolo principale, Lynch incontr\u00f2 Michael J. Anderson, che aveva gi\u00e0 visto precedentemente in alcuni cortometraggi. Il risultato dell'incontro fu che Lynch ingaggi\u00f2 l'attore per interpretare un ruolo ricorrente nella serie televisiva \"I segreti di Twin Peaks\"; la sua prima apparizione ebbe luogo nel 1990, nel terzo episodio della prima stagione intitolato \"Lo Zen, oppure l'abilit\u00e0 di catturare un killer\". Anderson \u00e8 apparso anche nello spettacolo teatrale \"\" del 1989, diretto dallo stesso Lynch, e nel film \"Mulholland Drive\" del 2001. Lynch fece inoltre un viaggio nell'Inghilterra del nord, alla ricerca di una possibile location per il film; tuttavia trov\u00f2 che le citt\u00e0 industriali che aveva pensato di utilizzare erano di stampo troppo moderno rispetto alla sua visione ideale.\nIl film sub\u00ec anche molte battute d'arresto dovute al fallimento dei parecchi potenziali sostenitori; sia la De Laurentiis Entertainment Group di Dino De Laurentiis che la American Zoetrope di Francis Ford Coppola erano interessate al progetto in tempi diversi; entrambe le case di produzione andarono in bancarotta prima che il progetto potesse partire. Lynch stette con \"Coppola\" nella casa di quest'ultimo nella Contea di Napa in California, mentre \"Coppola\" e il musicista Sting erano intenti a leggere la sceneggiatura di \"Ronnie Rocket\"; tuttavia il flop del film \"Un sogno lungo un giorno\", prodotto da \"Coppola\", costrinse l'American Zoetrope a dichiarare bancarotta.\nEredit\u00e0.\nNon essendo stato in grado di iniziare la produzione del film per molto tempo, dato che la casa di produzione De Laurentiis ne deteneva i diritti, Lynch decise di abbandonare questa sua idea nei primi anni novanta. Tuttavia non abbandon\u00f2 mai ufficialmente il progetto; molto spesso, in varie interviste, parl\u00f2 del progetto, definendolo \"ibernato\". Il regista voleva filmare il progetto con lo stesso approccio utilizzato in \"Eraserhead\", cio\u00e8 con una piccola crew, costruendosi da solo il set e dormendo in loco per tutta la durata della produzione. Ha inoltre sostenuto che rivisiter\u00e0 il film quando sar\u00e0 in una fase della carriera in cui penser\u00e0 \"non mi interessa ci\u00f2 che succeder\u00e0, voglio solo che il film venga terminato\".\nParlando della difficolt\u00e0 di ricevere finanziamenti, Dexter Fletcher dichiar\u00f2: \"Avrei dovuto immaginare che i produttori con i soldi, di qualunque studio, non avrebbero voluto impegnare il loro cervello in un progetto del genere. Leggere e godere va bene per l'artista, ma per i produttori il discorso \u00e8 diverso. Dopo tutto stiamo parlando di David Lynch\". Danny Leigh del quotidiano \"The Guardian\" ha paragonato la sceneggiatura di \"Ronnie Rocket\" al mai prodotto adattamento di \"Una tragedia americana\" da parte di Sergej \u0116jzen\u0161tejn, e a \"La tempesta\", altro adattamento mai prodotto da parte di Michael Powell. Leigh ricorda di aver letto una versione fotocopiata della sceneggiatura nei primi anni novanta, e sent\u00ec che \"sarebbe invecchiato molto meglio di \"Cuore selvaggio\"\". Il regista Jonathan Caouette si mostr\u00f2 interessato a ricevere in eredit\u00e0 il progetto, anche se crede che Lynch \"lo realizzer\u00e0 un giorno\"."}
{"id": "5793190", "revid": "461603", "url": "https://it.wikipedia.org/wiki?curid=5793190", "title": "Yanbian Changbaishan", "text": ""}
{"id": "5793191", "revid": "339392", "url": "https://it.wikipedia.org/wiki?curid=5793191", "title": "Yanbian Funde", "text": ""}
{"id": "5793199", "revid": "729019", "url": "https://it.wikipedia.org/wiki?curid=5793199", "title": "Rete tranviaria di Novotroick", "text": "La rete tranviaria di Novotroick \u00e8 la rete tranviaria che serve la citt\u00e0 russa di Novotroick."}
{"id": "5793201", "revid": "793215", "url": "https://it.wikipedia.org/wiki?curid=5793201", "title": "Harlem Banjo!", "text": "Harlem Banjo! \u00e8 un album della The Elmer Snowden Quartet pubblicato dall'etichetta discografica Riverside Records nel marzo del 1961.\nIl disco.\nElmer Snowden rivisita brani che fecero parte dell'iniziale repertorio di Duke Ellington (anni venti e trenta del XX secolo), con cui il banjoista suon\u00f2 in quel periodo.\nIl disco \u00e8 stato registrato al \"Plaza Sound Studios\" di New York il 9 dicembre 1960."}
{"id": "5793203", "revid": "124147003", "url": "https://it.wikipedia.org/wiki?curid=5793203", "title": "Harley in mezzo", "text": " \nHarley in mezzo (\"Stuck in the Middle\") \u00e8 una serie televisiva statunitense creata da Alison Brown e vede come protagonista Jenna Ortega. La serie \u00e8 andata in onda in Canada 15 minuti prima di Disney Channel USA il 14 febbraio e dall'11 marzo 2016 i restanti episodi. La seconda e terza stagione, rispettivamente rinnovate il 15 giugno 2016 e 31 agosto 2017 sono andati in onda dal 3 febbraio 2017 e dall'8 dicembre 2017.\nIn Italia \u00e8 stata trasmessa un'anteprima esclusiva di 7 minuti del primo episodio dal 29 agosto, mentre l'episodio completo il 17 settembre. I successivi episodi sono andati in onda dal 30 ottobre 2016. La seconda stagione \u00e8 stata trasmessa il 16 giugno 2017.\nQuesta \u00e8 la seconda serie del canale a non avere un pubblico dal vivo. La prima \u00e8 stata Jonas/Jonas L.A..\nTrama.\nLa serie racconta la storia della famiglia Diaz, ma si concentra maggiormente sulla vita adolescenziale di Harley Diaz, figlia di mezzo di una famiglia di 7 figli, dove si fa strada come prodigio dell'ingegneria.\nSigla.\nLa sigla, cantata dai Sonus, \u00e8 \"Stuck with You\".\nEpisodi.\nEpisodi speciali.\nHarley e le vacanze all'acquapark.\n\u00c8 il primo episodio speciale di un'ora della serie e primo episodio della seconda stagione. L'episodio \u00e8 andato in onda negli Stati Uniti il 3 febbraio 2017. In origine questo episodio doveva essere mandato in onda come un film. Tuttavia Disney Channel decise di suddividerlo in due parti dai titoli \"Stuck in the Waterpark\" (\"Harley e le vacanze all'acquapark\") e \"Stuck in the Aqualympics\" (\"Harley e le acquaolimpiadi\"). In Italia \u00e8 andato in onda il 16 giugno 2017 su Disney Channel.\nHarley e il Natale.\n\u00c8 il secondo episodio speciale di un'ora e primo episodio della terza stagione. L'episodio \u00e8 stata trasmesso negli Stati Uniti l'8 dicembre 2017. In Italia \u00e8 stato suddiviso in due parti (\"Harley e il viaggio di Natale\" e \"Harley e la gara di Natale\") ed \u00e8 stato trasmesso il 10 e 11 dicembre 2018.\nCorti.\nIl 24 novembre 2016 vengono diffusi sull'app WATCH DISNEY CHANNEL 6 corti speciali situati tra la prima e seconda stagione. I corti vengono trasmessi dal canale pay Disney Channel il 16 dicembre dello stesso anno.\nIn Italia i corti vengono trasmessi dal 13 maggio 2017 su Disney Channel."}
{"id": "5793204", "revid": "729019", "url": "https://it.wikipedia.org/wiki?curid=5793204", "title": "Castello di Gniew", "text": "Il castello di Gniew \u00e8 un edificio storico medievale polacco, nel villaggio di Gniew, nel voivodato della Pomerania. Il castello fu costruito nel XII secolo dall'ordine Teutonico."}
{"id": "5793206", "revid": "729019", "url": "https://it.wikipedia.org/wiki?curid=5793206", "title": "Rete tranviaria di Omsk", "text": "La rete tranviaria di Omsk \u00e8 la rete tranviaria che serve la citt\u00e0 russa di Omsk."}
{"id": "5793209", "revid": "247222", "url": "https://it.wikipedia.org/wiki?curid=5793209", "title": "Fontainbleau", "text": ""}
{"id": "5793211", "revid": "729019", "url": "https://it.wikipedia.org/wiki?curid=5793211", "title": "West Burra", "text": "West Burra \u00e8 una delle isole Scalloway, un sottogruppo delle isole Shetland in Scozia. \u00c8 collegata tramite un ponte a East Burra e con un'area di 743 ettari risulta l'undicesima isola maggiore delle Shetland.\nGeografia.\nLa vicina spiaggia sabbiosa che affaccia verso sud a Meal \u00e8 solitamente un luogo molto frequentato nei giorni caldi. Al margine meridionale di West Burra si trova Kettla Ness, con il suo imponente panorama delle scogliere. L'isola \u00e8 collegata a Mainland con un tombolo di ciottoli e sabbia, che viene anch'esso utilizzato dai villeggianti. A Duncanslclett, \u00e8 stato recentemente ristrutturato un tradizionale cottage di paglia che viene utilizzato dai gruppi storici locali;l'edificio \u00e8 stato mostrato nella serie televisiva della BBC \"Restoration\".\nWest Burra \u00e8 collegata a Mainland tramite Trondra con una serie di ponti.\nInsediamento.\nHamnavoe (un nome estremamente comune nelle Shetland) \u00e8 il centro principale; vi \u00e8 anche Bridge End, cos\u00ec chiamato perch\u00e9 si trova presso il ponte per East Burra.\nStoria.\n\"Collins Encyclopedia of Scotland\" suggerisce che il nome \"Burra\" provenga dalla variazione di \"Borgarey\" (isola del broch), e anche se questo fatto \u00e8 improbabile dato che non esiste alcun broch, il nome del luogo Brough su West Burra tende a sostenere questa tesi. Tuttavia, il nome utilizzato nella Saga degli uomini delle Orcadi (\"Orkneyinga saga\") \u00e8 \"Barrey\".\nIl nome Papil nel sud di West Burra \u00e8 un riferimento norreno ai papar (monaci irlandesi); questo nome si trova nella forma Papyli in diversi nomi di luoghi in Islanda. Tuttavia non \u00e8 solamente l'etimologia di Papil che suggerisce il sito di un'antica chiesa: le conferme provengono anche dalla forma della \"Pietra del Monaco\", che fu interrata a Papil e che oggi si trova nello Shetland Museum.\nIl principale villaggio di Hamnavoe nel nord di West Burra ha una caratteristica unica tra i villaggi delle Shetland, quella di essere stato progettato e costruito dai fattori della tenuta, nello stesso modo in cui molti villaggio furono creati a partire dalle terre padronali in Scozia. Un'altra situazione simile, anche se in scala pi\u00f9 grande, \u00e8 Ullapool, creata dalla British Fisheries Society. La forma originaria del progetto \u00e8 ancora chiaramente visibile, nonostante gli sviluppi successivi. Hamnavoe fu un tempo un importante centro della pesca; attualmente nessuna delle grandi barche da pesca delle Shetland vi passa pi\u00f9, ma si vedono spesso imbarcazioni pi\u00f9 piccole. Anche se i pescatori a tempo pieno vivono ancora nell'area, la tradizione della pesca \u00e8 oggi pi\u00f9 evidente nell'itticoltura: intorno a Burra vi sono diversi allevamenti di mitili e salmone."}
{"id": "5793212", "revid": "729019", "url": "https://it.wikipedia.org/wiki?curid=5793212", "title": "Rete tranviaria di Orsk", "text": "La rete tranviaria di Orsk \u00e8 la rete tranviaria che serve la citt\u00e0 russa di Orsk."}
{"id": "5793213", "revid": "78208140", "url": "https://it.wikipedia.org/wiki?curid=5793213", "title": "Gabriela Ferrario", "text": ""}
{"id": "5793214", "revid": "61051", "url": "https://it.wikipedia.org/wiki?curid=5793214", "title": "Aeritalia AM 3", "text": ""}
{"id": "5793218", "revid": "61051", "url": "https://it.wikipedia.org/wiki?curid=5793218", "title": "Aerfer AM.3", "text": ""}
{"id": "5793219", "revid": "61051", "url": "https://it.wikipedia.org/wiki?curid=5793219", "title": "Aeritalia AM.3", "text": ""}
{"id": "5793220", "revid": "110157", "url": "https://it.wikipedia.org/wiki?curid=5793220", "title": "Museo costantiniano della Steccata", "text": "Il museo dell'Ordine costantiniano di San Giorgio, pi\u00f9 noto come Museo costantiniano della Steccata, ha sede in via Dante Alighieri 8/a a Parma, all'interno della basilica di Santa Maria della Steccata.\nIl museo fa parte dell'Associazione dei Castelli del Ducato di Parma, Piacenza e Pontremoli.\nStoria.\nL'Ordine costantiniano di San Giorgio, la cui prima testimonianza ufficiale risale al 1551, vanta una genesi antichissima: la Milizia dell'Imperatore Costantino I, fondata nel 312. Acquisito nel 1698 dal duca di Parma Francesco Farnese, il prestigioso ordine dinastico nel 1718 trov\u00f2 sede nella basilica di Santa Maria della Steccata. Trasferito a Napoli dal duca Carlo di Borbone, fu rifondato a Parma nel 1816 dalla duchessa Maria Luisa d'Asburgo-Lorena.\nIn seguito all'Unit\u00e0 d'Italia, il grande patrimonio dell'Ordine Costantiniano, frutto di numerosi lasciti e offerte, fu accorpato dai Savoia a quello dell'Ordine dei Santi Maurizio e Lazzaro, suscitando notevoli proteste a Parma, che si protrassero fino agli inizi del XX secolo. Solo nel 1913 fu nuovamente riconosciuta la propriet\u00e0 dei beni dell'antico ordine parmigiano, che nel 1922 fu nuovamente dichiarato ente giuridicamente autonomo con sede nella citt\u00e0 emiliana.\nNel 2006 l'Ordine costantiniano di San Giorgio, riconosciuto come ente pubblico dalla Repubblica Italiana fin dal 1946, decise di creare un percorso espositivo dei suoi beni pi\u00f9 preziosi all'interno della basilica della Steccata, a tutt'oggi di sua propriet\u00e0.\nPercorso espositivo.\nIl museo si snoda fra gli ambienti della basilica rinascimentale, con ingresso sul suo lato sinistro, su via Dante.\nCappella Sepolcrale.\nIl primo ambiente, raggiungibile scendendo due rampe di scale, costituisce la cripta-sepolcreto che raccoglie le spoglie di quasi tutti i duchi della famiglia Farnese oltre che di alcuni duchi della stirpe Borbone-Parma.\nIl semplice locale fu realizzato per volere della duchessa Maria Luigia, che nel 1823 ne affid\u00f2 il progetto all'architetto e incisore Paolo Toschi; al termine dei lavori vi furono traslati i resti mortali di Filippo di Borbone, dei duchi Farnese e delle loro consorti, fino ad allora conservati nella chiesa di Santa Maria del Tempio, ad esclusione di Pier Luigi Farnese, inumato sull'isola Bisentina, e di suo figlio Ottavio, tumulato nella sagrestia della basilica all'interno di un sepolcro marmoreo realizzato da Antonio Brianti nel XVIII secolo.\nL'ambiente, suddiviso in due navate da alcune colonne, \u00e8 caratterizzato dalla presenza di un semplice altare, di numerose lapidi marmoree e della tomba monumentale in pietra del duca Alessandro Farnese e di sua moglie Maria d'Aviz; inoltre una nicchia custodisce una piccola urna contenente il cuore di Carlo III di Borbone, tumulato nella cappella della Villa Borbone di Viareggio.\nLa stanza ospita infine le antiche armi del duca Alessandro, un prezioso crocifisso regalato dal papa Pio VII alla duchessa Maria Teresa di Savoia e gli apparati funebri neoclassici del duca Ferdinando di Borbone.\nGalleria degli Stemmi.\nIl lungo corridoio, raggiungibile dopo aver risalito nuovamente due rampe di scale, \u00e8 decorato con una serie di stemmi appartenuti ai cavalieri dell'Ordine Costantiniano nominati dalla duchessa Maria Luigia, che si fregi\u00f2 del titolo di Gran Maestro dell'Ordine dal 1816 al 1847.\nL'ambiente ospita inoltre due grandi statue lignee dorate di \"San Domenico\" e \"Santa Rosa\", create dall'intagliatore Lorenzo Aili nel XVII secolo.\nSagrestia Nobile.\nIl grande ambiente fu innalzato fra il 1665 e il 1670, in aggiunta alla modesta sagrestia allora esistente, che era stata edificata sul luogo dell'originaria sagrestia a pianta circolare, progettata nel XVI secolo dall'architetto Gian Francesco d'Agrate.\nLa sala rettangolare \u00e8 interamente rivestita da notevoli armadiature lignee barocche, riccamente intagliate da Giovan Battista Mascheroni, coadiuvato da Carlo Rottini e Rinaldo Torri; a coronamento delle strutture corre un'elaborata cornice scolpita, intervallata dalle statue dei \"Quattro Evangelisti\", realizzate nel 1670 da Francesco Nicolini. La struttura culmina nell'altare intagliato e dorato, su cui si innalza, all'interno di una grande cornice fiancheggiata da colonne tortili a sostegno di un grande timpano circolare, una grande pala raffigurante la \"Sacra Famiglia\", dipinta nel 1607 dal pittore fiammingo Giovanni Sons.\nNell'ambiente sono conservati gli arredi sacri donati nei secoli all'Ordine Costantiniano; i pezzi pi\u00f9 pregevoli sono:\nQuadreria.\nL'ambiente \u00e8 decorato con numerosi quadri e disegni appartenenti all'Ordine, realizzati fra il XVI e il XIX secolo da vari autori, tra i quali i Galli da Bibbiena, Girolamo Mazzola Bedoli, Vincenzo Camuccini, Alexander Roslin, Michele Desubleo e numerosi altri.\nSala Borbonica.\nL'ultimo ambiente conserva il patrimonio araldico dell'Ordine Costantiniano di San Giorgio, composto dagli originali bozzetti per le uniformi e dagli antichi stemmari decorati.\nSono inoltre esposti numerosi oggetti di importante valore storico, appartenuti alle famiglie Farnese e Borbone, tra cui:"}
{"id": "5793233", "revid": "339392", "url": "https://it.wikipedia.org/wiki?curid=5793233", "title": "Rivista di Filologia Classica", "text": ""}
{"id": "5793239", "revid": "729019", "url": "https://it.wikipedia.org/wiki?curid=5793239", "title": "Rete tranviaria di Saratov", "text": "La rete tranviaria di Saratov \u00e8 la rete tranviaria che serve la citt\u00e0 russa di Saratov."}
{"id": "5793241", "revid": "767487", "url": "https://it.wikipedia.org/wiki?curid=5793241", "title": "Sam Hunt", "text": "Biografia.\nSam Hunt \u00e8 nato l'8 dicembre 1984 a Cedartown, Georgia, Stati Uniti, il maggiore dei tre figli di Allen e Joan Hunt, rispettivamente un agente di assicurazione e un insegnante. Ha studiato presso Cedartown High School dove ha giocato a Football. \u00c8 stato nominato 2002 Co-Offensive Player of the Year, \u00e8 stato selezionato per la Georgia Sportswriters associazione All-State classe AAA prima squadra come un giocatore per tutti i ruoli, ed \u00e8 stato un candidato del Wendy Liceo Heisman. \u00c8 stato un quarterback per due anni al Middle Tennessee State University e da due anni al UAB dove si \u00e8 laureato in filosofia prima di laurearsi in economia. Ha avuto azioni limitate in sei partite con il MiddleTennessee; al UAB, ha giocato solo sette partite durante la stagione 2006 a causa di infortuni. Dopo la pratica di ogni giorno, ha imparato a suonare la chitarra acustica.\nPer quanto riguarda la radice del suo interesse per la musica, Hunt ha ricordato tra le soste in tour, \"non mi sono mai visto come un musicista o di avere alcun talento musicale ... Stavo solo ammazzando il tempo durante l'estate, e un amico aveva da poco comprato una chitarra. Un giorno l'ho presa e per capriccio ho detto, \"sai, io credo di voler comprare una chitarra\". I compagni di stanza del college di Hunt, dopo aver ascoltato un paio di canzoni che ha scritto, lo hanno incoraggiato a prenotare spettacoli al bar, dando l'inizio della sua ricerca di una carriera musicale.\nDopo la laurea nell'UAB nel 2007, i suoi talenti sono stati notati dalla NFL ed \u00e8 stato invitato al training camp con i Kansas City Chiefs. \"Sapevo che questa era una possibilit\u00e0 che capita una volta nella vita, e avevo bisogno di scoprire se potevo fare tutta la strada \", ha detto Hunt. Nel 2008, due mesi dopo il fallito tentativo di impressionare la squadra di football, per la sorpresa della sua famiglia e degli amici, ha lasciato lo sport per perseguire una carriera musicale, e si trasferisce a Nashville insieme ad un amico con solo \"un po 'di cibo e due materassi e [ ...] il minivan di sua madre\".\nCarriera.\nHunt ha scritto varie hit per altri artisti, tra cui \"Come Over\" di Kenny Chesney, \"Cop Car\" di Keith Urban e \"We Are Tonight\" di Billy Currington. Nel Settembre 2013 Hunt ha distribuito indipendentemente il suo singolo \"Raised on It\".\nNel Gennaio 2014 firm\u00f2 un contratto discografico con l'etichetta country MCA Nashville. Il suo primo singolo per la MCA fu \"Leave the Night On\", che raggiunse la posizione numero 1 nelle classifiche country nell'ottobre del 2014 ed \u00e8 stata certificato disco di platino dalla RIAA. Il suo primo album, Montevallo, fu distribuito il 27 Ottobre 2014. Montevallo alla posizione numero 1 della classifica degli album country e alla posizione numero 3 della Billboard 200. Il secondo singolo dell'album, \"Take Your Time\", raggiunse la posizione numero 20 nella Billboard Hot 100 ed \u00e8 stato certificato doppio platino negli Stati Uniti. Montevallo ha prodotto, oltre a \"Leave The Night On\" e \"Take Your Time\", altre due hit nella top 40 della Billboard Hot 100, \"House Party\" e \"Break Up in a Small Town\".\nHunt ha collaborato con la cantante country Carrie Underwood scrivendone il testo della canzone \"Heartbeat\", distribuita nell'Ottobre del 2015.\nNell'agosto 2016 il cantante country William Michael Morgan raggiunge la posizione numero 1 della classifica country con il brano \"I Met a Gir\"l, scritto da Sam Hunt e originariamente registrato nel suo mixtape del 2013 \"Between The Pines\".\nNel febbraio 2017 pubblica il singolo \"Body like a Back Road\".\nIl 15 aprile 2017 sposa la sua fidanzata storica, Hannah Lee Fowler, in una cerimonia privata nella sua citt\u00e0 natale Cedartown, in Georgia."}
{"id": "5793246", "revid": "729019", "url": "https://it.wikipedia.org/wiki?curid=5793246", "title": "Rete tranviaria di Tomsk", "text": "La rete tranviaria di Tomsk \u00e8 la rete tranviaria che serve la citt\u00e0 russa di Tomsk."}
{"id": "5793248", "revid": "729019", "url": "https://it.wikipedia.org/wiki?curid=5793248", "title": "Rete tranviaria di Tula", "text": "La rete tranviaria di Tula \u00e8 la rete tranviaria che serve la citt\u00e0 russa di Tula."}
{"id": "5793252", "revid": "1543377", "url": "https://it.wikipedia.org/wiki?curid=5793252", "title": "Alexander Shirvanzade", "text": "Biografia.\nAleksandr Movsesian nacque nella famiglia di un sarto nella provincia di Shirvan, e pi\u00f9 tardi adott\u00f2 il suo pseudonimo, Shirvanzade (letteralmente figlio di Shirvan) d'ispirazione persiana. \nAcquist\u00f2 grande fama nel 1898 con il romanzo \"Chaos\", che descrive la vita di una grande citt\u00e0. \n, poi and\u00f2 all'estero. Questo scrittore accolse con favore la Rivoluzione di Ottobre del 1917, \u00e8 ammir\u00f2 i progressi del socialismo reale. \nNel 1926 torn\u00f2 in patria, dove fu uno dei fondatori della letteratura sovietica armena.\nAttivit\u00e0 Letteraria.\nPartecip\u00f2 al 1\u00ba Congresso degli scrittori sovietici.\nPu\u00f2 essere considerato uno dei pi\u00f9 alti rappresentanti della scuola del realismo sociale fiorito nel Caucaso, promosso dal filosofo e drammaturgo Mirza Fatali Akhundov.\nAll'et\u00e0 di 17 anni, Shirvanzade and\u00f2 a lavorare nella citt\u00e0 di Baku le cui fortune stavano iniziando a crescere con il boom della produzione di petrolio. Si immerse nella letteratura armena, azera e russa, oltre a leggere Stendhal, Balzac, Flaubert, Zola e Shakespeare, il suo pi\u00f9 grande amore.\nLavorando prima come impiegato e poi come contabile per le compagnie petrolifere, Shirvanzade vide in prima persona l'impatto sociale della produzione di petrolio industrializzata. Ha trasformato il suo shock e la sua rabbia in una letteratura di protesta, scrivendo in molti generi: romanzi, opere teatrali, racconti e articoli di giornale.\nLe sue successive attivit\u00e0 letterarie portarono al suo arresto a Tiflis, un'esperienza che port\u00f2 al suo capolavoro, Chaos (1896-1897). Ritornato a Baku, divenne sempre pi\u00f9 interessato alle questioni delle donne, come evidenziato nel suo dramma Evgine sul suffragio femminile, e lei aveva il diritto? Le preoccupazioni di Shirvanzade per il capitalismo e il femminismo si fondono nel suo dramma, Namus (For the Sake of Honor) (1904). Nel 1916, Maksim Gor'kij scrisse che le opere di Shirvanzade \"erano conosciute e lette non solo nel Caucaso ma anche in Inghilterra, nella penisola scandinava e in Italia\".\nIl suo interesse fu segnato e attratto da vita di vari segmenti della societ\u00e0: commercianti, artigiani, imprenditori, intellettuali borghesi, artisti. Descrisse il mondo patriarcale della provincia (romanzo \"Onore\" (1885), e nel racconto \"Spirito maligno\" (1894), lo scrittore mostra la penetrazione dei costumi borghesi rivelando il drammatico destino degli individui.\nFu sepolto nel Pantheon degli scrittori nel parco Komitas.\nFilmografia.\nNel 1925 il regista Hamo Beknazarian ha realizzato il film Namus, basato sull'omonima opera teatrale di Shirvanzade del 1911."}
{"id": "5793254", "revid": "767487", "url": "https://it.wikipedia.org/wiki?curid=5793254", "title": "Ospedale Santissimo Gonfalone", "text": "L'ospedale Santissimo Gonfalone \u00e8 sito in via R. Faravelli, nella zona a sud-est di Monterotondo. Si trovava un tempo pi\u00f9 a ovest, tra il borgo medievale e l'espansione trecentesca. L'antico nosocomio, denominato di San Nicola e San Bartolomeo, comprendeva infatti anche la chiesa di San Nicola ed era un edificio distribuito su due corpi di fabbrica di due piani pi\u00f9 uno interrato, con un piccolo cortile interno.\nStoria.\nEsso venne fondato probabilmente agli inizi del XVI secolo e affidato alla Venerabile Compagnia di Santa Croce del Gonfalone, che assisteva i malati e i pellegrini. Nel 1731 il cardinale Annibale Albani affid\u00f2 alla congregazione dei Padri Benefratelli l'amministrazione dell'ospedale e della chiesa, sottraendola alla Compagnia del Gonfalone. Nel 1774, a seguito di un guasto alla rete fognaria del quartiere, la struttura fu allagata dai liquami.\nNel 1854 mor\u00ec un notabile del luogo, Arcangelo Federici, il quale lasci\u00f2 all'amministrazione dell'ospedale circa trentamila scudi. La generosa donazione consent\u00ec di rinnovare l'edificio secondo un gusto quattrocentesco che recuperava elementi di architettura romana, con riguardo per\u00f2 alla funzionalit\u00e0. Subito dopo venne quasi del tutto demolita la chiesa di S. Nicola, forse a causa della realizzazione del viale intorno alle mura e allo spostamento dell'antico cimitero fuori dall'abitato. Una grossa targa in travertino collocata all'interno dell'ospedale ricordava il bel gesto di Federici; nel 1937 essa fu spostata nel nuovo nosocomio ed \u00e8 oggi visibile sul vecchio ingresso di viale Bruno Buozzi. Nel 1892 la Confraternita del SS. Gonfalone, che aveva riottenuto la gestione dell'ospedale civico di S.Nicola, venne fatta formalmente confluire nella Congregazione di Carit\u00e0, controllata dal Comune, insieme alle altre associazioni benefiche del territorio. Tuttavia, tale confluenza di fatto non avvenne, a causa della diffidenza diffusa e del sospetto di favoritismi nella distribuzione dei fondi ai vari enti. Per\u00f2 alcuni ritenevano che il concentramento delle Opere Pie avrebbe giovato al nosocomio, viste le sue precarie condizioni. Esso avvenne in effetti solo nel 1898. \nNel 1936 si realizz\u00f2 il passaggio della gestione dell'ospedale SS. Gonfalone dalla Congregazione di Carit\u00e0 all'Ente Comunale di Assistenza. Nel 1937 l'ospedale venne spostato in una nuova sede fuori dal centro abitato. Per ridurre le spese sanitarie a carico del municipio, fu deciso di ricoverare in un apposito reparto del nuovo ospedale molti dei malati cronici e indigenti eretini che in quel momento si trovavano in strutture di Roma e provincia e per i quali veniva corrisposta una retta pi\u00f9 alta. Nonostante questo, nel 1941 fu evidente che l'ufficio sanitario municipale aveva contratto un debito rilevante per ricoveri ospedalieri in tutta Italia di infermi con \u2018domicilio di soccorso\u2019 a Monterotondo. A questo punto il podest\u00e0 Betti, incaricato dalla Prefettura, deliber\u00f2 che il Comune potesse avvalersi di un mutuo della cassa Depositi e Prestiti da ammortizzare in cinquanta annualit\u00e0.\nNel 1981 la Soprintendenza ai beni architettonici e ambientali del Lazio espresse parere favorevole al restauro dell'antico ospedale e della chiesa di S. Nicola, ormai di propriet\u00e0 del Comune. I lavori terminarono nel 1988 e consegnarono ai cittadini un centro polivalente comprendente una Biblioteca Comunale, un Archivio Storico Comunale, uno spazio espositivo e una sala per convegni."}
{"id": "5793257", "revid": "1305772", "url": "https://it.wikipedia.org/wiki?curid=5793257", "title": "Take Your Time (Sam Hunt)", "text": "Take Your Time \u00e8 un singolo del cantante country statunitense Sam Hunt. Esso \u00e8 stato distribuito nel novembre del 2014 come secondo singolo estratto dall'album di debutto di Hunt, \"Montevallo\".\nSuccesso commerciale.\nLa canzone ha rapidamente raggiunto la posizione numero 1 nella classifica Hot Country Songs, mantenendo la posizione per 17 settimane. Ha inoltre raggiunto la posizione #20 nella Billboard Hot 100, e ha venduto pi\u00f9 di 2.000.000 copie negli Stati Uniti.\nIn Italia il brano ha fatto la sua entrata in classifica nel gennaio 2016."}
{"id": "5793273", "revid": "92723", "url": "https://it.wikipedia.org/wiki?curid=5793273", "title": "Francisco Domingo Marqu\u00e9s", "text": "Carriera.\nInizi\u00f2 i suoi studi artistici all'Accademia delle belle arti di San Carlos a Valencia, avendo come maestro il celebre professore Rafael Montesinos. Nel 1864 si trasfer\u00ec a Madrid, dove continu\u00f2 i suoi studi presso la Real Academia de Bellas Artes de San Fernando. Tre anni pi\u00f9 tardi, ha ricevuto una pensione da parte del \"Diputaci\u00f3n Provincial de Valencia\" per continuare i suoi studi a Roma, dove ha ottenuto una posizione nella bottega di Eduardo Rosales.\nMentre era l\u00e0, ha inviato le sue opere al Salone Nazionale di Belle Arti, vincendo diversi premi per i suoi dipinti in stile barocco. Soffrendo di febbre malarica, torn\u00f2 in Spagna e ha insegnato presso l'Accademia di San Carlos per un anno. Il suo ritratto di Santa Clara vinse il primo premio alla Mostra del 1871. Una volta tornato in Spagna si divise tra Madrid e Valencia, soggiornando anche a Parigi, dove pi\u00f9 tardi, risiedette perch\u00e9 vi aveva una seconda casa. Lo stesso anno, la sua pensione \u00e8 stata annullata.\nSi spos\u00f2 nel 1874 e, l'anno successivo, si trasferisce a Parigi, dove le sue opere erano composte principalmente da scene di genere storico e ritratti per mecenati dell'alta societ\u00e0, molti dei quali erano ex clienti di Mari\u00e0 Fortuny. Durante questo tempo, ha assorbito alcuni elementi dello stile Meissonier nonch\u00e9 per ravvivare la sua tavolozza sotto l'influenza degli impressionisti. Fece anche contatti con i mercanti d'arte negli Stati Uniti. William Henry Vanderbilt e Augustin Daly sono stati tra coloro che hanno acquistato i suoi quadri.\nNel 1914, all'inizio della prima guerra mondiale, torn\u00f2 a Madrid, insieme al figlio Roberto (1883-1956). Tre anni pi\u00f9 tardi, entr\u00f2 a far parte della Real Academia de Bellas Artes de San Fernando. Nel 1918, il suo lavoro \u00e8 stato oggetto di una retrospettiva e tributo nella sua citt\u00e0 nativa."}
{"id": "5793287", "revid": "729019", "url": "https://it.wikipedia.org/wiki?curid=5793287", "title": "Rete tranviaria di Tver'", "text": "La rete tranviaria di Tver\u2019 \u00e8 la rete tranviaria che serve la citt\u00e0 russa di Tver'."}
{"id": "5793289", "revid": "767487", "url": "https://it.wikipedia.org/wiki?curid=5793289", "title": "Anderson Luiz Ribeiro Pereira", "text": ""}
{"id": "5793290", "revid": "78209986", "url": "https://it.wikipedia.org/wiki?curid=5793290", "title": "Rete tranviaria di Kalinin", "text": ""}
{"id": "5793295", "revid": "228587", "url": "https://it.wikipedia.org/wiki?curid=5793295", "title": "This Unruly Mess I've Made", "text": "This Unruly Mess I've Made \u00e8 il secondo album in studio del duo statunitense, rispettivamente rapper e produttore discografico, Macklemore &amp; Ryan Lewis. Nel gennaio 2016 viene annunciata l'uscita tramite i social e il loro sito ufficiale, prevista per il 26 febbraio dello stesso anno.\nAntefatti.\nIn seguito alla pubblicazione nell'ottobre del 2013 del singolo \"White Walls\", Macklemore &amp; Ryan Lewis scompaiono dalla scena internazionale senza rilasciare dichiarazioni ufficiali, se non affermazioni da parte del loro manager circa una pausa dopo l'inimmaginabile successo dell'album \"The Heist.\"\nLa dichiarazione ufficiale del nuovo album avviene il 15 gennaio 2016 con un video dove Macklemore dichiara, quasi sotto forma di una canzone, le seguenti parole:\nSingoli.\nNell'estate del 2015, in corrispondenza e in onore della nascita della figlia di Macklemore, Sloane Haggerty, viene inaspettatamente pubblicato il singolo \"Growing Up (Sloane's Song)\", un featuring con Ed Sheeran, brano contenuto nel nuovo album.\nIl 27 agosto 2015 pubblicano per il download digitale il nuovo singolo, \"Downtown\", insieme a Eric Nally, Kool Moe Dee, Melle Mel e Grandmaster Caz e che anticipa il nuovo album.\nIl 22 novembre si esibiscono sul palco degli American Music Awards cantando il nuovo brano \"Kevin\" in collaborazione con Leon Bridges.\nIl 22 gennaio viene pubblicato online il brano \"White Privilege II\", altro singolo promozionale dell'album con la collaborazione di Jamila Woods, il quale tratta delle condizioni impari che ancora oggi vi sono (in particolar modo negli Stati Uniti) tra bianchi e neri, persino nello stesso ambiente del rap. Insieme al brano, molto controverso per i contenuti che definiscono attacchi personali verso celebrit\u00e0 come Miley Cyrus e Iggy Azalea, Macklemore &amp; Ryan Lewis danno vita ad un progetto di sensibilizzazione sulla comunit\u00e0 di colore noto come \"Black Lives Matter\"."}
{"id": "5793297", "revid": "729019", "url": "https://it.wikipedia.org/wiki?curid=5793297", "title": "Tranvia di Vol\u010dansk", "text": "La tranvia di Vol\u010dansk \u00e8 la tranvia che serve la citt\u00e0 russa di Vol\u010dansk."}
{"id": "5793300", "revid": "1543377", "url": "https://it.wikipedia.org/wiki?curid=5793300", "title": "Tetilla", "text": "Il formaggio tetilla (\"Queixo tetilla\", in gallego) \u00e8 uno dei formaggi pi\u00f9 rappresentativi della gastronomia di Galizia (Spagna) e si tratta di uno dei formaggi con un disciplinare di produzione che le garantisce la Denominazione di Origine Protetta. \u00c8 elaborato fondamentalmente con latte vaccino pastorizzato delle razze galiziane, con una maturazione minima di 7 giorni. La sua forma conica, concavo-convessa, \u00e8 quella che gli d\u00e0 nome, perch\u00e9 ricorda a una mammella o \u00abtetilla\u00bb; questa forma gli viene data dagli imbuti in cui si lascia cagliare il latte all'inizio della sua lavorazione, caratteristica che condivide con altre specialit\u00e0 casearie galiziane, come il formaggio San Sim\u00f3n. Possiede la Denominazione di Origine dal 1992.\nCaratteristiche.\nPossiede un gusto soave, di tessitura vagamente cremosa e sapore leggermente acido e soavemente salato. L'aspetto esteriore \u00e8 di una crosta dura di colore giallo paglia. La pasta interna del formaggio \u00e8 soffice. Si vende in pezzi con forma di peso approssimato di un chilogrammo.\nStoria.\nGi\u00e0 nel secolo I d.C., Plinio parla dei formaggi saporiti della \"Gallaecia\" che lui chiama \"mamulas lactem\" (mammelle di latte). Ci\u00f2 nonostante, ci sono teorie che assicurano che questo formaggio proviene da un convento di monache del secolo XI, anche se quello che \u00e8 chiaro \u00e8 che la Galizia \u00e8 sempre stata una zona di allevamento e che i pastori di vacca \"Bionda Galiziana\" disponevano di latte sufficiente per l'elaborazione di formaggio.\nLa \"tetilla\" era tipica della parte orientale di La Coru\u00f1a, che confina con Lugo, nei comuni di Curtis, Arz\u00faa e Melide. Con la festa del formaggio, questo tipo di formaggio, come altri formaggi tipici di Galizia, \u00e8 andato riscuotendo forza e protagonismo.\nLa storia di questo formaggio coincide con quella della regione dell'Ulloa.\nTrasformazione.\nIl formaggio \"tetilla\" si elabora con il latte delle vacche che pascolano nella cordillera costera. I maestri casari modellano i formaggi a mano. Il latte si caglia e si riscalda tra i 28 e i 32\u00a0\u00b0C, addizionando in questo processo il caglio naturale; la massa cagliata si taglia in grani grandi e una volta che sia consolidata, si riempiono gli stampi o \"cuncas\", che poi sono leggermente pressati affinch\u00e9 il siero sia espulso. Il processo termina con la salatura delle forme in salamoia.\nOriginariamente, il sale si addizionava nella massa. La maturazione si fa in un ambiente fresco e umido, tipico del territorio galiziano e dura tra 10 e 30 giorni.\nConsumo.\n\u00c8 un formaggio di tessitura pastosa che deve conservarsi in luogo fresco, ma che deve essere rimosso alcune ore prima di essere consumato. Pu\u00f2 essere mangiato tal quale o, grazie alla sua tessitura, spalmato sulle fette di pane biscottate. Si pu\u00f2 accompagnare con vino rosso giovane o un albari\u00f1o."}
{"id": "5793303", "revid": "287204", "url": "https://it.wikipedia.org/wiki?curid=5793303", "title": "Episodi di La cucina magica di Talia", "text": "La prima e unica stagione della serie televisiva La cucina magica di Talia \u00e8 andata in onda negli Stati Uniti d'America in due parti, la prima parte dal 6 luglio 2015 al 30 luglio 2015 e la seconda parte dal 25 novembre 2015 al 23 dicembre 2015, su Nickelodeon.\nIn Italia la prima parte \u00e8 andata in onda dal 30 maggio 2016 al 10 giugno 2016 e la seconda parte dal 14 novembre 2016 al 9 dicembre 2016 su TeenNick."}
{"id": "5793331", "revid": "30297", "url": "https://it.wikipedia.org/wiki?curid=5793331", "title": "L'Artusi", "text": ""}
{"id": "5793333", "revid": "281652", "url": "https://it.wikipedia.org/wiki?curid=5793333", "title": "Base Monte Venda", "text": ""}
{"id": "5793342", "revid": "1226", "url": "https://it.wikipedia.org/wiki?curid=5793342", "title": "La \u00faltima muerte", "text": ""}
{"id": "5793377", "revid": "1442080", "url": "https://it.wikipedia.org/wiki?curid=5793377", "title": "Ilyodon xantusi", "text": "Ilyodon xantusi , \u00e8 un pesce d'acqua dolce appartenente alla famiglia Goodeidae, sottofamiglia Goodeinae.\nDistribuzione e habitat.\nQuesta specie \u00e8 diffusa nei bacino idrografico del fiume Armer\u00eda, in Messico.\nDescrizione.\npresenta un corpo piuttosto compresso ai fianchi, allungato e idrodinamico, con occhi grandi, labbra carnose e lungo peduncolo caudale. La pinna dorsale \u00e8 arretrata, non molto ampia e opposta alla piccola pinna anale; la caudale \u00e8 a delta e tutte le pinne hanno bordi arrotondati. La livrea maschile prevede un fondo color sabbia tendente al senape scuro sul dorso, pi\u00f9 chiaro scendendo al ventre, finemente e irregolarmente marezzato di nero e d'argento. Dalle branchie parte una fascia nera orizzontale che sul peduncolo caudale si smaterializza in marezzatura. La pinna caudale ha fondo giallo vivo, marezzato di nero e orlato dello stesso colore, cos\u00ec come le altre pinne. Le femmine presentano una livrea pi\u00f9 smorta, con fascia nera meno visibile e pinne giallo-trasparenti."}
{"id": "5793381", "revid": "767487", "url": "https://it.wikipedia.org/wiki?curid=5793381", "title": "Jiang Bo (calciatore)", "text": ""}
{"id": "5793382", "revid": "729019", "url": "https://it.wikipedia.org/wiki?curid=5793382", "title": "Giuseppe Perego (alpino)", "text": "Sottotenente di complemento degli alpini, fu decorato con Medaglia d'oro al valor militare alla memoria per il coraggio dimostrato in combattimento durante la Seconda battaglia difensiva del Don.\nBiografia.\nNacque a Sondrio nel 1920, figlio di Piero e Adele Antonietta Sala, frequentava l'Universit\u00e0 \"Luigi Bocconi\" di Milano quando fu chiamato a prestare servizio militare nel settembre 1940. Dopo aver frequentato la Scuola Allievi Ufficiali della specialit\u00e0 alpini a Bassano del Grappa, fu nominato sottotenente di complemento nel marzo 1941, assegnato al Battaglione alpini \"Tirano\" del 5\u00ba Reggimento della 2\u00aa Divisione alpina \"Tridentina\". Trattenuto in servizio, nel luglio 1942 per il fronte russo, al comando di un plotone della 46\u00aa compagnia. In Unione Sovietica fu protagonista di numerosi azioni di pattugliamento sul fronte di Belogory. Durante un contrattacco sferrato nel settore di Arnautowo cadde mortalmente ferito alla testa del suo reparto. Dopo la sua morte fu promosso al grado di tenente con Regio Decreto del 18 marzo 1943, decorato con la Medaglia d'oro al valor militare alla memoria, e il 24 febbraio 1946 gli fu conferita la laurea \"ad honorem\" in economia e commercio dall'Universit\u00e0 commerciale \"L. Bocconi\"."}
{"id": "5793383", "revid": "1494169", "url": "https://it.wikipedia.org/wiki?curid=5793383", "title": "Jiang Bo", "text": ""}
{"id": "5793395", "revid": "767487", "url": "https://it.wikipedia.org/wiki?curid=5793395", "title": "Un soir apr\u00e8s la guerre", "text": "Un soir apres la guerre (in khmer: \u179a\u17b6\u178f\u17d2\u179a\u17b8\u1798\u17bd\u1799\u1780\u17d2\u179a\u17c4\u1799\u179f\u1784\u17d2\u1782\u17d2\u179a\u17b6\u1798) \u00e8 un film del 1998 diretto da Rithy Panh.\nFrutto di una coproduzione francese e cambogiana, il film presenta con un linguaggio cinematografico di impronta neorealista uno spaccato della realt\u00e0 sociale della Cambogia all'indomani della fine della guerra civile che perdur\u00f2 dopo la fine del regime dei Khmer rossi sino alla seconda met\u00e0 degli anni ottanta. Soggetto del film sono la tormentate vicende personali dei due protagonisti, Savannah e Srey Poeuv.\nIl film \u00e8 stato incluso nella selezione \"Un Certain Regard\" del Festival di Cannes (1998). La traduzione letterale del titolo in italiano \u00e8 \"Una sera dopo la guerra\".\nTrama.\nDopo la fine del regime di Pol Pot e delle violenze endemiche che sconvolsero la Cambogia sino alla fine degli anni ottanta, la vita comincia lentamente e difficoltosamente a tornare alla normalit\u00e0. Il giovane Savannah, appena smobilitato dall'esercito regolare della Repubblica Democratica di Kampuchea, fa rientro assieme ad alcuni suoi amici e commilitoni a Phnom Penh. Avendo perso gran parte della sua famiglia durante la guerra e il regime totalitario dei Khmer rossi, Savannah \u00e8 costretto a vivere con un proprio zio, in un contesto di difficile ritorno alla normalit\u00e0.\nIn cerca di una stabilit\u00e0 personale e affettiva, in una societ\u00e0 profondamente dilaniata da oltre un decennio di violenze e corruzione, Svannah stringe una difficile relazione con Srey Poeuv, una giovanissima prostituta in uno dei numerosi bar di Phnom Penh. Venduta dalla propria famiglia, Srey \u00e8 costretta a prostituirsi per poter ripagare il denaro che i suoi sfruttatori hanno versato ai suoi familiari.\nNel tentativo di riscattare Srey dalla propria schiavit\u00f9, Savannah si dedicher\u00e0 ai lavori pi\u00f9 umili e disparati - cameriere, operaio, pugile - in un contesto sempre pi\u00f9 duro e segnato da profonde ineguaglianze e ingiustizie. Visto l'esito vano dei propri sforzi, Savannah decider\u00e0 di lasciarsi coinvolgere in una serie di attivit\u00e0 criminali organizzate da Ph\u00e2l, un altro ex-soldato. Nel corso di una rapina, Savannah verr\u00e0 coinvolto in uno scontro a fuoco per morire poco dopo fra le braccia di Srey che, nel frattempo, ha scoperto di essere incinta."}
{"id": "5793396", "revid": "104458", "url": "https://it.wikipedia.org/wiki?curid=5793396", "title": "Stephan Leyhe", "text": "Biografia.\nIn Coppa del Mondo ha esordito il 20 dicembre 2014 a Engelberg (13\u00b0) e ha colto la prima vittoria, nonch\u00e9 primo podio, il 21 gennaio 2017 a Zakopane. Ha preso parte ai Mondiali di volo di Tauplitz 2016, vincendo la medaglia d'argento nella gara a squadre e classificandosi 19\u00ba nell'individuale; l'anno dopo ai Mondiali di Lahti 2017, suo esordio iridato, si \u00e8 classificato 13\u00ba nel trampolino normale e 16\u00ba nel trampolino lungo e 4\u00ba nella gara a squadre dal trampolino lungo. Ai Mondiali di volo di Oberstdorf 2018 \u00e8 stato 20\u00ba nella gara individuale e 4\u00ba in quella a squadre. Ai XXIII Giochi olimpici invernali di , suo esordio olimpico, ha vinto la medaglia d'argento nella gara a squadre; l'anno successivo ai Mondiali di Seefeld in Tirol ha vinto la medaglia d'oro nella gara a squadre e si \u00e8 classificato 6\u00ba nel trampolino normale. Ai XXIV Giochi olimpici invernali di ha vinto la medaglia di bronzo nella gara a squadre e si \u00e8 piazzato 24\u00ba nel trampolino normale."}
{"id": "5793398", "revid": "797136", "url": "https://it.wikipedia.org/wiki?curid=5793398", "title": "Tang Miao (16 ottobre 1990)", "text": ""}
{"id": "5793399", "revid": "1494169", "url": "https://it.wikipedia.org/wiki?curid=5793399", "title": "Tang Miao", "text": ""}
{"id": "5793415", "revid": "2730", "url": "https://it.wikipedia.org/wiki?curid=5793415", "title": "Talanites", "text": "Talanites \u00e8 un genere di ragni appartenente alla famiglia Gnaphosidae.\nDistribuzione.\nLe 15 specie note di questo genere sono state reperite nella regione olartica e nell'ecozona orientale: la specie dall'areale pi\u00f9 vasto \u00e8 la \"T. dunini\", rinvenuta in varie localit\u00e0 dell'Asia centrale.\nTassonomia.\nConsiderato un sinonimo anteriore di \"Rachodrassus\" a seguito di un lavoro degli aracnologi Platnick &amp; Ovtsharenko del 1991.\nPrecedentemente era stato ritenuto anche sinonimo anteriore di \"Drassyllochemmis\" , a seguito di un lavoro di Platnick &amp; Shadab (1976b).\nNon sono stati esaminati esemplari di questo genere dal 2012.\nAttualmente, a gennaio 2016, si compone di 15 specie:"}
{"id": "5793418", "revid": "295403", "url": "https://it.wikipedia.org/wiki?curid=5793418", "title": "Impact de Montr\u00e9al 2016", "text": "Questa voce raccoglie le informazioni riguardanti l'Impact de Montr\u00e9al nelle competizioni ufficiali della stagione 2016.\nStagione.\nNel 2016 l'Impact disputa la ventitreesima stagione della propria storia, la quinta nella MLS, il massimo campionato calcistico di USA e Canada.\nIn panchina viene confermato Mauro Biello, subentrato nel corso della stagione precedente. Al termine della campagna abbonamenti la societ\u00e0 ha annunciato di aver registrato il record di tessere annuali sottoscritte, superando quota 9.500.\nL'inizio della stagione \u00e8 positivo, infatti nelle prime sei giornate di campionato arrivano quattro vittorie che proiettano la squadra in prima posizione nella conference. Successivamente Montr\u00e9al incappa, fra i mesi di aprile e maggio, in un lungo filotto di sei giornate senza vittorie che ridimensiona la classifica. All'inizio del mese di giugno i quebecchesi vengono anche eliminati dal Canadian Championship dai rivali di Toronto. La societ\u00e0 nel mese di luglio interviene sul mercato aggiungendo alla rosa l'attaccante italiano Matteo Mancosu, in prestito dal Bologna, e il centrocampista argentino Hern\u00e1n Bernardello, che aveva gi\u00e0 militato nell'Impact nel 2014. Entrambi i giocatori conquistano il posto da titolare in squadra e gli innesti danno i risultati sperati: al termine della stagione regolare gli azzurro-bianco-neri si piazzano al quinto posto nella propria conference e conquistano l'accesso ai play-off. Il finale di stagione \u00e8 comunque macchiato da un caso-Drogba: il \"designated player\" non accetta di aver perso il posto da titolare in favore di Mancosu, e prima dell'incontro di Toronto alla penultima giornata rifiuta la convocazione e non si aggrega in panchina al resto della squadra. Il caso poi rientra anche grazie al polso fermo della societ\u00e0.\nI risultati in ogni caso premiano le scelte tecniche di Biello: ai play off i canadesi eliminano sia il DC United al primo turno che i New York Red Bulls ai quarti di finale, sovvertendo i pronostici con tre nette vittorie. L'Impact cos\u00ec raggiunge per la prima volta nella propria storia le semifinali, dove affronta i grandi rivali di Toronto: l'incontro di andata viene vinto per 3-2 davanti a 61.004 spettatori, in uno Stadio Olimpico sold-out, ma al ritorno la squadra di Montr\u00e9al viene eliminata dopo i tempi supplementari.\nMaglie e sponsor.\nIl fornitore tecnico, come per tutte le squadre della MLS, \u00e8 l'Adidas. Per il 2016 l'Impact conferma la seconda maglia della stagione precedente, bianca con delle strisce orizzontali grigio chiaro. La maglia principale viene invece rinnovata, con un recupero delle strisce verticali nere e azzurre, inoltre lungo le strisce azzurre corrono delle sottili linee bianche. In basso sono presenti, in rilievo argentato, i quattro simboli che compongono la bandiera della citt\u00e0 di Montr\u00e9al.\nCalciomercato.\nSessione invernale.\nDurante la sessione invernale \u00e8 stato riscattato a titolo definitivo V\u00edctor Cabrera, fino ad allora in prestito dal River Plate.\nRisultati.\nMLS.\nLa MLS non adotta il sistema a due gironi, uno di andata e uno di ritorno, tipico in Europa per i campionati di calcio, ma un calendario di tipo sbilanciato. Nel 2016 l'Impact disputa solo una gara con le dieci squadre della Western conference, tre gare con sei squadre della propria conference, e infine due gare con altre tre squadre della propria conference (in questa stagione Chicago Fire, DC United e New York City)."}
{"id": "5793421", "revid": "765341", "url": "https://it.wikipedia.org/wiki?curid=5793421", "title": "Sardarashen", "text": "Sardarashen (, ) \u00e8 una piccola comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco meno di duecento abitanti e sorge in una zona collinare mal collegata alla rete stradale nazionale.\nIl villaggio, la cui economia \u00e8 basata unicamente su agricoltura e allevamento, presenta comunque interessanti caratteristiche architettoniche con diverse case in pietra e viuzze acciottolate che ne conferiscono un tipico aspetto rurale."}
{"id": "5793422", "revid": "287204", "url": "https://it.wikipedia.org/wiki?curid=5793422", "title": "Zoogoneticus tequila", "text": "Zoogoneticus tequila , \u00e8 un pesce d'acqua dolce appartenente alla famiglia Goodeidae, sottofamiglia Goodeinae.\nDistribuzione e habitat.\nQuesta specie \u00e8 diffusa nelle acque dolci del Messico.\nDescrizione.\nI maschi raggiungono una lunghezza massima di 6 cm, le femmine 8 cm.\nRiproduzione.\nCome tutti i Godeidi, la fecondazione \u00e8 interna. Dopo 65 giorni circa di gestazione la femmina partorisce circa 15 avannotti.\nAcquariofilia.\n\"Zoogoneticus tequila\" \u00e8, sebbene poco diffusa in commercio, una specie allevata in acquario."}
{"id": "5793423", "revid": "767487", "url": "https://it.wikipedia.org/wiki?curid=5793423", "title": "Bosko, the Talk-Ink Kid", "text": "Bosko, the Talk-Ink Kid \u00e8 un film del 1929 diretto da Hugh Harman e Rudolf Ising. \u00c8 un cortometraggio in tecnica mista che Harman e Ising realizzarono nella speranza di persuadere un distributore ad assumerli per la produzione di una serie di cartoni animati sul personaggio di Bosko. Leon Schlesinger, capo della Pacific Title &amp; Art Studio, si interess\u00f2 a Bosko e us\u00f2 i suoi contatti con la Warner Bros. per ottenere un accordo di distribuzione per una serie di cartoni animati che Harman e Ising successivamente chiamarono \"Looney Tunes\", una parodia della serie \"Sinfonie allegre\".\nTrama.\nRudolf Ising sta cercando idee per un nuovo personaggio, finch\u00e9 non disegna un omino in blackface che prende vita. Ising poi parla con il personaggio e gli chiede come si chiama, e l'omino afferma di chiamarsi Bosko. Ising dice a Bosko di mostrare cosa pu\u00f2 fare. Bosko inizia a ballare il tip tap, fischiare e cantare, quindi decide di provare a far ridere il pubblico e chiede a Ising di disegnare un pianoforte. Bosko, tra una buffonata e l'altra, si mette allora a suonare e cantare in modo stonato \"Sonny Boy\", fino a che Ising non ne ha abbastanza e risucchia Bosko e il pianoforte nella sua penna stilografica, per poi versare tutto nella boccetta di inchiostro. Bosko per\u00f2 fa capolino dalla boccetta e promette di tornare.\nProduzione.\nHugh Harman aveva intenzione di realizzare un cartone animato sonoro fin da quando, nel 1927, l'animatore Rollin Hamilton gli aveva parlato di un articolo che aveva letto sui film sonori in \"The Literary Digest\". Un foglio dei suoi disegni di Bosko fu registrato per il copyright il 3 gennaio 1928, a nome del suo amico di Kansas City Ray Friedman. Harman afferm\u00f2 di aver presto iniziato a pensare a un cartone sonoro di Bosko, forse anche prima di lasciare la Disney. Nella primavera del 1929, disse, stava lavorando a una storia di Bosko \"da pi\u00f9 di un anno\".\nIn ogni caso, solo poche settimane dopo aver lasciato lo studio di Margaret J. Winkler, Rudolf Ising e Carman Maxwell si presentarono davanti alle cineprese in uno studio di registrazione di Hollywood, esibendosi in live action per un film di Bosko (Harman e Ising avevano preparato una sceneggiatura dettagliata, con uno schizzo per ogni scena). Maxwell recit\u00f2 le sue battute davanti a una seconda cinepresa mentre Ising veniva filmato, in modo che i movimenti della sua bocca potessero guidare l'animazione dei dialoghi di Bosko. Harman ricord\u00f2 di aver unito insieme, \"con piccoli chiodini, la pellicola [di Maxwell] e la colonna sonora, cos\u00ec da poter vedere un fotogramma di fronte all'altro. Cominciammo a vedere che questa colonna sonora era una cosa facilmente leggibile\". L'animazione inizi\u00f2 subito dopo \u2013 Friz Freleng e Rollin Hamilton furono tra i primi animatori di Bosko \u2013 e all'inizio di agosto l'animazione era stata realizzata al 1558 di North Vine Street, nella struttura della Otto K. Olesen Electric, con la cinepresa che Harman e Ising conservavano l\u00ec da quando l'avevano portata con loro da Kansas City.\nNe risult\u00f2 una bobina che si distingueva dai primi cartoni animati Disney perch\u00e9 non enfatizzava la musica ma il dialogo. Harman e Ising riuscirono a sincronizzare il dialogo di Bosko con l'animazione, ma sotto altri aspetti il loro film era meno impressionante. Sebbene live action e animazione siano a volte sullo schermo contemporaneamente, sono in contatto tra loro solo una volta, quando Ising usa la penna per risucchiare Bosko. Inoltre, la registrazione del suono non \u00e8 bilanciata. Poich\u00e9 Maxwell pronunci\u00f2 le sue battute fuori campo mentre Ising era davanti alla cinepresa, entrambe le voci potevano essere registrate sullo stesso pezzo di pellicola, ma Maxwell pu\u00f2 essere ascoltato pi\u00f9 chiaramente di Ising.\nDistribuzione.\nIl corto non fu prodotto per la distribuzione. Di conseguenza, non fu mai proiettato al cinema e divenne presto di pubblico dominio. La prima distribuzione ufficiale da parte della Warner Bros. avvenne, come contenuto speciale, nel quarto disco della raccolta DVD-Video \"\" (intitolato \"Looney Tunes All-Stars: Part 2\") distribuita il 28 ottobre 2003; il DVD fu pubblicato in Italia il 2 dicembre 2003 nella collana \"Looney Tunes Collection\", col titolo \"All Stars: Volume 2\". Fu poi inserito nel terzo disco della raccolta Blu-ray Disc e DVD \"Looney Tunes Platinum Collection: Volume Two\", uscita in America del Nord il 16 ottobre 2012."}
{"id": "5793434", "revid": "765341", "url": "https://it.wikipedia.org/wiki?curid=5793434", "title": "Khachen", "text": "Khachen (, ) \u00e8 una comunit\u00e0 rurale della Regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco meno di quattrocento abitanti e sorge in zona collinare lungo l'asse stradale che collega la capitale Step'anakert a Martakert."}
{"id": "5793438", "revid": "767487", "url": "https://it.wikipedia.org/wiki?curid=5793438", "title": "Feng Renliang", "text": ""}
{"id": "5793440", "revid": "827882", "url": "https://it.wikipedia.org/wiki?curid=5793440", "title": "Brut e bun", "text": ""}
{"id": "5793441", "revid": "729019", "url": "https://it.wikipedia.org/wiki?curid=5793441", "title": "Giovanni Piatti", "text": "Tenente di complemento degli alpini, fu decorato con Medaglia d'oro al valor militare alla memoria per il coraggio dimostrato in combattimento durante la Seconda battaglia difensiva del Don.\nBiografia.\nNacque a Como il 26 settembre 1910, figlio di Leopoldo e Anita Annoni, dove si diplom\u00f2 ragioniere nel 1929, venendo chiamato a prestare servizio militare l'anno successivo. Ammesso a frequentare la Scuola Allievi Ufficiali della specialit\u00e0 alpini presso la sede del Corpo d'armata di Milano, nel luglio del 1930 fu nominato sottotenente di complemento ed assegnato al 7\u00ba Reggimento alpini.\nCongedatosi nell\u2019agosto 1931 venne assunto come funzionario presso la Cassa di Risparmio di Milano, conseguendo qualche anno dopo la laurea in economia e commercio presso l\u2019Universit\u00e0 degli Studi di Genova.\nRichiamato in servizio attivo nel 1939, assegnato al centro di mobilitazione del Battaglione alpini \"Tirano\", da settembre al dicembre dello stesso anno presta servizio nella compagnia mitraglieri da posizione conseguendo la\npromozione a tenente. Posto in licenza illimitata, dopo l'entrata in guerra dell'Italia, fu richiamato nuovamente in servizio attivo nel febbraio 1941, entrando in servizio dapprima nel battaglione \"Valtellina\", e poi nella 48\u00aa Compagnia del battaglione \"Tirano\".\nIl 20 luglio 1942 part\u00ec insieme alla sua unit\u00e0, in forza al 5\u00ba Reggimento della 2\u00aa Divisione alpina \"Tridentina\", per il fronte russo. Durante lo svolgimento della seconda battaglia difensiva del Don cade in combattimento a Nikolaevka il 26 gennaio 1943, colpito al petto da una scheggia. Gli fu assegnata la Medaglia d'oro al valor militare alla memoria, massima onorificenza italiana."}
{"id": "5793466", "revid": "767487", "url": "https://it.wikipedia.org/wiki?curid=5793466", "title": "Gaio Mamilio Atello", "text": "Biografia.\nDopo la morte di Marco Emilio Papo (fine del 210 a.C.), divenne il primo plebeo ad essere eletto come \"curio maximus\" (nel 209 a.C.). Per il 207 a.C. ottenne la pretura in Sicilia e l'edilit\u00e0. Invi\u00f2 rinforzi al console Marco Livio Salinatore, a cui era stata affidata come provincia della Gallia cisalpina contro Asdrubale Barca.\nFu inviato come ambasciatore al re Filippo V di Macedonia verso la fine della seconda guerra punica."}
{"id": "5793467", "revid": "287204", "url": "https://it.wikipedia.org/wiki?curid=5793467", "title": "Idiazabal", "text": ""}
{"id": "5793474", "revid": "106456", "url": "https://it.wikipedia.org/wiki?curid=5793474", "title": "Kleider machen Leute (novella)", "text": "Kleider machen Leute (\"Gli abiti fanno le persone\") \u00e8 una novella dello scrittore svizzero dell'Ottocento Gottfried Keller. Facente parte del secondo volume della raccolta di novelle intitolata \"Die Leute von Seldwyla\" (\"La gente di Seldwyla\"), fu pubblicata per la prima volta nel 1874.\nPremessa.\nSeldwyla \u00e8 una citt\u00e0 svizzera immaginaria, luogo ove si svolgono i fatti narrati nelle novelle del ciclo. Ecco come la citt\u00e0 viene descritta dall'autore:\nTuttavia, nella sua premessa al racconto in questione, Keller descrive gli abitanti di questa citt\u00e0 come particolarmente versati nell'attivit\u00e0 speculativa delle incessanti e frenetiche negoziazioni in titoli di qualsiasi tipo, paragonando la citt\u00e0, per questa particolare abilit\u00e0 e versatilit\u00e0 dei suoi abitanti in questo campo, a quello che era l'Engadina per i pasticceri, il Canton Ticino per gli stuccatori e la Savoia per gli spazzacamini. Persone di poche parole, gli abitanti di Seldwyla, ridono raramente e non perdono tempo a immaginare storielle divertenti ed altre amenit\u00e0. Essi non vogliono saperne di politica, che, secondo loro, conduce spesso a guerre, che loro, essendo da poco arricchiti, temono pi\u00f9 del diavolo.\nLa novella.\nDa sarto a conte.\nProtagonista del racconto \u00e8 un giovane sarto della Slesia, Wenzel Strapinski, il quale, rimasto disoccupato a causa del fallimento dell'\"atelier\" presso il quale prestava la propria opera, si mette a girovagare attraverso l'Europa, giungendo infine, in una grigia giornata di novembre, nella citt\u00e0 di Seldwyla, affamato e senza pi\u00f9 un quattrino in saccoccia (ove gli \u00e8 rimasto l'ultimo ricordo del suo mestiere: un ditale). Nel cercar di trovare una soluzione ai suoi problemi pi\u00f9 impellenti, pensa anche all'accattonaggio, tuttavia l'idea viene subito scartata: egli infatti indossa, sopra un vestito leggero, un pesante mantello a ruota di eccellente ed elegante fattura e calza in testa un bel berretto di pelliccia, abbigliamento irrinunciabile per l'incipiente inverno, ma del tutto inidoneo a dargli credibilit\u00e0 come mendicante. Sedutosi un attimo per riposarsi sull'esterno di un'elegantissima carrozza, viene invitato dal sopraggiunto cocchiere, ad accomodarsi all'interno. Considerato che sta iniziando a piovere, Wenzel non se lo fa ripetere e sale su questo lussuoso mezzo, sulle porte del quale vi \u00e8 anche il ricco disegno di uno stemma nobiliare. Appena salito Wenzel, il cocchiere frusta i cavalli e a gran carriera esce dalla citt\u00e0 e in un'oretta giunge all'arco della porta della citt\u00e0 vicina di Goldach (anch'essa immaginaria come Seldwyla, n.d.r.) ed entra in citt\u00e0 fermandosi di fronte all'ingresso del miglior albergo-ristorante della citt\u00e0, lo \"Zur Waage\" (\"Alla bilancia\"). Qui, ritenendo terminato il suo \"soggiorno\" gratuito al coperto, Wenzel scende per andarsene e riprendere il suo vagabondare, ma scopre di non poterlo fare. L'arrivo di una carrozza cos\u00ec elegante ha stimolato la curiosit\u00e0 di coloro che erano nelle vicinanze e tra lo sportello della carrozza e l'ingresso dell'albergo si \u00e8 radunata una piccola folla ansiosa di veder scendere il gran signore che viaggia su un simile, lussuoso mezzo. Appena messo piede a terra, Wenzel viene quasi sospinto dagli astanti verso l'ingresso del ristorante e vi si trova dentro prima di aver deciso sul come andarsene.\nIl personale dell'albergo, titolare in testa, avendo visto la carrozza con cui Wenzel \u00e8 giunto e l'abbigliamento di cui \u00e8 vestito, decide che senz'ombra di dubbio deve trattarsi di un gran signore (e quindi di un gran cliente!) per cui fanno tutti a gara per metterlo a suo agio e preparargli quanto di meglio la casa pu\u00f2 offrire; la sua incertezza viene scambiata per signorile riservatezza e la sua ritrosia per rispetto dell'etichetta. Gli viene cos\u00ec imbandito un lauto pranzo e in un primo tempo Wenzel si contiene, sbalordito da tanta fortuna, ma poi decide di seguire la corrente favorevole in cui il destino lo ha posto e d\u00e0 sfogo al suo appetito. \u00c8 uso che in quel locale si riuniscano tutti i pomeriggi alcuni maggiorenti della citt\u00e0 per giocare una partita a carte e prendere il caff\u00e8. Wenzel viene invitato al tavolo e i signori presenti fanno a gara nell'offrirgli i migliori sigari e le migliori sigarette, finch\u00e9 viene invitato, insieme agli altri, dal Consigliere ad assaggiare il mosto del nuovo vino nella casa dov'\u00e8 il suo vigneto. A Wenzel vengono affidate le redini della carrozza che porta anfitrione e invitati a destinazione e il modo con cui egli padroneggia la condotta del mezzo convince ancor pi\u00f9 gli astanti che si tratta di persona di alto lignaggio (in realt\u00e0 egli aveva imparato a condurre carrozze e relativi cavalli durante il servizio militare). Nella casa di campagna del Consigliere si riprende il gioco a carte, un gioco prevalentemente d'azzardo, con puntate in denaro. Invitato a partecipare al gioco, Wenzel si schermisce e quindi gli si chiede comunque di assistervi. Egli conosce bene il gioco, per aver assistito a numerose partite giocate dall'ufficiale cui faceva da attendente durante il servizio militare e alcuni suoi commenti molto pertinenti convincono i presenti a insistere affinch\u00e9 partecipi anche lui: al suo schermirsi, con il pretesto di non avere con s\u00e9 contanti, rimedia l'amministratore di una grossa filanda, Melchior B\u00f6hni, che gli fa prestito della somma necessaria. Le smazzate si susseguono con alterne fortune per Wenzel (e il B\u00f6hni interviene un paio di volte per imprestargli le somme perdute) ma alla fine la fortuna volge dalla sua e Wenzel termina il gioco con una grossa somma in tasca, avendo anche gi\u00e0 pagato il debito verso il suo creditore. Il quale \u00e8 l'unico a notare che le dita di Wenzel sono piene di piccole cicatrici da punture, esattamente come si presentano quelle di chi maneggia spesso l'ago da cucito, ma non fa parola ad alcuno della sua scoperta.\nSciolta la compagnia per tempo scaduto, Wenzel si avvia a piedi verso l'albergo, quando incontra il Consigliere accompagnato dalla figlia Nettchen, una giovane in et\u00e0 da marito molto carina. Il consigliere gliela presenta e lo invita a casa sua, dove gi\u00e0 vi sono gli altri amici. Cos\u00ec egli si trova a cenare a casa del Consigliere, seduto a tavola al posto d'onore, con a fianco la bella Nettchen. Al termine della cena qualcuno si esibisce in canti che erano di moda negli anni trenta e a Wenzel tutti chiedono di cantare una canzone polacca. Egli conosce solo una canzonaccia da osteria, due strofe di quattro versi cadauna, che aveva imparato a memoria a forza di sentirla cantare quando, in servizio militare, si trovava in Polonia, ma del cui significato non ha mai avuto la pi\u00f9 pallida idea. Cos\u00ec, arrossendo, si esibisce anche lui in un canto, ottenendo grandi applausi, senza che per sua fortuna nessuno degli astanti, che non conoscendo il polacco non ne hanno capito un'acca, gli chieda la traduzione. Dice infatti la canzone, tradotta in lingua tedesca:\nUna bugia per necessit\u00e0 e conseguenze.\nTornato in albergo, scopre di non aver pi\u00f9 con s\u00e9 quel poco di bagaglio che si portava dietro e nel quale vi erano tutti gli attrezzi per la \"toilette\" giornaliera, presumibilmente dimenticato nella carrozza con la quale era giunto al mattino all'albergo. Alla proposta del titolare di mandare qualcuno a cercare il cocchiere sparito, egli oppone un netto rifiuto, sostenendo di preferire che per un po' di tempo si perdano le proprie tracce, il che conferma ancor di pi\u00f9 l'oste nella convinzione che Wenzel sia un nobile polacco, sfuggito alle autorit\u00e0 del suo martoriato paese, a quei tempi spartito tra Russia, Prussia e Impero Austroungarico, agitato da continue rivolte patriottiche. L'oste naturalmente si preoccupa di far saper il tutto a chi di dovere e il mattino seguente, dopo una buona dormita, Wenzel si trova sul comodino da notte un \"necessaire\" completo e nuovo, cui si aggiungono biancheria fresca e abiti, doni dei nuovi amici del giorno prima.\nCome in un bel sogno, Wenzel si aggira per le vie di Goldach, guarda meravigliato le ricche dimore decorate con stemmi. Ecco che vede passare una carrozza condotta dalla bella figlia del Consigliere, che lo saluta amabilmente. Quest'incontro segner\u00e0 il suo destino.\nTormentato dai debiti, egli decide nuovamente la sorte e partecipando a una lotteria riesce a vincere una considerevole somma, che gli consentirebbe di andarsene e ripagare da lontano i suoi debiti.\nVestito elegantemente in nero, egli compare a una festa da ballo, annunciando di dover partire. Alle sue parole la bella Nettchen cambia colore, gli nega la danza e lascia la sala. Egli la segue e cerca di calmarla e non appena le tende le braccia, lei gli si avvinghia al collo piangendo.\nQualche giorno dopo Wenzel si reca dal Consigliere per chiedergli la mano della figlia e il padre acconsente, raccontandogli che la figlia aveva fin da piccola desiderato sposare un polacco o un grande pianista e che fino ad allora ella aveva respinto ogni pretendente del luogo e che lui aveva nuovamente dovuto rispedire a casa il saggio, capace e ricco Melchior B\u00f6hni, che lei aveva sempre respinto solo perch\u00e9 porta dei favoriti rossi e fiuta tabacco da una tabacchiera d'argento. Si rallegra quindi del fatto che ella, sposandolo, diverr\u00e0 contessa.\nSmascherato.\nIl fidanzamento viene celebrato il pi\u00f9 presto. Essendo ancora inverno, Wenzel invita l'alta societ\u00e0 di Goldach in un locale fuori citt\u00e0, tra Goldach e Seldwyla, dotato di sala da ballo, da raggiungersi in slitta. L'organizzazione della festa gli costa la met\u00e0 di quanto ha vinto alla lotteria e l'altra met\u00e0 la spende per il regalo di fidanzamento a Nettchen. Cos\u00ec si forma un convoglio di slitte, che, essendo periodo di carnevale, sono tutte riccamente decorate e in testa alle quali vi \u00e8 la slitta dei fidanzati, denominata \"Fortuna\", dal nome della dea romana. Chiude il corteo la semplice slitta di Melchior B\u00f6hni, che rientra da Seldwyla ov'era stato impegnato.\nNello stesso tempo ecco arrivare da Seldwyla un corteo di slitte addobbate come carri allegorici: una colossale Fortuna, seguita da un enorme caprone, da un gigantesco ferro da stiro, un'altrettanto gigantesco paio di forbici, con sopra una tavola recante il motto \"Leute machen Kleider\" (\"La gente fa i vestiti\") e l'ultima slitta, ove sotto il motto \"Kleider machen Leute\" (\"I vestiti fanno la gente\") si trovano imperatori, re ed altri dignitari, tutte persone in costume. Si tratta palesemente di un corteo mascherato di membri della corporazione dei sarti di Seldwyla. Questi chiedono ai partecipanti al fidanzamento il permesso di esibirsi in una danza, permesso che viene loro accordato. Solo nella mente di Wenzel s'insinua un oscuro presentimento, mentre Melchior B\u00f6hni gli si avvicina e dichiara ad alta voce che si tratta di un gruppo originario di un'altra citt\u00e0, Seldwyla.\nDivertiti, gli ospiti del ballo di fidanzamento seguono la pantomima dei seldwylesi. Essa inizia con un innocente elogio dell'arte della sartoria, che rende imponenti figure insignificanti. Quindi entra un ballerino in costume da Strapinski, prima con un mantello a ruota e un cappello di pelliccia, quindi con una giacca da conte, che egli stesso indossa, mettendosi a camminare impettito come un uomo del gran mondo. Qui si ferma improvvisamente la musica quindi il ritratto vivente si para innanzi a Wenzel e lo apostrofa nel sopravvenuto silenzio di tomba:\nPer giunta il sarto stringe innocentemente la mano al suo ex collaboratore, poi riprende il suo posto in fila con gli altri seldwylesi, la musica riprende e il \"treno\" dei sarti marcia cantando.\nLa coppia di fidanzati \u00e8 rimasta seduta rigida come una statua egizia. Si alza per primo Wenzel, che, pallido come un morto, attraversa lentamente la folla degli ospiti, che nel frattempo si sono alzati e, senza guanti n\u00e9 cappello, esce dal locale nella notte. Egli imbocca la strada nella direzione di Seldwyla. Appena riesce a mettere ordine nei suoi pensieri, svanisce il sentimento di gigantesca vergogna, lasciando il posto a quello di chi ha patito un'immeritata ingiustizia: era stata la stoltezza del mondo a imporgli il ruolo di conte. Prima per fame, poi per amore si era lasciato spingere indifeso e ora faceva la figura del traditore. Tutto ci\u00f2 egli riconosce come obiettivo e, pensando alla perduta Nettchen, incomincia a piangere. Non appena si avvicina il convoglio di fiaccole, scampanellii e risate dei seldwylesi che rientrano a casa, egli balza di lato, cade, giace nella spessa coltre di neve e si addormenta.\nNettchen \u00e8 rimasta seduta fino a che tutti gli ospiti se ne sono andati, quindi si alza e si mette a piangere. Le amiche le portano mantello e copricapo. Ella si asciuga le lacrime e si guarda intorno adirata. B\u00f6hni le si avvicina umilmente, sorridendo, e si offre di accompagnarla a casa. Senza degnarlo di una risposta, ella sale sulla sua slitta con accanto a s\u00e9 guanti e cappello di Wenzel, che ha raccolto alzandosi come in un sogno, e lancia i cavalli in un furioso galoppo nella direzione di Seldwyla. Poco dopo rimette i cavalli al passo e aguzza il suo sguardo sui bordi della strada illuminati dalla luna. Trova presto Wenzel, che respira debolmente, il quale implora il suo perdono, ma lei lo costringe a salire sulla slitta, con cui giunge tosto a casa sua, dove porta il povero sarto, e chiede alla domestica di preparargli un forte caff\u00e8.\nLa richiesta di spiegazioni.\nOra Wenzel si trova interrogato da quattro occhi. Egli racconta come, rimasta vedova la madre quando lui era ancora bambino, ella era entrata a servizio di una ricca vedova, che, alcuni anni dopo si trasfer\u00ec in citt\u00e0, offrendo a sua madre di portar con s\u00e9 Wenzel, allora sedicenne, allo scopo di dargli una buona formazione. Lui accett\u00f2 di mala voglia e, dopo aver condotto un periodo di apprendistato presso un sarto locale, era entrato come volontario nell'esercito. Rientrato in paese per una breve licenza, scopr\u00ec che la madre era morta da poco.\nEgli racconta inoltre come la figlia della signora, una ragazzina di sette anni, alla quale egli faceva da custode, gli si avvinghiasse spesso al collo e non volesse mai che lui la lasciasse. Quando lui se n'era andato, ella si era adirata e si era messa a piangere. A questo racconto entrambi si riconoscono nei due giovani di cui Wenzel narra e Nettchen lo abbraccia dicendo: \u00abIo non ti lascer\u00f2 mai pi\u00f9! Tu sei mio e io voglio stare con te a dispetto di tutto il mondo!\u00bb\nDa conte a sarto.\nNettchen prende in mano le redini del prossimo futuro. I due si trasferiscono in due alberghi diversi, a Seldwyla. Il giorno successivo il Consigliere si reca da Nettchen, accompagnato da B\u00f6hni, per convincere Nettchen a sposare il ricco amministratore di filande. Ma Nettchen, divenuta ormai maggiorenne, si rifiuta e Wenzel, non pi\u00f9 timido, l'aiuta. La giovane assume un avvocato, che esorta all'avvedutezza e rimanda i rivali a casa. Tra gli abitanti di Seldwyla corre quindi voce che un grosso patrimonio, l'eredit\u00e0 materna di Nettchen, sta per venire nella citt\u00e0, e la simpatia dei cittadini cambia in favore dei due innamorati. Davanti agli alloggi separati dei due viene istituito un servizio di guardia e quando B\u00f6hni, qualche ora pi\u00f9 tardi, torna accompagnato da poliziotti di Goldach, \u00ab\u2026sembrerebbe che Seldwyla stia per diventare una nuova Troia\u00bb. Ma ci\u00f2 non accade, intervengono personaggi di alto livello per una mediazione. Ma la situazione giuridica \u00e8 chiara: nessuno pu\u00f2 impedire a Wenzel e Nettchen di fare le pubblicazioni per il loro matrimonio.\nDa ulteriori indagini risulta che Strapinski non pu\u00f2 essere considerato colpevole di alcunch\u00e9 e firma sempre con il suo nome. Egli diviene il sarto preferito della citt\u00e0. Tuttavia, anni dopo, la coppia, con una schiera di figli e con il proprio patrimonio, torna a Goldach.\nSull'opera.\nGenesi e sfondo.\nGi\u00e0 dall'et\u00e0 di 17 anni a Keller piaceva la figura della \"Avversione per il millantatore\", come la incontr\u00f2 nel romanzo marinaresco del \"Captain Marryat\"\nLa storia di un signorile cocchiere che invita al viaggio un sarto compare in una breve, anonima novella del 1847 attribuita a Keller. Come \"padrino letterario\" di \"Kleider machen Leute\" vi sono pure, oltre le \"Fiabe del focolare\", dei \"Fratelli Grimm\", la novella di Clemens Brentano, \"Das M\u00e4rchen vom Schneider Siebentot auf einen Schlag\", quella di Ludwig Tieck, \"Leben des ber\u00fchmten Abraham Tonelli\" (un millantatore sarto), come quella di Wilhelm Hauff, \"Das M\u00e4rchen vom falschen Prinzen\" (\"La fiaba del falso principe\") e la satira letteraria \"Der Mann im Mond\".\nInoltre i biografi di Keller indicano casi di millanteria effettivamente verificatesi, che durante la lunga \"incubazione\" della novella in patria, destarono scalpore. In un caso un conte polacco esiliato gioc\u00f2 un suo ruolo, tuttavia come vittima, in altri casi, senza riferimenti ai polacchi, un sarto, che si presentava come conte e si prese gioco di una intera localit\u00e0, per cui questa, in una rappresentazione in occasione del carnevale, fu presa in giro\n\u00c8 convinzione unanime in proposito, che Keller abbia modificato decisamente sia i motivi letterari che quelli reali e che abbia collocato la novella nella cornice di una trama totalmente nuova: \"Kleider machen Leute\" non si basa, a differenza dell'altra sua famosa novella \"Romeo und Julia auf dem Dorfe\", su alcun evento realmente accaduto.\nNon si sa quando la scrittura della novella fu effettivamente terminata. Keller, dal 1863 al 1865 fu segretario del \"Schweizerisches Zentralkomitee f\u00fcr Polen\" (Comitato svizzero centrale per la Polonia), una organizzazione politico-umanitaria di soccorso, che fu creata in occasione dello scoppio della rivolta di gennaio polacca. A questo incarico dovette presumibilmente egli l'ultima spinta per la stesura della novella. Egli lo confront\u00f2 con il destino degli emigranti polacchi, e i giovani con i pi\u00f9 anziani; ma gi\u00e0 nel 1831, dopo la disfatta della rivolta di Novembre, la Svizzera ricevette un'ondata di profughi polacchi.\nLa storia del falso conte polacco si svolge in questa prima fase. Gli ospiti alla tavola del Consigliere cantano una canzone di moda degli anni trenta e la parentesi del narratore dice che anche in quei tempi molti polacchi e altri profughi furono espulsi a causa delle violente attivit\u00e0 del Paese; altri furono individuati da agenti stranieri e circuiti. Tali espulsioni ebbero luogo dopo il 1831.\nAl contrario, negli anni 1863/64 vennero al potere i liberali e il reclutamento dei combattenti fu tollerato e furono perfino fornite armi ai rivoluzionari. In effetti, con la collaborazione di Keller, vennero smascherati due agenti stranieri, traditori, che si erano inseriti nel comitato della Svizzera per la Polonia. Di questo vi sono per\u00f2 nella novella solo piccole tracce. La tragica storia della guerra di liberazione polacca modella lo sfondo storico di meno che, al contrario, dell'entusiasmo per i fatti polacchi nella borghesia europea, con una mescolanza di romanticismo e l'ammirazione nostalgica dell'aristocrazia.\nStruttura: parere ed essere.\nL'intreccio della novella \u00e8 quello del tipo commedia degli equivoci. \u00c8 ben vero che gli abitanti di Goldach il giorno dell'arrivo di Strapinski non aspettano nessuno in particolare (come nel film commedia omonimo di Helmut K\u00e4utner), per\u00f2 essi vivono nella continua attesa di eventi romantico-emozionanti, che la loro facoltosa esistenza, condizionata dallo stile Biedermeier, ripone negli avvenimenti del gran mondo e conferisce loro splendore.\nL'elegante carrozza, il ben vestito viaggiatore, tutto corrisponde a questa attesa cos\u00ec bene, che solo un diffidente nato (e innamorato respinto) come B\u00f6hni, si accorge delle cose, che non sono coerenti con il quadro che tutti si sono fatti. Al contrario il lettore sa fin dall'inizio chi si siede nella lussuosa carrozza e si diverte con la reazione a catena dell'illusione e ha intenzione di veder succedere tutto ci\u00f2 che deve succedere. Ma dopo che si \u00e8 rivelato il falso sogno e la viziata figlioletta Nettchen si \u00e8 rivelata come risoluta salvatrice, decisa a difendere la sua scelta amorosa, egli si deve chiedere se effettivamente sapeva, chi in effetti era seduto nella carrozza. Ha previsto il lettore, che nel damerino Wenzel si nasconde un uomo in gamba, nel ballerino da sogno un avveduto commerciante?\nL'autore-narratore gioca consapevolmente con il doppio senso del proverbio \"Kleider machen Leute\" che vuol dire, che il mondo troppo volentieri ama ingannarsi (\"Mundus vult decipi\") e con il riconoscimento che si \u00e8 colpevoli di attribuire valore all'aspetto esteriore. Wenzel, il sincero, si avvolge, nostalgico di una persona degna, in un mantello a ruota; John Kabys, un vanitoso speculatore e protagonista di \"Der Schmied seines Gl\u00fcckes\" (L'artefice della propria fortuna), ricoperto di chincaglieria alla moda.\nL'ultima novella segue nella serie delle Storie di Seldwyla direttamente a \"Kleider machen Leute\", potendo stare entrambe sotto il proverbio: \"Wenn zwei das gleiche tun, ist es noch lange nicht dasselbe\".\nWenzel non \u00e8 un artefice tale, che voglia coartare la fortuna con abile manipolazione. Il suo modo di agire non \u00e8 calcolatore come il suo antagonista Melchior B\u00f6hni. Egli ha qualcosa di un Hans im Gl\u00fcck, di Grullo nella favola \"L'oca d'oro\" o del sempliciotto garzone artigiano nella storia \"Kannitverstan\" di Hebel, che fa della sua incapacit\u00e0 di capire in Amsterdam un'esperienza che lo rende felice e contento.\nCos\u00ec Wenzel a Goldach prende i nomi dei casati e i motti della facciate alla lettera e crede che gli paia dietro ogni porta effettivamente ci\u00f2 che lo scritto indica. L'insegna dell'albergo \"Zur Waage\" (Alla bilancia) significa per lui il segno premonitore di una favorevole compensazione del destino, mentre il narratore, alla medesima insegna, attribuisce ben altro significato: Wenzel scivola nel pericolo, il suo destino \u00e8 in bilico, un falso movimento e il suo piatto della bilancia scende pi\u00f9 gi\u00f9 che mai.\nMa Wenzel riconosce ci\u00f2 con debole intuizione nella notte insonne. L'iridescente ambiguit\u00e0 dei simboli e delle figure preoccupa continuamente il narratore. Egli pone anche nella bocca della protagonista femminile un'idea in proposito:\nApparentemente suona promettere fortuna il nome della slitta di B\u00f6hni, \"La piscina di Betzaeta\". Ben altro di ci\u00f2 che si attende il paralitico del Nuovo Testamento (\"Vangelo secondo Giovanni\", 5, 2 e segg.), attende invano il paziente intrigante nella slitta la sua salvezza. Anche il nome Goldach si aggiunge a questo esempio: \u00abCome dalla combinazione di \"oro\" e \"aah\", da una splendente doratura, sotto l'esclamazione di dolore \"aah\" che esprime una situazione precaria\u00bb..\nLo stile di scrittura di Keller \u00e8 stato definito araldico. I suoi testi sono policromi e variegati alludendo ad altri testi composti, come gli stemmi dai disegni. Nulla in proposito \u00e8 casuale o pi\u00f9 semplicemente decorativo. Ogni particolare \u00e8 logico e favorisce la conoscenza e la capacit\u00e0 di deduzione.\nTuttavia la favola \"Kleider machen Leute\" \u00e8 cos\u00ec semplice e cos\u00ec fondamentalmente umana, che anche i bambini la possono capire, a condizione di avere una buona guida linguistica."}
{"id": "5793479", "revid": "765341", "url": "https://it.wikipedia.org/wiki?curid=5793479", "title": "Khndzristan", "text": "Khndzristan (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di ottocento abitanti e sorge in zona collinare prossima alla statale che collega la capitale Step'anakert a Martakert.\nNell'estate 2014 Khndzristan \u00e8 stato al centro di un'iniziativa organizzata da alcune associazioni non governative per la creazione di un modello di ecovillaggio nell'Artsakh."}
{"id": "5793483", "revid": "92723", "url": "https://it.wikipedia.org/wiki?curid=5793483", "title": "Lispeth", "text": "Lispeth \u00e8 una racconto scritto da Rudyard Kipling. Fu pubblicato per la prima volta in India nel 1886 sul quotidiano \"The Civil and Military Gazette\".\nTrama.\nLa storia \u00e8 ambientata a Kotgarh, una valle in prossimit\u00e0 di Simla. Qui vivono Jadeh e Sonoo, un uomo e una donna \"\"di collina\", indiani che, dopo che una delle loro raccolte di mais and\u00f2 male, si convertirono al Cristianesimo. Avevano una figlia, chiamata Lispeth. Presto morirono di colera, lasciando Lispeth cos\u00ec a soggiornare alla missione cristiana, facendola crescere dal cappellano e da sua moglie.\nPassano gli anni e Lispeth cresce in bellezza, differendo dalle altre ragazze bianche della sua et\u00e0: ad esempio, faceva delle lunghe passeggiate, arrivando a percorrere anche venti-trenta miglia per comprare, mentre le altre ragazze ne percorrevano al massimo un miglio e mezzo. Durante una delle sue passeggiate sulla \"Bagi road\", Lispeth trova un uomo inglese ferito e svenuto a terra. Lispeth lo porta cos\u00ec dal cappellano e annuncia di aver deciso che quell'uomo diventer\u00e0 il suo marito. Lispeth e il cappellano guarirono l'uomo inglese e qualche settimana dopo, quando l'uomo fu in prossimit\u00e0 di partire promise a Lispeth che sarebbe tornato per sposarla, poich\u00e9 la amava.\nPassati alcuni mesi per\u00f2 l'uomo non era ancora tornato, cos\u00ec la moglie del cappellano disse a Lispeth che lui non la amava. Lispeth allora si rese conto che l'uomo inglese, il cappellano e sua moglie le avevano mentito e, sentendosi tradita dal cristianesimo, si riconvert\u00ec al paganesimo. Alla fine dell'opera Lispeth si sposa con un tagliatore di legna che la picchia, facendole perdere presto la sua bellezza. Kipling suggerisce anche che egli ha sentito questa storia da Lispeth stessa, che \"Quando era sufficientemente ubriaca poteva a volte essere indotta a raccontare la storia del suo primo affare d'amore\"\"."}
{"id": "5793486", "revid": "1123217", "url": "https://it.wikipedia.org/wiki?curid=5793486", "title": "Tempio del cielo", "text": ""}
{"id": "5793490", "revid": "1451528", "url": "https://it.wikipedia.org/wiki?curid=5793490", "title": "JetBrains", "text": "JetBrains (precedentemente IntelliJ) \u00e8 un'azienda di sviluppo software ceca nata nel 2000 i cui strumenti hanno come mercato gli sviluppatori software e i project manager.\nNel 2015 avevano oltre 500 dipendenti in 5 uffici tra Praga, San Pietroburgo, Mosca, Monaco di Baviera e Boston\nL'azienda offre una vasta gamma di ambienti di sviluppo integrati (IDE) per i linguaggi di programmazione Java, Ruby, Python, PHP, SQL, Objective-C, C++ e JavaScript.\nProdotti.\nI software di JetBrains si distinguono in 5 Principali Categorie:\nLinguaggi.\nGli IDE di Jetbrains sono compatibili con lo sviluppo in C#, C/C++, Groovy, Java, JavaScript, Kotlin, Objective-C, PHP, Python, Ruby, SQL, Swift e DSL.\nMoltissimi sono i plug-in che estendono le potenzialit\u00e0 dell'IDE e che rendono qualsiasi tipo di file riconoscibile"}
{"id": "5793492", "revid": "217591", "url": "https://it.wikipedia.org/wiki?curid=5793492", "title": "Nostra Signora di Lipa", "text": "Nostra Signora di Lipa \u00e8 l'appellativo attribuito alla Vergine Maria in seguito alle apparizioni che avrebbe avuto, dal 12 settembre al 12 novembre 1948, la religiosa filippina Teresita Castillo, presso il convento delle monache carmelitane di Lipa, Filippine, dove ora sorge un santuario dedicato a \"Maria mediatrice di tutte le grazie\".\nLe apparizioni.\nLe apparizioni della Vergine Maria si sarebbero verificate dal 12 settembre al 12 novembre 1948 nel giardino del convento delle carmelitane di Lipa. La Vergine si sarebbe rivelata a Teresita Castillo come \"Maria, mediatrice di tutte le grazie\".\nLa giovane religiosa ha riferito che, durante le apparizioni, la Vergine le ha chiesto di far installare una statua in suo onore, di recitare regolarmente il rosario, di praticare la penitenza, di coltivare l'umilt\u00e0 e la semplicit\u00e0 e di pregare in particolare per i preti e il papa.\nRiconoscimento e condanna.\nDopo un primo giudizio negativo nel 1951, l'indagine \u00e8 stata riaperta nel 1991 ed \u00e8 terminata con il riconoscimento ufficiale delle apparizioni il 12 settembre 2015, da parte del vescovo di Lipa Ram\u00f3n Cabrera Arg\u00fcelles.\nTuttavia, nel dicembre 2015, la Congregazione per la dottrina della fede (CDF), presieduta dal cardinale Gerhard M\u00fcller, ha annullato il decreto dell'arcivescovo Ram\u00f3n Cabrera Arg\u00fcelles, in cui si dichiarava che le apparizioni mariane di Lipa (Batangas) erano autentiche.\nArguelles ha divulgato la sentenza definitiva della CDF, in un Comunicato ufficiale all'arcidiocesi del 31 maggio 2016, con un nuovo decreto. La Congregazione ha dichiarato che papa Pio XII aveva emesso una sentenza definitiva nel 1951 contro le presunte apparizioni dichiarando che \"non erano di origine soprannaturale\", quindi l'Ordinario del Luogo non aveva alcuna autorit\u00e0 per annullarla."}
{"id": "5793494", "revid": "1573940", "url": "https://it.wikipedia.org/wiki?curid=5793494", "title": "Synaphosus evertsi", "text": "Synaphosus evertsi \u00e8 un ragno appartenente alla famiglia Gnaphosidae.\nEtimologia.\nIl nome della specie \u00e8 in onore dell'ecologo, biochimico ed aracnologo James William Everts che raccolse gli esemplari il 31 gennaio 1980.\nCaratteristiche.\nL'olotipo maschile rinvenuto ha lunghezza totale \u00e8 di 3,70mm; la lunghezza del cefalotorace \u00e8 di 1,55mm; e la larghezza \u00e8 di 1,22mm.\nDistribuzione.\nLa specie \u00e8 stata reperita in Costa d'Avorio centrosettentrionale: l'olotipo maschile \u00e8 stato rinvenuto presso il \"ranch de la Marahou\u00e9\", nel dipartimento di Mankono, appartenente alla regione di Worodougou.\nTassonomia.\nAl 2016 non sono note sottospecie e dal 1994 non sono stati esaminati nuovi esemplari."}
{"id": "5793518", "revid": "367445", "url": "https://it.wikipedia.org/wiki?curid=5793518", "title": "Bosko, the talk-ink kid", "text": ""}
{"id": "5793524", "revid": "104458", "url": "https://it.wikipedia.org/wiki?curid=5793524", "title": "Irina Varvynets", "text": ""}
{"id": "5793527", "revid": "1451528", "url": "https://it.wikipedia.org/wiki?curid=5793527", "title": "IntelliJ IDEA", "text": "IntelliJ IDEA \u00e8 un ambiente di sviluppo integrato (IDE) per il linguaggio di programmazione Java.\nSviluppato da JetBrains (prima conosciuto come IntelliJ), \u00e8 disponibile sia in licenza Apache che in edizione proprietaria commerciale.\nStoria.\nLa prima versione di IntelliJ IDEA fu pubblicata nel gennaio 2001 e fu il primo IDE ad integrare funzionalit\u00e0 come la navigazione del codice e il code refactoring.\nIn un report del 2010 di InfoWorld, IntelliJ ricevette il punteggio pi\u00f9 alto nei test tra i quattro maggiori strumenti per la programmazione Java: Eclipse, IntelliJ IDEA, NetBeans e JDeveloper.\nNel dicembre 2014, Google annunci\u00f2 la versione 1.0 di Android Studio, un IDE open source per sviluppare app Android, basato sull'edizione \"Community\" di IntelliJ IDEA. Altri ambienti di sviluppo basati sul framework di IntelliJ sono AppCode, CLion, PhpStorm, PyCharm, RubyMine, WebStorm, e MPS.\nLinguaggi di programmazione supportati.\nIntelliJ IDEA ha due edizioni; Community Edition (Free) e Ultimate Edition (Pagamento). Possono essere usati per scopi commerciali.\nTecnologie e framework.\nLa sola Ultimate Edition supporta:"}
{"id": "5793528", "revid": "110157", "url": "https://it.wikipedia.org/wiki?curid=5793528", "title": "Hemp Museum Gallery", "text": "L'Hash Marihuana &amp; Hemp Museum \u00e8 un museo situato a Barcellona dedicato alla cultura della cannabis. \u00c8 stato aperto il 9 maggio 2012.\nCostruzione.\nIl museo si trova nel Palazzo Mornau, una casa costruita dalla famiglia Santcliment nel XVI secolo e si trova nel centro storico di Barcellona, al numero civico 35 della Calle Ample, nel quartiere Gotico di Barcellona. La famiglia fu proprietaria del palazzo fino al XVIII secolo, quando Josep Francesc Mornau, commissario onorario per la guerra del Regio Esercito Spagnolo, acquist\u00f2 la tenuta. All'inizio del XX secolo l'acquist\u00f2 Joan Nadal i Vilardaga, fratello del sindaco di Barcellona Josep Maria Nadal i Vilardaga, il quale ordin\u00f2 una ristrutturazione all'architetto modernista Manuel Joaquim Raspall i Mayol, nella quale spiccano i lavori in ferro battuto e vetro colorato, soprattutto la galleria del primo piano. All'interno, risaltano il lavoro del soffitto, il magnifico camino nel salone ed il cortile interno, coperto da un lucernario piombato. Lo stabile dispone di 482 metri quadrati.\nStoria.\nBen Dronkers fond\u00f2 il Marihuana Hash &amp; Hemp Museum ad Amsterdam e dopodich\u00e9 apr\u00ec una replica del museo a Barcellona. Il museo racconta la storia della pianta nel corso degli ultimi secoli, sottolineando che \u00e8 la \"penicillina del futuro\" a causa del suo utilizzo nel mondo della medicina.\nCollezione.\nLa collezione permanente \u00e8 composta da oltre 8.000 oggetti relativi alla canapa. Dalla coltivazione al consumo, da antichi rituali alla medicina moderna, tutti gli aspetti della cannabis nella cultura sono rappresentati in un modo o nell'altro."}
{"id": "5793531", "revid": "1123126", "url": "https://it.wikipedia.org/wiki?curid=5793531", "title": "Bacino di Khachen", "text": "Il bacino di Khachen \u00e8 un invaso artificiale ubicato nella repubblica dell'Artsakh al confine tra le regioni di Askeran e di Martakert.\nDopo la riserva idrica di Sarsang \u00e8 il secondo bacino artificiale dello Stato, il terzo per superficie (fra naturali e artificiali). Alimentato dal Khachenaget l'invaso, costruito nel 1964, ha una portata massima di 23 milioni di metri cubi di acqua. La diga in cemento \u00e8 alta 35 metri e si sviluppa per 878 metri con un camminamento complessivo di 909 metri.\nEssendo non molto lontano dalla linea di confine tra Artsakh e Azerbaigian, l'uso del bacino risulta sottodimensionato."}
{"id": "5793537", "revid": "436907", "url": "https://it.wikipedia.org/wiki?curid=5793537", "title": "Take \u00dc There", "text": "Take \u00dc There \u00e8 un singolo dei DJ statunitensi Skrillex e Diplo (sotto il nome di Jack \u00dc), il primo estratto dall'album in studio \"Skrillex and Diplo Present Jack \u00dc\" e pubblicato il 17 settembre 2014.\nDescrizione.\nTerza traccia dell'album, \"Take \u00dc There\" \u00e8 stata menzionata per la prima volta da Diplo attraverso il servizio di social news reddit verso la fine di luglio 2014, rivelando che sarebbe stato il primo singolo dell'album e che avrebbe visto la partecipazione della cantautrice canadese Kiesza.\nIl singolo \u00e8 stato presentato in anteprima il 15 settembre 2014 da Zane Lowe attraverso l'emittente radiofonica britannica BBC Radio 1, per poi venir reso disponibile per il download digitale due giorni pi\u00f9 tardi.\nIl 23 dicembre 2014 \u00e8 stato pubblicato digitalmente una versione costituita da sette remix del brano, mentre il 17 febbraio dell'anno seguente la cantautrice statunitense Missy Elliott ha reso disponibile una propria versione remixata di \"Take \u00dc There\", inclusa successivamente nella lista tracce di \"Skrillex and Diplo Present Jack \u00dc\".\nVideo musicale.\nIl videoclip, diretto da Kyle dePinna, Dillon Moore e Daniel Streit, \u00e8 stato pubblicato il 24 novembre 2014 attraverso il canale YouTube di Skrillex."}
{"id": "5793538", "revid": "830939", "url": "https://it.wikipedia.org/wiki?curid=5793538", "title": "Carlo Revelli", "text": "Biografia.\nDopo la laurea in lettere, discussa all'Universit\u00e0 di Torino, e il Diploma in paleografia, diplomatica e archivistica, conseguito presso l'Archivio di Stato di Torino, inizi\u00f2 a lavorare alla Biblioteca civica di Torino nel 1944, dal 1972 al 1985 fu direttore delle Biblioteche civiche torinesi.\nSocio dell'Associazione Italiana Biblioteche dal 1951, fu presidente della Sezione Piemonte (della quale promosse la creazione) dal 1977 al 1984 e membro del Comitato Esecutivo della stessa Sezione dal 1988 al 1993. Membro del Consiglio direttivo dell'Associazione dal 1978 al 1984, era Socio d'onore dell'Associazione italiana biblioteche dal 1988.\nFu membro della Commissione RICA (Regole Italiane di Catalogazione per Autore).\nCollabor\u00f2 con le pi\u00f9 prestigiose riviste italiane di settore, come Accademie e biblioteche d'Italia, Bollettino AIB e Biblioteche Oggi, di cui fu membro del comitato scientifico e dove tenne anche la rubrica \"Osservatorio internazionale\""}
{"id": "5793539", "revid": "784126", "url": "https://it.wikipedia.org/wiki?curid=5793539", "title": "Karolin Horchler", "text": "Biografia.\nIn Coppa del Mondo ha esordito il 4 dicembre 2014 a \u00d6stersund (24\u00aa) e ha ottenuto il primo podio il 17 gennaio 2016 a Ruhpolding (2\u00aa nella staffetta).\nAi Mondiali di Anterselva 2020 ha conquistato la medaglia d'argento nella staffetta.\nIn carriera non ha preso parte a rassegne olimpiche."}
{"id": "5793566", "revid": "287204", "url": "https://it.wikipedia.org/wiki?curid=5793566", "title": "Val\u00e9rie Zenatti", "text": "Ha al suo attivo numerosi romanzi, anche di successo e si \u00e8 aggiudicata il prix du Livre Inter nel giugno 2015.\nBiografia.\nVal\u00e9rie Zenatti ha studiato storia e lingue, tra cui l'ebraico. Autrice di diversi romanzi - alcuni per i giovani pubblicati dalle \"L'\u00c9cole des loisirs\" - per i quali ha ricevuto numerosi riconoscimenti. Il suo libro per ragazzi \"Una bottiglia nel mare di Gaza\", pubblicato nel 2005, le ha valso una ventina di premi ed \u00e8 stato tradotto in quindici lingue. Lei stessa ne ha curato l'adattamento cinematografico con il regista Thierry Binisti per il cinema con il titolo \"Une bouteille \u00e0 la mer\", uscito nel 2012 in Francia, con Agathe Bonitzer, Hiam Abbass e Mahmoud Shalabi. Il suo primo romanzo per Olivier, \"En retard pour la guerre\" \u00e8 stato adattato per il cinema con un film di Alain Tasma intitolato Ultimatum (2009) con Gaspard Ulliel e Jasmine Trinca nei ruoli principali.\nIl suo romanzo, \"Jacob, Jacob\" \u00e8 stato premiato con il prix du Livre Inter nel giugno 2015 e altri sette premi, tra cui il Prix M\u00e9diterran\u00e9e, il Prix Libraires en Seine ed il prix Azur."}
{"id": "5793569", "revid": "287204", "url": "https://it.wikipedia.org/wiki?curid=5793569", "title": "Valerie Zenatti", "text": ""}
{"id": "5793570", "revid": "2036644", "url": "https://it.wikipedia.org/wiki?curid=5793570", "title": "Zhang Yuan (calciatore)", "text": ""}
{"id": "5793571", "revid": "1494169", "url": "https://it.wikipedia.org/wiki?curid=5793571", "title": "Zhang Yuan", "text": ""}
{"id": "5793572", "revid": "287204", "url": "https://it.wikipedia.org/wiki?curid=5793572", "title": "Virsliga 2010", "text": ""}
{"id": "5793574", "revid": "643662", "url": "https://it.wikipedia.org/wiki?curid=5793574", "title": "LBB-Mido", "text": ""}
{"id": "5793575", "revid": "643662", "url": "https://it.wikipedia.org/wiki?curid=5793575", "title": "Ranto-AVV", "text": ""}
{"id": "5793576", "revid": "121738500", "url": "https://it.wikipedia.org/wiki?curid=5793576", "title": "Borgo San Michele", "text": "Borgo San Michele \u00e8 una frazione del comune di Latina, nel Lazio. Citt\u00e0 di fondazione, popolata da pionieri venetopontini negli anni trenta, conta abitanti.\nFino agli anni trenta il centro dell'attuale borgo era denominato localit\u00e0 Capograssa o Capograssa.\nStoria.\nBorgo San Michele venne fondato quale \"Villaggio Operaio a Capograssa\" nel 1928 dal consorzio di bonifica di Piscinara nell'area degli Scopeti e delle paludi del Picarello. \nL'architettura degli edifici, pensati per gli operai della bonifica idraulica, presenta uno stile vagamente neo-settecentesco, insolito rispetto allo stile razionalista tipico degli insediamenti pontini nati durante l'epoca fascista. \nToponomastica.\nLe strade del borgo sono intitolate a scrittori e poeti del XX secolo.\nMonumenti e luoghi di interesse.\nLa chiesa di San Michele Arcangelo, realizzata ad ispirazione di quella di Tor Tre Ponti, venne completata nell'ottobre 1932 e venne eletta a parrocchia dal 1\u00ba gennaio 1937. A fianco della chiesa sorge la torre dell'acquedotto, realizzata in modo da sembrare un campanile, con l'orologio e una colombaia.\nL'insediamento conserva ancora intatta la tipica struttura urbanistica delle prime citt\u00e0 di fondazione dell'agro pontino: la piazza centrale con la chiesa, la torre piezometrica, la casa polivalente, la scuola e la fontana.\nEconomia.\nL'agricoltura, un tempo l'attivit\u00e0 economica di spicco, \u00e8 stata affiancata dalle industrie farmaceutiche, tra cui la Pfizer (ora Haupt Pharma), ed alimentari.\nCultura.\nA meno di 1 km dal centro di Borgo San Michele \u00e8 ubicato il Museo di Piana delle Orme, esteso per circa 25.000 m\u00b2. "}
{"id": "5793577", "revid": "643662", "url": "https://it.wikipedia.org/wiki?curid=5793577", "title": "RKB-Arma Riga", "text": ""}
{"id": "5793578", "revid": "731511", "url": "https://it.wikipedia.org/wiki?curid=5793578", "title": "Jean Pascal", "text": "\u00c8 stato campione WBC e \"The Ring\" dei pesi mediomassimi dal 2009 al 2011.\nCarriera.\nPascal compie il suo debutto da professionista il 3 febbraio 2005, sconfiggendo lo statunitense Justin Hahn per KO tecnico alla seconda ripresa."}
{"id": "5793580", "revid": "2095500", "url": "https://it.wikipedia.org/wiki?curid=5793580", "title": "Episodi di Candice Renoir (prima stagione)", "text": "In Francia, la prima stagione di \"Candice Renoir\" \u00e8 stata trasmessa dal 19 aprile 2013 al 10 maggio 2013, sul canale francese France 2.\nIn Italia, la prima stagione \u00e8 stata trasmessa in prima visione assoluta dal 15 ottobre 2015 al 5 novembre 2015 su Fox Crime di Sky.\nDieci anni dopo.\nTrama.\nCandice Renoir e i suoi quattro figli si sono trasferiti a S\u00e8te, cittadina nel Sud della Francia, dove \u00e8 stata assunta nel locale dipartimento di polizia. Il primo giorno di lavoro Candice, complici alcuni contrattempi con i ragazzi, arriva in ritardo di mezz'ora e vestita in alta uniforme, convinta che ci sarebbe stata la visita del ministro: Yasmine Attia, commissario e suo diretto superiore, la spedisce a raggiungere la sua nuova squadra su una spiaggia, asserendo maliziosamente di averla fatta contattare per dirle che l'incontro ufficiale era stato annullato. Candice si reca sul posto a fatica con i tacchi, scatenando subito l'ilarit\u00e0 dei nuovi colleghi che la soprannominano Barbie per il suo aspetto e la borsa rosa.\nUn pescatore ha ritrovato il cadavere di una donna, Sophie Vauquier, che Candice intuisce essere sposata e in ristrettezze economiche perch\u00e9 si \u00e8 tinta i capelli da sola, oltre a indossare un braccialetto brasiliano che possono averle regalato solamente i suoi figli. Candice si fa accompagnare dal capitano Antoine Dumas, che prima del suo arrivo ha guidato la squadra per un mese, a interrogare il marito della Vauquier. Michel racconta ad Antoine, mentre Candice rovista in cucina, che la famiglia non navigava in buone acque da quando lui si \u00e8 messo in proprio: la moglie lavorava part time come contabile, ma si vedevano poco per via dei suoi orari sballati da libero professionista. Si viene a sapere che il giorno del delitto Sophie \u00e8 uscita prima dal lavoro. Candice si insospettisce perch\u00e9 Sophie non mangiava mai in ufficio, pranzando sempre fuori, particolare molto strano se si considerano le difficolt\u00e0 economiche della famiglia: per questo manda Antoine e il brigadiere Jean-Baptiste Medjaoui (soprannominato JB) a cercare locali dove si spende meno di 3,20 \u20ac. Antoine e JB entrano nell'Internet Point frequentato ogni giorno da Sophie, dove prima di indagare curiosano sul passato di Candice: i due apprendono che ha lavorato nella sezione Crimine della polizia di Parigi, citt\u00e0 di origine della Renoir, ma che le ultime notizie sul suo conto risalgono a dieci anni prima. Antoine e JB interrogano un cameriere per farsi dire il computer che usava Sophie, dal quale emerge che prima di morire la donna ha incontrato l'imprenditore vinicolo J\u00e9r\u00f4me Letourneur. Candice e Antoine fanno visita a Letourneur, scoprendo che per sbarcare il lunario occasionalmente Sophie si prostituiva e che lui era uno dei suoi clienti. Sophie si faceva chiamare Sybille e aveva un sito web che gestiva dall'Internet Point.\nTornata a casa dal primo giorno di lavoro, delusa perch\u00e9 nessuno dei colleghi ha voluto brindare con lei per darle il benvenuto, Candice trova il figlio Jules in compagnia di un uomo: si tratta del vicino di casa Herv\u00e9, chiamato dal ragazzo perch\u00e9 ha bruciato la parete con un tostapane rotto. Candice aiuta l'uomo a sistemare il danno, raccontandogli che ha imparato a doversi arrangiare dai frequenti spostamenti con la sua famiglia negli ultimi anni. Il mattino successivo Candice e Antoine interrogano C\u00e9cile Dinitz, una collega di Sophie/Sybille che le aveva chiesto di instradarla al lavoro di escort: Candice non si spiega i vestiti e gli accessori costosi esibiti da C\u00e9cile, decisamente opposti allo stile pi\u00f9 sobrio di Sophie. Per non finire nei guai, C\u00e9cile indica ai poliziotti dove trovare il cellulare di Sophie. Il commissario Attia chiede ad Antoine di tenere d'occhio Candice, rivelandogli che ha dovuto assumerla su ordine delle alte sfere.\nCandice interroga Simon Beffa, un giovanissimo cliente di Sophie e mittente di una telefonata effettuata il giorno della morte. Il colloquio viene interrotto dal padre del ragazzo, Fabrice Beffa, presentatosi con il suo avvocato. Candice rimprovera Antoine perch\u00e9 ha rilasciato Simon, ma il collega le fa notare che stava infrangendo le procedure interrogando il ragazzo senza registrare la deposizione. Tornato a casa, Simon tenta il suicidio e finisce ricoverato in terapia intensiva: tutti se la prendono con Candice che, spaventando il giovane, lo avrebbe spinto a questo gesto. Tuttavia, l'intuizione di Candice non era sbagliata: Antoine, che si \u00e8 fatto dare la lista dei proprietari di imbarcazioni ormeggiate al porto, scopre che tra questi risulta proprio Fabrice Beffa. In ospedale, parlando con un medico, Candice apprende che Simon ha diversi ematomi sparsi sul corpo e conosce Nathalie, la madre del ragazzo: l'ex marito aveva raccontato che era stata lei ad abbandonare la famiglia, il che spiegherebbe la frequentazione da parte di Simon di una prostituta, ma Nathalie spiega a Candice che in realt\u00e0 \u00e8 stato Fabrice a cacciarla e metterle contro i figli.\nSimon si risveglia dal coma, autoaccusandosi dell'omicidio di Sophie compiuto sulla barca. Candice per\u00f2 rivela a tutti che l'assassino non \u00e8 il ragazzo, bens\u00ec suo padre, e che la dinamica dei fatti \u00e8 completamente diversa: Sophie \u00e8 stata uccisa in casa Beffa, non sulla barca, Fabrice ha fatto ridipingere le pareti per nascondere le tracce di sangue. Inoltre, l'uomo usa picchiare i figli, come dimostrano i lividi di Simon: Sophie aveva scoperto tutto e voleva denunciarlo, ecco perch\u00e9 Fabrice l'ha uccisa. Nonostante abbia risolto il caso, Antoine si limita a constatare come Candice abbia avuto la fortuna del principiante.\nCandice e i figli vanno a un barbecue da Herv\u00e9. Avventuratasi dentro casa sua, Candice \u00e8 raggiunta dal vicino che chiude la porta e inizia a baciarla.\nUn barbecue finito male.\nTrama.\nCandice si trova al bar sulla spiaggia in compagnia di Pascale, scoprendo da quest'ultima che \u00e8 il locale preferito dai suoi colleghi. Purtroppo Candice non \u00e8 ancora riuscita a entrare in sintonia con la sua squadra, il cui punto di riferimento operativo resta Antoine. Proprio quest'ultimo telefona a Pascale, anzich\u00e9 al suo diretto superiore Candice, per avvertire che c'\u00e8 stato un delitto. Thierry Caron \u00e8 stato ritrovato morto nel giardino di casa con il barbecue acceso: il cadavere riporta numerose coltellate, a significare la crudelt\u00e0 del delitto. Parlando con la moglie Sylvie, Candice scopre che lei e il marito erano ai ferri corti, tanto da dormire separati, perch\u00e9 costui lavorava troppo e finiva per trascurare sia lei che il figlio Lukas. A far traboccare il vaso \u00e8 stato un episodio spiacevole: Thierry si era dimenticato di andare a prendere Lukas agli allenamenti di calcio, con il bambino che \u00e8 fuggito spaventato da un disabile del vicino centro di igiene mentale. Da quel momento Thierry si era battuto per far chiudere il centro, avanzando una petizione che era stata firmata da alcuni abitanti del quartiere, impauriti perch\u00e9 i malati erano lasciati circolare liberamente all'esterno della struttura. Uno dei pi\u00f9 convinti sostenitori della petizione \u00e8 Fabien Angelo, steward vicino di casa dei Caron, che non esita ad accusare del delitto Christian Melki, l'uomo che aveva avvicinato il piccolo Lukas.\nCandice e Antoine si recano al centro, diretto dal dottor Drouet. Il medico spiega loro che Christian \u00e8 affetto dalla malattia di Huntington e che gli restano pochi anni da vivere: ad assisterlo c'\u00e8 Isabelle Le Meaux, volontaria del centro. Il dottor Drouet denuncia agli inquirenti la scomparsa di un coltello da cucina, probabile arma del delitto di Caron, e che una vicina di casa della vittima dice di aver visto Christian nelle vicinanze del suo giardino all'incirca verso l'ora dell'omicidio. Tutto sembra puntare contro il disabile, ma Candice non \u00e8 convinta che possa aver avuto la lucidit\u00e0 di commettere un crimine cos\u00ec grave. Intanto, Candice comincia a infastidirsi per le frequenti visite da parte dei suoi figli, soprattutto Jules, a casa di Herv\u00e9: la donna mette in chiaro con l'uomo che non vuole fare l'amante, poich\u00e9 \u00e8 fidanzato con Claire (conosciuta il giorno del barbecue) e lei non intende comportarsi come suo marito con lei quando la tradiva. Ulteriori tensioni arrivano dal lavoro: Candice viene a sapere da Attia che tutti i suoi sottoposti hanno presentato istanza di trasferimento, ma poich\u00e9 Candice \u00e8 l'ultima arrivata sarebbe lei a rischiare di pi\u00f9. Attia esorta la Renoir a collaborare con i suoi colleghi, pretendendo che si comporti da caposquadra e non da detective privato.\nCandice interroga Camille Langlais, la vicina di casa dei Caron che ha detto di aver visto Christian, e viene a sapere dalla donna che a quell'ora era parcheggiato il camion delle consegne di un fiorista. Candice scopre che uno dei fattorini \u00e8 Yanis Melki, figlio di Christian, che da un paio di anni ha iniziato a commettere piccoli reati perch\u00e9 ha scoperto di avere la stessa patologia del padre, da lui accusato di avergli rovinato la vita. In commissariato Christian e Yanis si riavvicinano: l'affetto, in fondo mai completamente svanito, del figlio verso il padre convincono circa l'innocenza del giovane. Candice parla con Isabelle, la volontaria che segue Christian, che le racconta di essere riuscita a far desistere Thierry dal portare avanti la petizione. Pascale avverte Candice che dagli esami sul cadavere risulta che le coltellate sono state inferte dopo la morte: la vera arma del delitto sarebbe un oggetto lungo e appuntito, probabilmente uno spiedino. Peccato che si \u00e8 ormai diffusa la voce che il delitto \u00e8 stato commesso da Christian: il dottor Drouet viene aggredito da un vandalo e vuole sporgere denuncia contro la polizia, avendo egli precedentemente richiesto protezione contro possibili aggressioni. Candice aveva incaricato Chrystelle di mettere sotto controllo il centro, ma la ragazza non l'ha ascoltata perch\u00e9 prende ordini solo da Antoine: come atto di sfida Candice lascia al capitano Dumas la decisione sul provvedimento disciplinare e costui opta per un semplice rapporto.\nOsservando il figlio Jules lamentarsi perch\u00e9 manca il curry, quindi lo deve chiedere a Herv\u00e9, Candice ha un'illuminazione: come mai Thierry non ha chiesto la carbonella al vicino di casa Fabien, ma \u00e8 andato fino a una stazione di servizio per comprarla? Candice fa una nuova visita allo steward, scoprendo che lui e Thierry avevano litigato perch\u00e9 quest'ultimo voleva lasciar perdere la faccenda della petizione. Antoine rivela di aver saputo che Fabien ha perso il lavoro, soffrendo di attacchi d'ira che lo hanno portato ad aggredire un passeggero, e che attualmente si sottopone a sedute di narcoterapia. Candice ha notato che i fiori del giardino dei Caron sono appassiti, il che \u00e8 strano se si considera che Thierry aveva preso dei giorni di ferie per fare giardinaggio. Nel frattempo, stanca delle scommesse di Antoine su quando andr\u00e0 via, Candice decide di sfidarlo: chi risolver\u00e0 per primo questo caso assumer\u00e0 il comando della squadra. Dai tabulati telefonici risulta che Thierry, quando non lavorava, si recava a un banco alimentare di cui era diventato volontario da quando ha abbandonato la sua battaglia contro il centro per disabili: la direttrice Vanessa spiega a Candice che l'uomo si era pentito del suo atteggiamento verso Christian, anche perch\u00e9 facendo qualcosa per gli altri sperava di riconquistare l'affetto della moglie.\nCandice fa la scoperta decisiva: Thierry era stato scelto da Vanessa come contabile del banco alimentare, incarico che sarebbe dovuto andare a Isabelle Le Meaux. Candice si rende conto che questa \u00e8 la sua stessa situazione: anche Antoine aveva ottenuto un posto, quello di comandante della squadra, prima che arrivasse lei a portarglielo via. Quindi, Thierry \u00e8 stato ucciso da Isabelle che ha poi tentato di far ricadere la colpa sul centro del dottor Drouet. Candice riesce a incastrarla, facendo simulare al medico un infarto, cos\u00ec che Isabelle possa tradirsi digitando il codice segreto per accedere ai locali interni del centro. Isabelle conferma il movente: ha ucciso Thierry perch\u00e9 le ha portato via il posto da contabile, adducendo la discriminazione nei confronti delle donne quando si tratta di attribuire ruoli di comando. Antoine rispetta la promessa fatta a Candice e si complimenta molto freddamente con lei per essere diventata a tutti gli effetti comandante della squadra, lasciando chiaramente trasparire la scarsa fiducia verso di lei.\nQuella sera Candice va al bar sulla spiaggia, dove incontra i colleghi e offre loro da bere per provare a rompere il ghiaccio. Al bancone trova Claire, la fidanzata di Herv\u00e9, che le annuncia di averlo lasciato: la Renoir dissimula lo stupore, avendo ora campo libero verso di lui.\nIl mistero del molo.\nTrama.\nCandice sta cenando da sola in un ristorante: la suoneria volgare messa dai gemelli attira l'attenzione degli altri commensali e un uomo le propone di unirsi a lui. Davanti alle resistenze della donna, costui insiste finch\u00e9 non viene redarguito dal proprietario del locale, che si scusa con Candice offrendole da bere. All'uscita dal ristorante, abbastanza alticcia, Candice viene abbordata dallo stesso padrone che prova ad abusare di lei, ma viene immediatamente bloccato da Antoine: infatti era tutto un piano architettato per arrestarlo. Candice sviene ed \u00e8 ricoverata in ospedale, che lascer\u00e0 il mattino seguente per riprendere le indagini: la squadra \u00e8 al lavoro su una serie di misteriosi annegamenti di ragazzi giovani al molo.\nAntoine interroga Arthur Duguay, uno studente universitario ricoverato in stato di coma etilico. Il ragazzo dice di essere stato spinto in acqua da qualcuno, ma Antoine non crede alla sua versione e dice chiaramente in faccia ai genitori che il figlio si \u00e8 ubriacato. Candice non condivide lo scarso tatto avuto dal collega, il quale per\u00f2 la mette in guardia dal nuovo pericoloso gioco di molti giovani: il \"binge drinking\", vere e proprie gare a chi ingurgita alcol pi\u00f9 velocemente dell'avversario. Candice riceve in commissariato Romain e Marine, due amici e colleghi di universit\u00e0 di Arthur, che la informano di altri episodi riguardanti ragazzi ubriachi annegati al molo in circostanze misteriose. Per vederci pi\u00f9 chiaro Candice va a casa di Arthur, ma non trova nessuno: la musica accesa e il portafoglio sul tavolino le suggeriscono che il giovane \u00e8 stato rapito. Successivamente Candice fa visita a H\u00e9l\u00e8ne Rocher, madre di Hugo, una delle vittime al molo: Hugo era un ragazzo superdotato, tanto da essersi diplomato a soli 16 anni e iscriversi all'universit\u00e0 prima dei suoi coetanei. H\u00e9l\u00e8ne dice di aver notato da qualche giorno un uomo aggirarsi continuamente nei pressi di casa sua: si tratta di Micka\u00ebl Bellon, impiegato come fattorino presso un piccolo imprenditore alimentare.\nCandice e Antoine si recano dal datore di lavoro di Bellon, apprendendo che \u00e8 in malattia e che \u00e8 un ragazzo a posto. Siccome sarebbe dovuto passare a ritirare la macchina da un concessionario, Candice e il resto della squadra si fanno trovare appostati sul luogo dell'incontro: Candice esita a sparare, cos\u00ec interviene JB che lo ferisce alla spalla, ma nel cadere l'uomo picchia la testa contro il paraurti della macchina e finisce in coma. Attia ordina a Candice di sottoporsi a un esame al poligono di tiro perch\u00e9 teme che dopo dieci anni di inattivit\u00e0 sia arrugginita nelle azioni sul campo. Indagando sul conto di Bellon, Candice e Antoine trovano nella sua abitazione numerose t-shirt universitarie: una collezione strana, considerando che il sospettato ha abbandonato gli studi all'inizio delle superiori. Candice prende alcuni lecca lecca da dare ai gemelli, senza sapere che sono alla vodka: fortunatamente la baby sitter Laurette se n'\u00e8 accorta, visto che anche lei frequenta le feste dei gruppi universitari. Questo d\u00e0 modo a Candice di informarsi sulle abitudini dei giovani e portare alla luce il traffico di Bellon, il quale nascondeva in un magazzino tutta una serie di prodotti ricavati dalla vodka che smerciava alle feste.\nChrystelle riferisce a Candice che Arthur possiede un doppio profilo Facebook: oltre a quello \"ufficiale\", dove sembra una persona assolutamente tranquilla, ne esiste un altro chiamato \"Re Art\u00f9\" che rivela un'inattesa verit\u00e0: Arthur e Bellon lavoravano insieme, quindi \u00e8 probabile che il giovane fosse nascosto nel suo magazzino prima di essere rapito. Inoltre, Candice guarda un video in cui Arthur sfida il defunto Hugo in una gara di \"binge drinking\". Candice riconvoca in commissariato Romain e Marine, dicendosi allibita dal loro comportamento omertoso nel nascondere le tragressioni dietro la parvenza da bravi ragazzi. Bellon si sveglia dal coma e racconta di aver scoperto che Arthur possiede un conto in banca segreto, dove sono depositati i soldi ricavati da un traffico parallelo alla loro attivit\u00e0: Arthur infatti aveva trovato un nuovo mercato nelle feste dei liceali, mentre con il suo socio si occupava esclusivamente di quelle universitarie.\nA quel punto Candice intuisce la verit\u00e0: Arthur non \u00e8 stato rapito da Bellon, bens\u00ec da H\u00e9l\u00e8ne Rocher, che lo tiene segregato in casa. In effetti, la Renoir si era insospettita quando aveva chiesto alla donna di vedere la camera di Hugo, ma costei aveva detto di aver elaborato il lutto sbarazzandosi di tutti gli oggetti personali del figlio. Candice assiste a una scena raccapricciante: Arthur legato a una sedia ed H\u00e9l\u00e8ne, del tutto fuori di s\u00e9, che lo costringe a ingurgitare alcol da un decanter. H\u00e9l\u00e8ne rivela che Hugo non \u00e8 morto come si credeva, ma si \u00e8 suicidato per aver perso la gara di \"binge drinking\" contro Arthur: quest'ultimo aveva spedito il video della sfida a tutti i loro conoscenti, trasformandolo nello zimbello dell'universit\u00e0. H\u00e9l\u00e8ne viene portata via e Arthur \u00e8 salvato dal personale medico appena prima del coma etilico.\nCandice si presenta al poligono di tiro e, tra lo stupore dei colleghi, si dimostra pi\u00f9 brava di Antoine nel colpire il bersaglio: una grande occasione per guadagnare punti e vincere lo scetticismo sulle sue capacit\u00e0. Giunta a casa, la donna si presenta da Herv\u00e9 e stavolta \u00e8 lei a baciarlo.\nOnore al merito.\nTrama.\nCandice e Herv\u00e9 hanno intensificato la loro frequentazione, per\u00f2 la donna non si sente a suo agio perch\u00e9 vede che l'amante vorrebbe qualcosa di pi\u00f9. Cos\u00ec approfitta di una telefonata, fingendo che sia una chiamata di lavoro, per svignarsela prima di ritrovarsi a letto con lui. Il mattino successivo viene ritrovato un cadavere dentro un sacco della spazzatura: Candice riconosce C\u00e9cile Dinitz, la prostituta che aveva interrogato nel caso Vauquier. L'ultima volta che C\u00e9cile \u00e8 stata vista viva era la sera prima, essendo stata ingaggiata per partecipare a una cena di lavoro: in sua compagnia c'era Romain Duteil,\nil quale festeggiava la promozione a direttore vendite in un'impresa di pulizie. Candice interroga Ana\u00efs, la moglie incinta di Romain, che non si capacita di come il marito possa essere coinvolto in una vicenda del genere.\nMentre JB viene lasciato a vegliare Ana\u00efs, preda delle contrazioni per l'agitazione del momento, Candice e il resto della squadra vanno nell'azienda di Romain e scoprono da una mail nel suo computer che aveva ingaggiato C\u00e9cile per la serata. Purtroppo Romain riesce a scappare a bordo della sua auto, sottraendosi alle domande degli inquirenti. Jacques Garcia, presidente della societ\u00e0, spiega che alla cena era presente Denis Martel, un cliente molto importante. Pascale informa Candice che sul cadavere di C\u00e9cile sono state ritrovate tracce di una cravatta con cui \u00e8 stata strangolata, oltre a residui di cloro che indicano che il corpo \u00e8 rimasto a lungo a mollo in una piscina. Prima che Candice si rimetta al lavoro, Pascale la esorta ad avere il coraggio di andare avanti con Herv\u00e9 perch\u00e9 sfuggirgli non servir\u00e0 a nulla: Candice si sente troppo vecchia per fare l'amante e le confessa che il marito Laurent \u00e8 stato l'unico amore della sua vita.\nLe indagini proseguono. La cena di lavoro aveva avuto il suo epilogo in un club esclusivo, abitualmente frequentato dal management dell'azienda. Candice e Antoine mettono sotto torchio Mohamed Ciss\u00e9, dipendente della societ\u00e0 che prestava la sua opera anche al club: l'uomo confessa di aver trovato Romain addormentato nella jacuzzi con C\u00e9cile morta e di averlo aiutato a disfarsi del cadavere. Candice parla anche con Denis Martel, il cliente amico di Garcia, che conferma la versione dei fatti: Romain ha fatto assumere della droga a C\u00e9cile e il giovane l'ha violentata e uccisa sotto l'effetto degli stupefacenti. Candice resta sorpresa del modo esplicito con cui Martel parla delle sue abitudini sessuali, soprattutto perch\u00e9 \u00e8 in compagnia della moglie: i coniugi spiegano di essere una coppia aperta e che il libertinaggio ha permesso di tenere vivo il loro matrimonio dopo vent'anni.\nTutto sembra quindi puntare contro Romain. Per incastrarlo Candice si sostituisce alla moglie Ana\u00efs, facendosi portare via in ambulanza come se stesse partorendo: Romain si presenta in ospedale ed \u00e8 messo in stato di fermo. In commissariato Romain spiega che quella sera si \u00e8 drogato per la prima volta, spinto dal suo capo Garcia per compiacere un cliente importante come Martel e perch\u00e9 andare con una escort significava per lui \"diventare grande\". Romain racconta di essere stato violento con C\u00e9cile e di averla probabilmente picchiata, ma non \u00e8 sicuro di averla uccisa perch\u00e9 non ricorda pi\u00f9 nulla: al suo risveglio infatti C\u00e9cile era morta strozzata dalla sua cravatta. Tutti credono che quella di Romain sia la confessione definitiva del delitto, ma l'unico a credere che non sia il colpevole \u00e8 JB: essendo in procinto di diventare padre, il brigadiere condivide la situazione di Romain ed esorta Candice a valutare altre piste. Per dimostrarle che non \u00e8 lui l'assassino, JB la fa parlare con Mathilde Guillon: responsabile della qualit\u00e0 nell'azienda di Garcia, \u00e8 stata violentata da Denis Martel con una cravatta e successivamente pagata per non sporgere denuncia.\nDunque, bisogna incastrare Martel. Candice va a casa dell'uomo, dove si tiene una festa a sfondo sessuale, a cui era stata invitata da lui il giorno del colloquio in commissariato. Quando esce di casa con un look succinto, Herv\u00e9 pensa che Candice abbia un appuntamento con un altro uomo. Giunta a casa Martel, Candice viene avvicinata da quest'ultimo che la porta in camera sua e vuole \"divertirsi\" con lei usando il solito escamotage della cravatta. Facendosi passare per il fidanzato di Candice, Antoine la porta via schifato per il \"tradimento\": nella fuga Candice ha avvolta al collo la cravatta di Martel, ma non essendoci impronte nel luogo dove avrebbe ucciso C\u00e9cile non vale come prova. Passata a trovare Herv\u00e9, Candice prova a spiegargli le sue difficolt\u00e0 nella loro relazione: il vicino le dice di non aver paura, dato che la capisce se non si sente pronta, anche perch\u00e9 sul suo anulare \u00e8 rimasto il segno della fede di Laurent. Ecco l'elemento che aiuta Candice a risolvere il caso: C\u00e9cile ha tentato di difendersi da Martel con un anello che gli ha lasciato un piccolo graffio sul collo, da lei notato mentre stavano \"giocando\" insieme. Candice fa ispezionare il tubo del lavandino incriminato, dove l'anello viene effettivamente ritrovato. Martel \u00e8 cos\u00ec arrestato e Mathilde Guillon trova finalmente il coraggio di firmare la denuncia a suo carico, sotto lo sguardo sconvolto della moglie di Martel che ha sempre difeso il marito da ogni accusa. Quella sera Candice entra in casa di Herv\u00e9 e hanno il primo rapporto sessuale.\nVittima o colpevole?\nTrama.\nMentre si trova in intimit\u00e0 con Herv\u00e9, Candice viene avvertita di un crimine commesso in un hotel. St\u00e9phan Combas \u00e8 stato gettato dal primo piano dell'albergo con la sua sedia a rotelle ed \u00e8 in gravi condizioni: notando che \u00e8 pelato e molto magro, si pensa che sia malato. Il direttore dell'hotel racconta che Combas alloggiava l\u00ec ormai da quattro mesi, essendo in cura presso uno specialista della sua malattia, e che tutto lo staff si era molto affezionato a lui per via delle sue condizioni di salute. Ispezionando la stanza vengono ritrovati numerosi farmaci della chemioterapia e un computer acceso sul quale l'uomo stava scrivendo: St\u00e9phan Combas aveva infatti aperto un blog sulla sindrome mielodisplastica, la sua malattia, dove riceveva molti messaggi di sostegno. Candice e Antoine interrogano il portiere, il quale riferisce di aver visto di sfuggita il probabile aggressore: un giovane asiatico con un giubbotto di pelle. Tuttavia, questa versione non convince affatto Candice: l'identikit \u00e8 molto sommario e il portiere dice di essere stato intento a guardare una partita di calcio in televisione, ma anche Antoine l'ha vista e sa che mente perch\u00e9 ha parlato di un'azione di gioco del tutto inesistente. In commissariato il portiere confessa che invece stava giocando a poker, avendo organizzato un circuito con altri tre clienti abituali dell'albergo che si riuniscono ogn marted\u00ec e gioved\u00ec. Candice e Antoine mettono sotto torchio i pokeristi, ma non emerge nulla di significativo: tutti quanti concordano la versione del portiere e dicono di essere sopraggiunti sul luogo della caduta a fatto ormai compiuto.\nIn mancanza di alternative valide, Candice decide di seguire la pista asiatica e manda JB a controllare un cargo taiwanese in partenza da Marsiglia, dove potrebbe nascondersi il colpevole. Nel frattempo, Antoine analizza i farmaci ritrovati in camera di Combas e ipotizza il furto da parte di un tossicodipendente. Recatasi in ospedale per informarsi sulle condizioni di Combas, Candice scopre un'amara verit\u00e0: Combas non \u00e8 affatto malato e la prescrizione del dottor Paoli, il suo specialista, risulta essere falsificata ad arte. Parlando con il dottore, il quale afferma di non aver mai firmato alcuna carta, Candice fa piena luce sul piano di Combas: fingersi malato per raccogliere fondi attraverso una fondazione intestata alla moglie V\u00e9ronique, con il denaro ricavato attraverso il blog e usato in parte per pagare il soggiorno in albergo. Peccato che la signora Combas, da molti creduta morta, \u00e8 in realt\u00e0 viva e vegeta: la donna riferisce che il marito ha sempre sofferto di manie di protagonismo, tanto da aver mentito sul proprio stato di salute persino con lei quando ancora non era sposati. Candice e Antoine accompagnano in ospedale Audrey, la moglie di JB, andata in travaglio proprio mentre il marito sta effettuando il controllo sul cargo a Marsiglia. JB rientra per assisterla, mentre Candice e Antoine aspettano molte ore fuori dalla stanza: il brigadiere annuncia ai colleghi di aver avuto una bambina, quando in realt\u00e0 aspettavano un maschio, e di averla chiamata Lily.\nAttia informa Candice che purtroppo l'indagine sul cargo ha avuto esito negativo: nessuna impronta corrisponde a quella trovata sulla sedia a rotelle di Combas, quindi il responsabile non \u00e8 stato un asiatico. Dopo essere stata in una stanza d'albergo con Herv\u00e9, a Candice si accende una lampadina: per quale motivo l'hotel dove alloggiava Combas aveva quasi tutte le stanze occupate quando in realt\u00e0 gli ospiti registrati erano molti meno? Candice intuisce che il direttore dell'albergo affitta in nero le stanze libere a coppie che vogliono vivere alcune ore di intimit\u00e0. I coniugi Saulnier, che stavano nella camera vicina a quella di Combas, riferiscono di aver sentito delle urla e un profumo femminile aleggiare nel corridoio. A questo punto Candice riunisce i giocatori di poker per farsi dire la verit\u00e0: costoro ammettono di aver mentito per difendere la donna che ha gettato Combas dal balcone, ma di averlo fatto dopo averli messi al corrente del comportamento profondamente immorale di un uomo che si \u00e8 finto malato. Tuttavia, nessuno di loro vuole fare il nome di questa persona. Setacciando i messaggi sul blog di Combas, Candice risale alla persona che gli ha donato la sedia a rotelle: si tratta di Delphine Etchegoyen, che ha perso il figlio a causa della stessa malattia di Combas, e che aveva preteso di dargli la sua sedia a rotelle per onorarne la memoria. Delphine racconta a Candice e Antoine di essere andata a sorpresa da Combas, non avendo quest'ultimo mai voluto essere visto di persona, e di aver capito subito che mentiva: furiosa per essere stata toccata sul vivo e di avergli donato la sedia a rotelle del figlio, Delphine lo ha buttato dal balcone.\nRientrata a tarda ora, Candice si impaurisce nel vedere un uomo entrare di soppiatto in casa sua. La Renoir lo immobilizza, accorgendosi tardivamente che \u00e8 suo marito Laurent.\nI segreti delle erbe.\nTrama.\nIn un bosco viene rinvenuto il cadavere di Maude Bucaille, apparentemente morta per soffocamento senza segni di aggressione. Annusandola, Candice sente un odore di colchicina: una sostanza che se assunta in dosi massicce pu\u00f2 essere letale. Dentro la macchina della vittima \u00e8 presente una teiera d'argilla cinese, il che fa prendere corpo all'ipotesi dell'avvelenamento. Il marito Olivier racconta che Maude era un'esperta di erbe medicinali: la famiglia Bucaille si \u00e8 trasferita da poco a Montpellier da Singapore, ma Maude non \u00e8 riuscita a trovare lavoro nonostante l'alta qualifica di protesista dentale, poich\u00e9 nessuno studio l'assumeva per via dell'et\u00e0. Inoltre, Maude lamentava da qualche tempo dei dolori al ventre che attribuiva a un whisky bevuto qualche giorno prima del decesso. Candice conosce Louison, la figlia dei Bucaille, e resta affascinata dalla pashmina della sua bambola.\nMentre Antoine pensa al suicidio, anche perch\u00e9 si \u00e8 scoperto che non frequentava i corsi professionali ai quali il marito credeva andasse, secondo Candice qualcosa non quadra e i suoi sospetti la spingono a indagare sull'Hotel Neptune, l'unico albergo sul tragitto verso S\u00e8te dotato di una spa, nonostante Olivier Bucaille avesse riferito che la moglie non frequentava i centri benessere della zona perch\u00e9 troppo cari. A spingere Candice verso la spa \u00e8 stato il profumo di un olio usato nei massaggi thailandesi emanato dalla pashmina della bambola della piccola Louison. Antoine resta di stucco quando Candice, nel bel mezzo dell'indagine, si sottopone a un massaggio: in realt\u00e0 l'obiettivo del comandante era accertare che la massaggiatrice fosse un'imbrogliona, avendole richiesto un massaggio \"wan-gi\" che non esiste. La donna rivela che anche Maude era una massaggiatrice della spa e aveva scoperto che aveva falsificato il diploma, allora in cambio del suo silenzio Maude lavorava al posto suo e si faceva dare met\u00e0 dello stipendio. Candice \u00e8 sempre pi\u00f9 convinta che Maude non si sia suicidata e vuole proseguire l'indagine: a darle noia \u00e8 per\u00f2 il commissario Attia, che le fa riscrivere una procedura a suo dire sbagliata. Candice \u00e8 quindi costretta a fare gli straordinari, potendo contare comunque sul marito Laurent che le d\u00e0 una mano con i bambini. Il signor Renoir ha occasione di conoscere Herv\u00e9, intuendo che tra la futura ex moglie e il vicino di casa c'\u00e8 qualcosa di pi\u00f9 della semplice amicizia.\nIndagando sul conto di Maude Bucaille, si scopre che la donna soffriva di una qualche dipendenza perch\u00e9 nella sua agenda alcuni appuntamenti erano contrassegnati con la sigla \"Anonimi\". Antoine pensa all'alcol, cos\u00ec lui e Candice ispezionano la casa della vittima e rinvengono una valigia contenente diversi oggetti, compresi molti esemplari doppi: Candice capisce che Maude soffriva di shopping compulsivo e interroga il marito in centrale, dal quale apprende che la patologia \u00e8 peggiorata una volta rientrati in Francia. Tuttavia, l'idea che Olivier abbia ucciso la moglie per arginare le perdite non la convince, soprattutto perch\u00e9 da qualche mese il conto corrente dei Bucaille non \u00e8 pi\u00f9 in perdita. Quando Attia le chiede di ripetere per l'ennesima volta la procedura, Candice si fa prendere dallo sconforto perch\u00e9 sente di non riuscire pi\u00f9 a stare al passo con tutte le incombenze lavorative e domestiche, avvertendo la stessa sensazione di inadeguatezza provata dalla povera Maude. Pascale la consola, confidandole che lei ha avuto un cedimento all'ultimo anno di medicina che l'ha portata ad abbandonare la facolt\u00e0 per diventare patologo. Il morale di Candice torna alto quando a casa \u00e8 accolta da una festa di compleanno a sorpresa organizzata dai suoi figli, con la regia di Laurent: i regali dei bambini e la torta riescono a farla sentire bene. Andati a letto i pargoli, Laurent consegna a Candice il suo regalo: le chiavi di una vecchia auto d'epoca che ha noleggiato per la notte. Guidando in compagnia del marito, Candice prova un senso di appagamento e soddisfazione: Laurent le ricorda che in passato \u00e8 riuscita a superare ostacoli di ogni tipo, come un malanno della figlia Emma in contemporanea all'esame per diventare comandante della polizia, quindi non deve lasciarsi abbattere.\nAntoine e Chrystelle interrogano lo psicologo che aveva in cura Maude: la donna non soffriva affatto di tendenze suicide e la sua nevrosi risaliva a molto prima dell'arrivo a Montpellier, quindi non \u00e8 vero che si \u00e8 aggravata recentemente come sostenuto dal marito. Sul conto corrente della donna sono entrate cifre significative, quindi aveva altre entrate. Candice e Antoine si recano a una seduta del gruppo di giocatori compulsivi frequentato da Maude: Candice parla davanti a tutti, fingendosi una malata di automobili, e attirando l'interesse di una psicologa. Costei \u00e8 anche un'usuraia, ma fornisce a Candice un'informazione importante: Maude aveva trovato un nuovo lavoro molto proficuo, dal quale guadagnava molto bene, e che tornata dal colloquio con il nuovo capo puzzava di whisky. Ad attirare l'attenzione degli inquirenti \u00e8 la dicitura \"Couturier\": non si tratta del sarto, ma di un cliente di Maude alla spa. Candice, Antoine e Chrystelle si recano a casa del ricco Alain Couturier, apprendendo che era proprio lui a elargire le generose somme di denaro a Maude: l'uomo, affetto da gotta, aveva trovato nelle cure alle erbe di Maude un rimedio migliore rispetto alle medicine tradizionali del suo medico curante Diane Chemla. La dottoressa \u00e8 la figlia di Couturier e, per ovvie ragioni, strenua sostenitrice della medicina tradizionale e fortemente contraria ai rimedi di Maude. Sentendosi sotto accusa per l'omicidio di Maude, Alain attacca Antoine e crolla a terra preda di un collasso che fa accorrere la figlia Diane.\nEcco che il puzzle si completa: Diane era gelosa di Maude, entrata al posto suo nelle grazie di un padre che non l'ha mai amata, e quale modo migliore di ucciderla se non avvelenarla mettendole la colchicina nel whisky. JB passa in centrale per mostrare la figlia Lily ai colleghi, ma Chrystelle se ne va molto bruscamente per \"altri impegni\". Tornata a casa, Candice \u00e8 avvicinata da Laurent che le chiede se ha deciso in merito a una sua proposta di trasferirsi a New York: Candice, che da questo caso si \u00e8 resa conto di amare l'indipendenza ottenuta grazie al suo lavoro, rifiuta.\nDelitto passionale.\nTrama.\nUn ragazzo di 17 anni, Nathan Rieux, \u00e8 stato trovato morto al porto, ucciso sembra da un corpo contundente mentre era distratto dalla musica che ascoltava nelle cuffie. Accanto al cadavere sono rinvenuti dei pezzetti di carta, simboleggianti un pesce, mentre nello zaino c'\u00e8 un sacchetto pieno di droga. Etienne, padre del giovane, non crede che il figlio possa essere stato uno spacciatore, ma \u00e8 esattamente questa l'ipotesi proposta da Antoine. Invece, Candice \u00e8 di tutt'altra idea, considerando che Nathan andava molto bene al liceo. Sul pesce di carta sono ritrovate le impronte di Paul Agnesi, uno spacciatore con diversi precedenti. Nel frattempo, Candice \u00e8 pressato da Herv\u00e9 che le chiede di avere un figlio insieme: la donna non vuole ritornare alla vecchia routine domestica, ormai emancipatasi con il suo lavoro a tempo pieno e quattro figli a cui badare.\nGli inquirenti raggiungono Agnesi, il predicatore della Chiesa del Libro Aperto, una comunit\u00e0 religiosa di seguaci ultracattolici. Agnesi, conosciuto anche come Padre Mario, ha abbracciato la fede dopo essere uscito di prigione e ha fondato una comunit\u00e0 con regole molto precise, una delle quali \u00e8 non consumare rapporti sessuali prima del matrimonio. Nathan non apparteneva al Libro Aperto, ma la sua fidanzata Juliette s\u00ec, tant'\u00e8 vero che la giovane pare volesse lasciarlo per non rinunciare alla comunit\u00e0. Agnesi aggiunge che la sera del delitto si trovava alla festa di matrimonio di due suoi parrocchiani. Candice a Antoine sentono la madre di Juliette, Ir\u00e8ne, anch'essa membro del Libro Aperto: \u00e8 stata lei a introdurre la figlia nel gruppo e le confidava di non essere pronta ad avere rapporti sessuali con Nathan, il quale voleva di pi\u00f9. Candice parla anche con Naomi Joigneaux, volontaria del Libro Aperto che lavorava con Juliette, che mostra un video sul cellulare di sexting tra Nathan e Juliette, inviato il giorno precedente. Intanto, JB interroga Teddy, il migliore amico di Nathan, da cui apprende che non era uno spacciatore e che la sua unica vera passione, oltre a Juliette, era la musica hard. Candice e Chrystelle si mettono alla ricerca di Juliette, allertate quando vengono a sapere che la ragazza ha comprato diverse scatole di aspirina per tentare il suicidio: la trovano riversa per terra in un cimitero, ma riescono a salvarle la vita. Quando Juliette si sveglia, racconta di aver compiuto questo gesto estremo per la vergogna legata al video, convinta che sia stato Nathan a inviarlo. Anche Chrystelle \u00e8 certa che sia Nathan il responsabile e palesa un certo nervosismo durante le indagini. Candice continua a dribblare le insistenti richieste di Herv\u00e9 sul bambino, anche se l'amante le rammenta che la magia tra loro non \u00e8 destinata a durare per sempre.\nMolti ragazzi testimoniano di aver comprato droga da Nathan e dal suo amico Teddy. Quest'ultimo, interrogato in commissariato alla presenza di suo padre, ammette che hanno inviato loro due il video del sexting perch\u00e9 Nathan voleva far cacciare Juliette dal Libro Aperto e averla tutta per s\u00e9; la droga serviva invece per fuggire con la ragazza, costruendosi un futuro altrove. La polizia ispeziona la casa del padre di Nathan: Candice scopre che sotto il frigorifero si nasconde una botola che conduce a una grande piantagione di marijuana. Etienne rivela di aver avviato questo traffico per dare una prospettiva economica migliore a Nathan e che il suo principale acquirente era Padre Mario del Libro Aperto: tornati nella comunit\u00e0, i poliziotti trovano diversi oggetti di Nathan nascosti in un armadietto, pi\u00f9 che sufficienti per incriminare Agnesi. Candice affronta i seguaci della comunit\u00e0, contrari all'arresto di Padre Mario, e prega insieme a loro dicendo che si \u00e8 suicidato al momento dell'arresto: Naomi, la volontaria del parco, sviene e Candice scopre cos\u00ec che \u00e8 l'amante di Agnesi, disposta persino ad assumersi la responsabilit\u00e0 dell'omicidio di Nathan al posto suo pur di nascondere la loro relazione segreta. Candice sente per\u00f2 che non \u00e8 lei l'assassino ed \u00e8 in quel momento che si affaccia nella sua mente un particolare passato inizialmente inosservato: Nathan indossava una maglietta dei Coldplay, una band decisamente poco hard per i suoi gusti, ma che invece doveva piacere a Juliette. Ecco che la Renoir arriva a incastrare la madre della ragazza: \u00e8 stata lei a ricevere la telefonata di Nathan per fissare l'appuntamento al porto e, una volta saputo del sexting, ha ucciso il giovane a bastonate. Chrystelle non riesce a sentire la confessione della donna ed esce a piangere, esattamente come fa Juliette nell'apprendere che \u00e8 stata sua madre a rovinare la vita di entrambe.\nTornata a casa, Candice trova Herv\u00e9 in compagnia di un'agente immobiliare. Siccome lei sta continuando a tergiversare, il che significa che non lo ama abbastanza da voler costruire qualcosa insieme, Herv\u00e9 ha messo in vendita la casa per allontanarsi da lei.\nIl fine giustifica i mezzi.\nTrama.\nAttia ha accettato la proposta di collaborazione da parte della procura di Montpellier su una serie di misteriosi furti: Antoine ha accettato di distaccarsi momentaneamente dalla sua squadra, prestando aiuto a quella del comandante Queyrolles di Montpellier. Candice non ha preso bene la cosa, dato che si ritrova una squadra sottodimensionata per l'assenza di Chrystelle, in malattia da alcuni giorni. Il nuovo caso \u00e8 la morte di Sabine Missoni, decoratrice d'interni presso la Ferola, azienda che costruisce piccole imbarcazioni. Il cadavere di Sabine \u00e8 stato trovato nell'ufficio di Philippe Ferola, amministratore delegato e padrone dell'impresa. I primi sospetti si indirizzano subito su di lui, poich\u00e9 Sabine era la rappresentante sindacale dei lavoratori e probabilmente stava scoperchiando il vaso sulla malagestione della Ferola. Infatti, recentemente sono stati arrestati due operai ucraini sprovvisti di permesso di soggiorno: il tutto \u00e8 nato da una soffiata partita dall'interno dell'azienda, la cui autrice potrebbe essere proprio Sabine.\nAntoine, che nel frattempo Candice ha costretto a lavorare a mezzo servizio con la sua squadra, ferma Ferola senza riuscire per\u00f2 a farlo confessare. Candice non crede alla sua colpevolezza e intuisce che Sabine non \u00e8 morta nell'ufficio di Ferola, bens\u00ec nel suo, dato che un'arredatrice come lei non avrebbe messo un tappeto di pessimo gusto, sotto il quale ci sono le tracce che attestano il delitto. Attia avvisa Candice di farle avere il certificato medico di Chrystelle, insospettita dalla sua lunga assenza. Candice passa a casa della collega e si fa dare da una vicina l'indirizzo dei genitori: qui osserva Chrystelle uscire con un bambino. Quando poi Chrystelle torner\u00e0 al lavoro, dir\u00e0 che si trattava del nipote.\nMessi in punizione i suoi gemelli perch\u00e9 guardavano di nascosto una serie tv scaricata illegalmente, a Candice viene un'idea per l'indagine: la lettera di insulti sul conto di Ferola conteneva numerosi epiteti tipici della Francia del Nord, quindi la spia interna non pu\u00f2 essere Sabine che proveniva dal Sud. L'unica dipendente settentrionale \u00e8 Mich\u00e8le Renault: Candice e Antoine si recano a casa della donna, giusto in tempo per sventare un tentativo di suicidio della stessa. Mich\u00e8le racconta che lei e Sabine erano molto amiche, oltre che iscritte allo stesso sindacato, ma avevano litigato quando Sabine ha firmato il piano di prepensionamenti di Ferola che riguardava anche la stessa Mich\u00e8le: costei, molto legata al lavoro per mancanza di affetti, alla prospettiva di non lavorare pi\u00f9 si sentiva persa ed \u00e8 per questo che ha tentato il suicidio. Inoltre, Mich\u00e8le riferisce che gli ucraini arrestati erano tre anzich\u00e9 due: il terzo \u00e8 Bodan Chevchenko, il quale per\u00f2 \u00e8 scampato all'arresto. Si pensa che possa essere stato lui a uccidere Sabine. Bodan viene ritrovato nascosto nella barca alla quale stava lavorando la ditta di Ferola: l'uomo si dichiara estraneo all'omicidio perch\u00e9 era il fidanzato di Sabine, una versione confermata da Candice che ha trovato un vasetto di cetriolini ucraini nel frigorifero della vittima. Nel frattempo, Queyrolles ha proposto ad Antoine di lasciare la squadra di Candice per entrare nella sua, composta da soli uomini, dove pu\u00f2 fare carriera. Candice lo invita a valutare la proposta, dicendo di capirlo se decider\u00e0 di cambiare.\nIntanto, si scopre che Bodan nascondeva a Sabine di avere gi\u00e0 una famiglia in Ucraina, paese dove avevano intenzione di trasferirsi per cominciare una nuova vita. In qualit\u00e0 di rappresentante sindacale, Sabine aveva accesso ai fondi del cantiere: Candice si insospettisce nel vedere che Ferola ha saldato tutti i debiti pagando in contanti e lo collega al caso sul quale stanno indagando i colleghi di Montpellier. Ferola \u00e8 il ricercato di entrambi i casi: i soldi per pagare i fornitori sono frutto delle sue rapine. Le squadre di S\u00e8te e Montpellier approntano una strategia per catturare Ferola: Candice gli parla dentro un locale di scommesse appena rapinato e la squadra di cecchini lo uccide nel momento in cui stava per sparare a Candice. Dopo che il cadavere di Ferola \u00e8 portato via, Antoine declina la proposta di Queyrolles: si apprende che a orchestrare il suo cambio di squadra era stato il commissario Attia.\nCandice invita tutti i colleghi a casa sua per festeggiare la piccola Lily, alla quale la squadra ha regalato un passeggino con tanto di luce segnalatrice della polizia. Chrystelle vuole andarsene prima degli altri e Candice le rivela di aver indagato sul suo conto, scoprendo che il piccolo con cui l'aveva vista \u00e8 suo figlio: delusa per l'invadenza del superiore, Chrystelle se ne va offesa. Finita la festa e congedati gli ospiti, Candice vede uno strano movimento nei pressi dell'abitazione di Herv\u00e9: si tratta di suo marito Laurent che ha acquistato la casa perch\u00e9 si \u00e8 reso conto di essere ancora innamorato di lei."}
{"id": "5793582", "revid": "991694", "url": "https://it.wikipedia.org/wiki?curid=5793582", "title": "Anti-virali", "text": ""}
{"id": "5793583", "revid": "486946", "url": "https://it.wikipedia.org/wiki?curid=5793583", "title": "Psicotrope", "text": ""}
{"id": "5793584", "revid": "2028514", "url": "https://it.wikipedia.org/wiki?curid=5793584", "title": "Azeit\u00e3o", "text": "L'Azeit\u00e3o \u00e8 un formaggio di latte di pecora portoghese, originario della regione di Azeit\u00e3o, nel distretto di Set\u00fabal. Il prodotto \u00e8 stato riconosciuto come DOP, secondo le norme comunitarie. Si produce nei municipi di Set\u00fabal, Palmela e Sesimbra.\nIl disciplinare di produzione prevede che i formaggi di Azeit\u00e3o presentino una forma cilindrica, con circa 8 cm di diametro e 5 di altezza. Possiedono una crosta morbida giallastra, di spessore fino. Il loro peso pu\u00f2 variare dai 100 ai 250 grammi. Sono ottenuti con un periodo di maturazione di 20 giorni e sono generalmente venduti avvolti in una protezione di carta vegetale. La pasta \u00e8 molle e possiede un aroma e un gusto che ricordano per certi versi il queijo serra.\nTrasformazione.\nMalgrado il fatto che la produzione sia adesso in gran parte fatta su scala industriale, \u00e8 ancora possibile trovare del formaggio di Azeit\u00e3o di produzione artigianale. Questo tipo di produzione presenta varie fasi. Si inizia colando il latte attraverso un panno con sale, in seguito si fa agire un caglio vegetale a base di cardo per ottenere la coagulazione, che si completa in circa 40 minuti a una temperatura intorno ai 32 \u2103. Da questa operazione, risulta una cagliata che \u00e8 immediatamente spezzettata e messa dentro uno stampo provvisorio. Una volta al loro interno, la cagliata \u00e8 spremuta per pressione, in modo da sgocciolare il formaggio. Dopo, la pasta ottenuta \u00e8 trasferita in uno stampo definitivo, dove \u00e8 spremuta di nuovo, fino a trovarsi legata. In questo periodo acquisisce la sua consistenza caratteristica. In seguito, la forma \u00e8 immagazzinata nel locale di essiccamento dove si former\u00e0 la crosta nel giro di 36 ore. Durante questo processo, la cagliata \u00e8 ripetutamente spruzzata con il siero, in modo da ammorbidire la crosta. La maturazione prosegue per circa 20 giorni, nel periodo estivo, mentre nel periodo invernale ne saranno necessari circa 40. La stagionatura si effettua in locali a temperatura controllata, mantenendola tra 10 e 12 \u2103, con una circolazione d'aria limitata.\nConsumo.\nPu\u00f2 essere consumato come aperitivo, come merenda o anche come dessert, prima di un dolce, accompagnato da un vino rosso della regione. La crosta pu\u00f2 essere consumata nel caso in cui il commensale la apprezzi. Va consumato a temperatura ambiente: per questa ragione, nel caso in cui sia stata conservato in frigorifero, deve essere posto a temperatura ambiente per circa 2 ore prima di essere consumato, in inverno, o mezz'ora, in estate. Il formaggio deve essere tagliato nel mezzo, per permettere che la pasta untuosa si liberi e dovr\u00e0 essere tagliato a piccole fette per essere servito.\nStoria.\nLa storia del formaggio di Azeit\u00e3o risale al secolo XIX, pi\u00f9 precisamente al 1830. In quell'anno, arriv\u00f2 a Azeit\u00e3o, in provenienza da Monsanto, nella Beira Baixa, vicino alla Serra da Estrela, un agricoltore di nome Gaspar Henriques de Paiva. A causa della nostalgia che provava per le sue terre d'origine, fece venire delle pecore di razza bordaleira comum ed utilizz\u00f2 il loro latte per la produzione di un formaggio simile a quello della serra, con l'aiuto di un casaro di Castelo Branco, che veniva tutti gli anni per aiutare nella fabbricazione del formaggio. Questo casaro a poco a poco insegn\u00f2 la tecnica e i segreti del formaggio della Serra de Estrela. Questi, a loro volta, tramandarono e adattarono le tecniche di fabbricazione di generazione in generazione, dando lentamente origine al formaggio di Azeit\u00e3o. Le forme di formaggio pesavano inizialmente tra 1\u00a0kg e 1,5\u00a0kg, come quelle originali. Tuttavia, per motivi commerciali, questo peso scese a 330 g, in seguito alle indicazioni di Frederico Franco de Paiva, figlio di Gaspar Henriques de Paiva, il quale inizi\u00f2 a produrre il formaggio per destinarlo alla vendita. Pi\u00f9 tardi, il peso fu ulteriormente ridotto fino agli attuali 250 g.\nDopo gli studi effettuati tra il 1945 e il 1948, si decise di costituire la \"Cooperativa dos Produtores do Queijo de Ovelha da Regi\u00e3o de Azeit\u00e3o\", allo scopo di centralizzare l'utilizzazione del latte prodotto dalle 5.000 pecore che esistevano all'epoca, nella regione della Serra da Arr\u00e1bida.\nNel 1984, fu creata la \"Associa\u00e7\u00e3o dos Criadores de Ovinos da Serra da Arr\u00e1bida\" (ARCOLSA), con l'obiettivo di difendere la produzione del formaggio di Azeit\u00e3o. Nel 1986, sempre per iniziativa di questa associazione, \u00e8 stata demarcata la regione del formaggio di Azeit\u00e3o, che oggi costituisce una regione di DOP.\nNel 1993, fu fondato l\"'Agrupamento de Produtores de Queijo de Azeit\u00e3o\" (APQA), che \u00e8 diventato responsabile per la protezione e il controllo della denominazione del \"queijo de Azeit\u00e3o\".\nOggigiorno, malgrado la denominazione, non esiste pi\u00f9 alcun caseificio nella regione di Azeit\u00e3o che produca questo formaggio. I principali produttori si trovano nella Quinta do Anjo, in prossimit\u00e0 di Palmela.\nIl Museu do Ovelheiro, a Palmela, rende omaggio ai pastori e al formaggio di Azeit\u00e3o."}
{"id": "5793585", "revid": "767487", "url": "https://it.wikipedia.org/wiki?curid=5793585", "title": "Zhang Lie", "text": ""}
{"id": "5793589", "revid": "767487", "url": "https://it.wikipedia.org/wiki?curid=5793589", "title": "SF Shinseiki Lensman", "text": " \u00e8 un film d'animazione del 1984 diretto da Kazuyuki Hirokawa e Yoshiaki Kawajiri. Il film dello studio Madhouse \u00e8 ispirato al ciclo di romanzi fantascientifici \"Lensman\", del filone della space opera, scritti da E. E. Smith. I diritti del film per il mercato statunitense sono stati acquistati dalla Harmony Gold nel 1988 e dalla Streamline Pictures nel 1990. Ci sono molte differenze tra le due versioni: in quella nel 1988 vengono eliminate alcune scene e la colonna sonora viene riarrangiata e vengono utilizzate le colonne sonore dei film ' e '.\nTrama.\nKimball \u00e8 un ragazzo che vive di agricoltura insieme al padre su un pianeta tranquillo. Un giorno viene avvistata una navicella spaziale ormai fuori controllo che si sta dirigendo velocemente verso la fattoria dove vivono Kim e il padre. Per evitare la catastrofe Kimball decide di prendere il controllo della navicella per effettuare un atterraggio di emergenza ma all'interno trova quasi tutti membri della nave morti. L'unico superstite, in fin di vita, consegna a Kim uno strano oggetto che poi si riveler\u00e0 essere un Lens. Cos\u00ec Kim diventa un Lensman: i Lensman sono gli unici essere umani capaci di annientare le forze del male utilizzando i poteri donati dai Lens. Inoltre l'uomo misterioso prima di morire non solo dona il Lens ma anche tutte le informazione per sconfiggere, una volta per tutte, il malvagio impero di Boskone. Inizia cos\u00ec un'odissea per portare le informazioni all'Alleanza Galattica ma il viaggio dei Lensman verr\u00e0 ostacolato da Lord Helmet che tenter\u00e0 in tutti i modi di fermare gli eroi."}
{"id": "5793596", "revid": "120803897", "url": "https://it.wikipedia.org/wiki?curid=5793596", "title": "The Secret Life of Us", "text": "The Secret Life of Us \u00e8 una serie televisiva australiana andata in onda su Network Ten dal 2001 al 2005, per un totale di quattro stagioni.\nTrama.\nUn gruppo di amici, tra i 20 e i 30 anni, vive in un complesso di appartamenti situato a St Kilda, un sobborgo balneare vicino a Melbourne. Vengono raccontate le loro vicende personali e professionali. \nDistribuzione.\n\"The Secret Life of Us\" \u00e8 stata trasmessa nel Regno Unito su Channel 4, che ha inizialmente co-finanziato la serie. La serie \u00e8 stata trasmessa in molti altri Paesi; Nuova Zelanda (TV3), Irlanda (RT\u00c92), Canada (SuperChannel3), Paesi Bassi (Yorin), Francia (Canal+ e France 4), Estonia (ETV e Kanal 11), Norvegia (NRK), Serbia (B92 e TV Avala), Russia (TNT e Muz TV), Israele (Channel 2) e Stati Uniti d'America (Hulu). In Italia \u00e8 andata in onda nel 2004 su Fox Life, che ha per\u00f2 trasmesso solo la prima stagione.\nLa serie \u00e8 stata un enorme successo in Australia, soprattutto le prime due stagioni. Ma quando molti protagonisti hanno lasciato la serie, venendo sostituiti da nuovi personaggi, la terza stagione ha avuto un brusco calo di ascolti. Dopo la messa in onda dei primi tre episodi della quarta stagione, Network Ten ha cancellato ufficialmente la serie."}
{"id": "5793609", "revid": "62244", "url": "https://it.wikipedia.org/wiki?curid=5793609", "title": "Cheng Yuelei", "text": ""}
{"id": "5793617", "revid": "767487", "url": "https://it.wikipedia.org/wiki?curid=5793617", "title": "Mihailo Dobra\u0161inovi\u0107", "text": ""}
{"id": "5793618", "revid": "599013", "url": "https://it.wikipedia.org/wiki?curid=5793618", "title": "Guan Zhen", "text": ""}
{"id": "5793621", "revid": "736476", "url": "https://it.wikipedia.org/wiki?curid=5793621", "title": "Jazz Collection - Volume 12", "text": "Jazz Collection - Volume 12 \u00e8 un album discografico-raccolta di Elmer Snowden, pubblicato dall'etichetta discografica IAJRC Records nei primi anni ottanta.\nMusicisti.\nHot Sax / West Texas Blues / West Texas Blues\n(\"Booker's Dixie Jazz Band\"):\nProbabile formazione:\nOh Malinda / Lindbergh Hop\n(\"Te Roy Williams &amp; His Orchestra\"):\nHoneycomb Harmony / Happy Rhythm\nAfrican Jungle\nGeorgia Gigolo / It Feels so Good\nMedley: Bugle Call Rag / Tiger Rag / Stop the Sun, Stop the Moon (My Man's Gone) / Concentratin' on You\nBreakin' the Ice / Baby Brown\nI Wish I Could Shimmy Like My Sister Kate / C-Jam Blues / Basin St. Blues"}
{"id": "5793626", "revid": "450700", "url": "https://it.wikipedia.org/wiki?curid=5793626", "title": "Muco cervicale", "text": ""}
{"id": "5793627", "revid": "78219180", "url": "https://it.wikipedia.org/wiki?curid=5793627", "title": "Istituto Geografico DeAgostini", "text": ""}
{"id": "5793628", "revid": "729019", "url": "https://it.wikipedia.org/wiki?curid=5793628", "title": "Carlo Del Greco", "text": "Capitano di corvetta della Regia Marina, comandante del sommergibile \"Nereide\" durante le fasi iniziali della prima guerra mondiale, decorato con Medaglia d'oro al valor militare alla memoria.\nBiografia.\nNacque a Firenze il 4 agosto 1873, entr\u00f2 come Allievo presso l'Accademia Navale di Livorno nell'ottobre 1888, conseguendo la nomina a Guardiamarina il 2 luglio 1893, si imbarco successivamente sulle navi da battaglia \"Italia\" e \"Re Umberto\". La sua carriera militare prosegu\u00ec regolarmente: sottotenente di vascello nel 1895, tenente di vascello nel 1908, anno in cui fu uno dei primissimi ufficiali della Regia Marina a diventare sommergibilista, imbarcandosi poi sull'incrociatore protetto \"Lombardia\", a bordo della quale prese parte alla guerra italo-turca. Promosso capitano di corvetta nel 1915, con l'entrata in guerra della Italia, il 24 maggio 1915, assunse il comando del sommergibile \"Nereide\". Il 5 agosto 1915 la sua unit\u00e0 fu intercettata dal sommergibile austro-ungarico \"U 5\" al comando del tenente di vascello Georg Ludwig von Trapp, mentre effettuava la manovra di ormeggio in un ancoraggio dell'isola di Pelagosa. Tale isola era stata da poco occupata dalle truppe italiane, e i sommergibili della Regia Marina vi effettuavano crociere di vigilanza. Accortosi dell'avvicinarsi dell'unit\u00e0 nemica cerc\u00f2 di far immergere il sommergibile nel tentativo di lanciare un siluro, ma il \"Nereide\" fu centrato da un siluro nemico che caus\u00f2 il rapido affondamento dell'unit\u00e0 con la morte di tutti gli occupanti. In sua memoria fu decretata la concessione della Medaglia d'oro al valor militare, massima onorificenza italiana.."}
{"id": "5793645", "revid": "1123217", "url": "https://it.wikipedia.org/wiki?curid=5793645", "title": "S\u014dngsh\u0101n", "text": ""}
{"id": "5793651", "revid": "1310927", "url": "https://it.wikipedia.org/wiki?curid=5793651", "title": "Fl\u00e1vio Beck Junior", "text": ""}
{"id": "5793652", "revid": "1305772", "url": "https://it.wikipedia.org/wiki?curid=5793652", "title": "Blue's Journey", "text": " \u00e8 un videogioco arcade sviluppato nel 1990 da ADK. Pubblicato da SNK per Neo Geo e Neo Geo CD, \u00e8 stato distribuito nel 2007 tramite Virtual Console.\nTrama.\nIl protagonista del gioco \u00e8 Blue, un giovane abitante del pianeta Raguy, invaso e inquinato dalla malvagia trib\u00f9 dei Daruma.\nModalit\u00e0 di gioco.\nVideogioco a piattaforme, prevede anche una modalit\u00e0 a due giocatori. \nL'arma di partenza \u00e8 una foglia che stordisce i nemici, i quali possono cos\u00ec essere messi sul dorso, per poi essere lanciati. \u00c8 tuttavia possibile trovare altre armi, come il boomerang e le bombe. \nLe ambientazioni sono molto varie e si pu\u00f2 scegliere tra vari percorsi, ognuno dei quali termina con un boss.\nSi usano il joystick e tre tasti, tasto A per sparare, B per saltare, C per rimpicciolirsi permettendo cos\u00ec al personaggio di entrare nei cunicoli o addirittura cavalcare e lasciarsi trasportare dagli altri personaggi del gioco. Le vite a disposizione sono tre.\nColonna sonora.\nLe musiche si devono a Yuka Watanabe, gli effetti sonori a Hideki Yamamoto."}
{"id": "5793673", "revid": "287204", "url": "https://it.wikipedia.org/wiki?curid=5793673", "title": "1. L\u012bga 2010", "text": "La 1. L\u012bga 2010 \u00e8 stata la 19\u00aa edizione della seconda divisione del Campionato lettone di calcio dalla ritrovata indipendenza. Il Gulbene-2005 ha vinto il campionato, ottenendo la promozione in massima serie.\nStagione.\nNovit\u00e0.\nIl campionato era composto da 12 squadre, invece di 14. Le due squadre promosse nello scorso campionato si iscrissero regolarmente; qualcosa di simile accadde con le retrocesse, anche se in maniera rocambolesca: l'ultima classificata era infatti il Dinaburg, che fu di fatto esclusa dal campionato, quando era in buona posizione, per uno scandalo calcioscommesse; il Daugava, che era la sua formazione riserve fu, per\u00f2, ripescata, nonostante il nono posto della scorsa stagione, e iscrisse alla 1. L\u012bga la sua formazione riserve.\nNon si iscrissero, inoltre, la formazione riserve dello Skonto e il Kauguri; si iscrisse, invece, la formazione riserve del neo promosso Jelgava e due squadre ripescate dalla 2. L\u012bga: il Gulbene-2005 (giunto alle semifinali nazionali) e il Kuld\u012bga (finito secondo nel suo girone); nessuna delle due vincitrici della 2. L\u012bga, infatti, esercitarono il loro diritto ad iscriversi.\nPer altro il Gulbene-2005 domin\u00f2 il campionato, vincendo tutte le partite tranne la trasferta contro il neo retrocesso Daugava/RFS.\nFormula.\nLe dodici squadre partecipanti si affrontavano in turni di andata e ritorno per un totale di 22 incontri per squadra. La formazione prima classificata era promossa in Virsl\u012bga 2011, la seconda effettuava uno spareggio con la penultima di Virsl\u012bga 2010, mentre le ultime classificate erano retrocesse in 2. L\u012bga. Come sempre le formazioni riserve non concorrevano alla promozione in massima serie.\nErano assegnati tre punti per la vittoria, uno per il pareggio e zero per la sconfitta. In caso di arrivo in parit\u00e0 si teneva conto della classifica avulsa."}
{"id": "5793705", "revid": "22475", "url": "https://it.wikipedia.org/wiki?curid=5793705", "title": "Falcom", "text": ""}
{"id": "5793706", "revid": "22475", "url": "https://it.wikipedia.org/wiki?curid=5793706", "title": "Nihon Falcom Corporation", "text": ""}
{"id": "5793726", "revid": "115490214", "url": "https://it.wikipedia.org/wiki?curid=5793726", "title": "Marino Turchi", "text": "Biografia.\nNel 1832 si laure\u00f2 all'Universit\u00e0 di Napoli, allievo di Luigi Sementini. Fu medico igienista di fama.\nIl 18 aprile 1848 venne eletto deputato liberale dell'Abruzzo Citra al Parlamento delle Province Napoletane. Fu uno dei deputati firmatari della protesta contro Ferdinando II, che, dopo aver concesso la costituzione, aveva ordinato la sospensione del Parlamento appena eletto. Per le sue idee politiche fu vittima di persecuzioni da parte del governo borbonico. \nNel 1860, con l'ingresso in Napoli di Garibaldi, divenne uno fra i 30 decurioni della citt\u00e0. Garibaldi stesso lo nomin\u00f2 professore di Igiene all'Universit\u00e0. \nDall 1861 fu membro, insieme a Salvatore De Renzi della Commissione municipale d'igiene di Napoli e propugn\u00f2 tutte le iniziative umanitarie per migliorare le condizioni di vita del popolo napoletano in miseria.\nA tal fine fond\u00f2 l'Associazione Filantropica Napoletana, di cui fu anche presidente, che affront\u00f2 il problema dell'insalubrit\u00e0 delle industrie e delle abitazioni a Napoli. Si impegn\u00f2 come scienziato e filantropo a redigere progetti per la costruzione di case salubri, per migliorare le condizioni igieniche della Citt\u00e0, per far varare provvedimenti di bonifica.\nFu Preside della Facolt\u00e0 medico-chirurgica e dal 1879 al 1881 fu Rettore dell'Universit\u00e0 di Napoli. \nTra le sue pubblicazioni sono da citare i trattati \u201c\"Igiene pubblica a Napoli\"\u201d (1861-1862), \u201c\"Italia igienica\"\u201d (1877) e \u201c\"Elementi di igiene\"\u201d (1883-88).\nIl comune di Gessopalena gli ha intitolato il piazzale maggiore del paese, precedentemente Piazza Roma.\nOpere.\nConsigli per viver sano felice e lungamente per preservarsi dal colera e per guarirne: istruzione popolare, esposta in nove lettere in risposta al Senatore Tommasi -\nNapoli: tip. dell'Accademia Reale delle Scienze, 1884\nRegolamento per le commessioni igieniche e organizzazione de' medici municipali: per le visite preventive in caso di epidemia, specialmente di colera -\n1865\nSulle acque e sulle cloache della citt\u00e0 di Napoli -\nNapoli: Stabilimento tipografico Banchi-nuovi, 1865\nCenno storico: Statuto e Real Decreto d'approvazione dell'associazione Filantropica Napolitana -\nNapoli: Stabilimento tipografico Banchi-nuovi, 1865\nSulla igiene pubblica della citt\u00e0 di Napoli: osservazioni e proposte - \nNapoli: Fratelli Morano, 1862\nDella Italia igienica e principalmente della pretesa degenerazione della razza latina: discorso inaugurale per la riapertura degli Studj dell'Universit\u00e1 di Napoli l'anno 1876-77 \u2013 \nNapoli: R. Accademia delle scienze fisiche e matematiche, 1877\nSulla Associazione Filantropica Napoletana: per migliorare merce nuove abitazioni la sorte degli operai, dei poveri, dei poco agiati della citt\u00e0 di Napoli - \nNapoli: Stamp. Del Vaglio, 1861\nCompendio di igiene pubblica -\nNapoli: presso D. Cesareo"}
{"id": "5793735", "revid": "1817847", "url": "https://it.wikipedia.org/wiki?curid=5793735", "title": "Foce del rio Posada", "text": "La foce del rio Posada \u00e8 una zona umida situata in prossimit\u00e0 della costa centro-orientale della Sardegna. Appartiene amministrativamente al comune di Posada e fa parte del Parco naturale regionale di Tepilora, Sant'Anna e Rio Posada.\nL'area, come anche il vicino stagno Longo, \u00e8 luogo di sosta e riproduzione di avifauna di interesse comunitario (All. I dir. 79/409 CEE e 91/744 CEE; All. II e IV dir. 92/43 CEE). Vi si riproducono: il rospo smeraldino, la raganella sarda, la testuggine d'acqua, la testuggine comune, la lucertola campestre, il biacco, il tarabusino, l'airone rosso, il falco di palude, il cavaliere d'Italia, l'occhione, la sterna zampenere, la sterna comune, il fraticello, il martin pescatore, la calandrella, il tottavilla, il calandro e l'averla piccola."}
{"id": "5793738", "revid": "1305772", "url": "https://it.wikipedia.org/wiki?curid=5793738", "title": "Flash Gordon (videogioco 1986)", "text": "Flash Gordon \u00e8 un videogioco basato sui fumetti di \"Flash Gordon\", pubblicato direttamente in edizione economica da Mastertronic nel 1986 per Commodore 64 e successivamente convertito per Amstrad CPC, MSX e ZX Spectrum. Sul mercato statunitense usc\u00ec una versione per Commodore 64 su dischetto intitolata Captain Zapp, priva di espliciti riferimenti al fumetto.\nModalit\u00e0 di gioco.\nIl giocatore controlla Flash che deve sventare i piani distruttivi di Ming entro 24 ore e per questo atterra sul suo pianeta Mongo. Il gioco \u00e8 suddiviso in tre parti con meccaniche di gioco molto differenti, da completare entro un tempo totale."}
{"id": "5793740", "revid": "62748", "url": "https://it.wikipedia.org/wiki?curid=5793740", "title": "Praecentor", "text": ""}
{"id": "5793746", "revid": "287204", "url": "https://it.wikipedia.org/wiki?curid=5793746", "title": "Flash Gordon (videogioco)", "text": ""}
{"id": "5793748", "revid": "11266", "url": "https://it.wikipedia.org/wiki?curid=5793748", "title": "Philadelphia (Egitto)", "text": ""}
{"id": "5793752", "revid": "287204", "url": "https://it.wikipedia.org/wiki?curid=5793752", "title": "Coppa Svizzera 1999-2000", "text": "La Coppa Svizzera 1999-2000 \u00e8 stata la 75\u00aa edizione della manifestazione calcistica. \u00c8 iniziata il 7 agosto 1999 ed \u00e8 terminata il 28 maggio 2000.\nAd aggiudicarsi il trofeo \u00e8 stato lo per la 6\u00aa volta nella sua storia."}
{"id": "5793767", "revid": "729019", "url": "https://it.wikipedia.org/wiki?curid=5793767", "title": "Felice Racagni", "text": ""}
{"id": "5793769", "revid": "1573940", "url": "https://it.wikipedia.org/wiki?curid=5793769", "title": "Sergestidae", "text": "Sergestidae \u00e8 una famiglia di crostacei decapodi.\nDescrizione.\nQuesti crostacei hanno un tipico aspetto \"da gamberi\" con addome allungato e appendici su gran parte dei segmenti del corpo. In questa famiglia il rostro cefalico \u00e8 assente o rudimentale e non porta mai denti. Le chele sui pereiopodi sono assenti o molto ridotte. Il 4\u00b0 e il 5\u00b0 paio di zampe possono mancare e, se presenti, sono ridotte. Sono dotati di bioluminescenza\nBiologia.\nSono pelagici o batipelagici.\nTassonomia.\nLa famiglia comprende i seguenti generi:"}
{"id": "5793772", "revid": "729019", "url": "https://it.wikipedia.org/wiki?curid=5793772", "title": "Stazione di Tempio (SFSS)", "text": "La stazione di Tempio delle Strade Ferrate Secondarie della Sardegna era una stazione ferroviaria al servizio del comune di Tempio Pausania, originario capolinea della dismessa ferrovia Monti-Tempio.\nStoria.\nLa stazione nacque a fine Ottocento nell'ambito delle fasi di realizzazione di una delle prime linee ferroviarie pubbliche a scartamento ridotto della Sardegna, che avrebbe unito la citt\u00e0 tempiese con alcuni dei centri vicini e con la stazione di Monti, posta lungo la ferrovia Cagliari-Golfo Aranci delle Ferrovie Reali, permettendo quindi il collegamento del Limbara con la principale rete ferroviaria dell'isola.\nI lavori, eseguiti su iniziativa della Strade Ferrate Secondarie della Sardegna (prima concessionaria della stazione e della ferrovia), furono condotti nella seconda met\u00e0 degli anni ottanta del XIX secolo: fu cos\u00ec che la stazione di Tempio venne inaugurata insieme alla ferrovia per Monti il 15 febbraio 1888.\nNel 1921 alle SFSS subentrarono le Ferrovie Complementari della Sardegna; nel corso del decennio presero inoltre forma i progetti di una linea ferroviaria che collegasse Sassari con Palau, sfruttando il gi\u00e0 esistente tracciato ferroviario tra Tempio Pausania e Luras: tale realizzazione port\u00f2 nel 1931 all'apertura di una seconda stazione ferroviaria in citt\u00e0, posta a poche centinaia di metri dallo scalo FCS, su cui inizialmente vertevano i soli treni in servizio sulla direttrice Sassari-Palau. Negli anni immediatamente successivi fu portato avanti il progetto di trasferire anche il capolinea delle relazioni per Monti nella nuova stazione, operazione portata a compimento nel 1935: il 1\u00ba aprile di quell'anno la stazione FCS di Tempio fu disattivata e tutto il traffico ferroviario che interessava l'impianto fu spostato nella stazione delle Strade Ferrate Sarde.\nL'impianto, localmente noto come \"stazione vecchia\" fu successivamente disarmato e l'area destinata ad altri usi: di esso permangono il fabbricato viaggiatori e quello degli alloggi. Dopo una ristrutturazione avviata a met\u00e0 anni dieci, i locali dell'ex fabbricato viaggiatori sono stati utilizzati per ospitare un museo sulla Brigata Sassari.\nStrutture e impianti.\nDopo la dismissione datata 1935 la stazione di Tempio \u00e8 stata interamente disarmata ed isolata dal tracciato ferroviario, e la sua area \u00e8 stata in buona parte riconvertita ad usi legati alla viabilit\u00e0 ordinaria.\nDurante il periodo di attivit\u00e0 lo scalo si presentava in configurazione di stazione di testa, ed era dotato complessivamente di sei binari tutti a scartamento da 950 mm: tre di essi costituivano il fascio principale dell'impianto, con il binario tre dotato di estensioni tronche ed il binario due che serviva anche una piattaforma girevole posta a ridosso dell'asse estremo della stazione.\nDal binario uno si diramava verso il termine della ferrovia un tronchino atto a servire il locale scalo merci, che si componeva anche di un piano caricatore parzialmente coperto, di una gru e di un magazzino; sempre dal primo binario prima della curva che portava fuori dalla stazione si diramavano inoltre due ulteriori tronchini che servivano le rimesse locomotive dell'impianto e l'area di rifornimento idrico. In questa parte dello scalo erano situati anche un magazzino e degli alloggi per il personale.\nTra le poche strutture ancora esistenti della stazione vi \u00e8 il fabbricato viaggiatori, del tipo di prima classe delle SFSS: si tratta di una costruzione a pianta rettangolare con sviluppo su due piani (pi\u00f9 tetto a falde) dotato di cinque luci per piano sul lato binari e una per piano sui lati minori. A ridosso di esso sul lato est si trovavano il fabbricato delle ritirate (non pi\u00f9 esistente) ed un edificio utilizzato per gli alloggi del personale, ancora presente e utilizzato da un'associazione di volontari del pronto soccorso. L'impianto era presenziato e il movimento era gestito dal Dirigente Locale.\nMovimento.\nLa stazione fu chiusa all'esercizio ferroviario il 1\u00ba aprile 1935, sino a quel momento era servita dai treni delle SFSS ed in seguito delle FCS aventi come destinazione Monti.\nServizi.\nDurante il periodo di attivit\u00e0 ferroviaria nell'impianto erano presenti diversi servizi all'utenza, tra cui una biglietteria a sportello, una sala d'attesa ed i servizi igienici."}
{"id": "5793776", "revid": "2184720", "url": "https://it.wikipedia.org/wiki?curid=5793776", "title": "Ginza (singolo)", "text": "Ginza \u00e8 un singolo del cantante colombiano J Balvin, uscito in America Latina il 21 luglio 2015 e pubblicato anche in Europa e negli Stati Uniti nel dicembre 2015.\nIl brano \u00e8 stato scritto da J Balvin insieme a Alejandro Ramirez Su\u00e0rez, Rene David Cano Rios, Salomon Villada Hoyos e Carlos Alejandro Patino Gomez. La produzione \u00e8 stata curata da Alejandro \"Mosty\" Patino e SKY.\nRemix.\nIl 27 novembre 2015 \u00e8 stata pubblicata una prima versione speciale del singolo contenente remix di Daddy Yankee, Farruko, Yandel, De La Ghetto, Nicky Jam, Arc\u00e0ngel, Zion e Kurupt.\nIl secondo remix \u00e8 stato pubblicato in Brasile nel gennaio 2016, con la partecipazione della cantante Anitta. Il 25 febbraio 2016 \u00e8 stato lanciato il video musicale del remix con la partecipazione di Anitta che a settembre 2020 conta pi\u00f9 di 75 milioni di visualizzazioni."}
{"id": "5793781", "revid": "11959", "url": "https://it.wikipedia.org/wiki?curid=5793781", "title": "Universit\u00e0 Al Azhar", "text": ""}
{"id": "5793782", "revid": "104458", "url": "https://it.wikipedia.org/wiki?curid=5793782", "title": "Heidi Zacher", "text": "Biografia.\nStagioni 2004-2010.\nHeidi Zacher inizi\u00f2 la sua carriera nello sci alpino: attiva in gare FIS dal gennaio del 2004, non debutt\u00f2 in Coppa Europa o in Coppa del Mondo n\u00e9 prese parte a rassegne olimpiche o iridate; la sua ultima gara nella disciplina fu lo slalom gigante dei Campionati tedeschi 2009, disputato il 20 marzo a Oberjoch e chiuso dalla Zacher al 41\u00ba posto.\nDalla stagione 2008-2009 si dedica al freestyle, specialit\u00e0 ski cross: ha debuttato nella disciplina in occasione della gara di Coppa Europa disputata il 21 dicembre a Grasgehren, nella quale ha ottenuto il primo podio nel circuito (2\u00aa), e ha esordito in Coppa del Mondo il 5 gennaio a Sankt Johann in Tirol (17\u00aa). Ai Mondiali di Inawashiro 2009, sua prima presenza iridata, si \u00e8 classificata al 16\u00ba posto; l'anno dopo ai XXI Giochi olimpici invernali di , sua prima presenza olimpica, si \u00e8 piazzata al 20\u00ba posto.\nStagioni 2011-2020.\nIn Coppa del Mondo ha conquistato il primo podio il 19 dicembre 2010 a San Candido (3\u00aa) e la prima vittoria il 7 gennaio 2011 a Sankt Johann in Tirol; ai successivi Mondiali di Deer Valley 2011 \u00e8 stata 7\u00aa e in quella stagione 2010-2011 si \u00e8 piazzata al 2\u00ba posto nella classifica della Coppa del Mondo di ski cross, a 60 punti dalla vincitrice Anna Holmlund.\nIl 9 febbraio 2013 ha conquistato a Davos la prima vittoria in Coppa Europa e ai successivi Mondiali di Oslo/Voss 2013 \u00e8 stata 12\u00aa. Ai XXII Giochi olimpici invernali di si \u00e8 classificata al 18\u00ba posto, mentre nelle successive rassegne iridate di Kreischberg 2015, Sierra Nevada 2017 e Park City 2019 si \u00e8 classificata rispettivamente al 5\u00ba, al 4\u00ba e al 17\u00ba posto.\nPalmar\u00e8s.\nFreestyle.\nCoppa del Mondo.\nCoppa del Mondo - vittorie.\nLegenda:\nSX = ski cross\nCoppa Europa.\nCoppa Europa - vittorie.\nLegenda:\nSX = ski cross"}
{"id": "5793813", "revid": "37401", "url": "https://it.wikipedia.org/wiki?curid=5793813", "title": "Villa Bellini (Catania)", "text": ""}
{"id": "5793814", "revid": "113363741", "url": "https://it.wikipedia.org/wiki?curid=5793814", "title": "Foce del Flumendosa", "text": "La foce del Flumendosa \u00e8 una zona umida situata lungo la costa orientale della Sardegna, in territorio di Villaputzu.\nIn base alla direttiva \"Habitat\" n. 92/43/CEE approvata nel 1992 dalla Commissione europea la foce del Flumendosa \u00e8 stata dichiarata sito di interesse comunitario e inserita nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Condivide lo stesso SIC (ITB040018) con lo stagno di Sa Praia.\nL'area, come anche il vicino stagno di Sa Praia, \u00e8 luogo di sosta e riproduzione di avifauna di interesse comunitario (All. I dir. 79/409 CEE e 91/744 CEE; All. II e IV dir. 92/43 CEE). Vi si riproducono il discoglosso sardo, il rospo smeraldino, la raganella sarda, la testuggine d'acqua, la testuggine comune, la lucertola campestre, il gongilo ocellato, il biacco, il cavaliere d'Italia, l'avocetta, il pollo sultano, l'occhione, la sterna zampenere, la sterna comune, il fraticello, il martin pescatore, la calandrella e il calandro."}
{"id": "5793832", "revid": "1305772", "url": "https://it.wikipedia.org/wiki?curid=5793832", "title": "Stagno di Salinedda", "text": ""}
{"id": "5793834", "revid": "767487", "url": "https://it.wikipedia.org/wiki?curid=5793834", "title": "Unione Sportiva Arezzo 1992-1993", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1992-1993."}
{"id": "5793836", "revid": "1543377", "url": "https://it.wikipedia.org/wiki?curid=5793836", "title": "Stagno di Sa Salinedda", "text": "Lo stagno di Sa Salinedda \u00e8 una zona umida situata in prossimit\u00e0 della costa centro-orientale della Sardegna, alle spalle della spiaggia di Berchida. Appartiene amministrativamente al comune di Siniscola.\nLo stagno \u00e8 ubicato all'interno del sito di interesse comunitario identificato con la sigla ITB020012 istituito in base alla direttiva comunitaria \"Habitat\" n. 92/43/CEE approvata nel 1992 dalla Commissione europea e di conseguenza inserito nella rete Natura 2000 con l'intento di tutelarne la biodiversit\u00e0, attraverso la conservazione dell'habitat, della flora e della fauna selvatica presenti. Il sito comprende anche i vicini stagni di Berchida, Sa Curcurica e Bidderosa."}
{"id": "5793840", "revid": "767487", "url": "https://it.wikipedia.org/wiki?curid=5793840", "title": "Stagno di Baia Salinedda", "text": "Lo stagno di Baia Salinedda \u00e8 una zona umida situata in prossimit\u00e0 della costa nord-orientale della Sardegna, alle stalle della spiaggia omonima.Appartiene amministrativamente al comune di San Teodoro."}
{"id": "5793842", "revid": "767487", "url": "https://it.wikipedia.org/wiki?curid=5793842", "title": "Stagno di Cala dei Ginepri", "text": "Lo stagno di Cala dei Ginepri \u00e8 una zona umida situata in prossimit\u00e0 della costa settentrionale della Sardegna e si affaccia nell'omonima cala. Appartiene amministrativamente al comune di Arzachena."}
{"id": "5793844", "revid": "767487", "url": "https://it.wikipedia.org/wiki?curid=5793844", "title": "Stagno di Porto Ainu", "text": "Lo stagno di Porto Ainu \u00e8 una zona umida situata in prossimit\u00e0 della costa nord-orientale della Sardegna, nell'omonima localit\u00e0 turistica.Appartiene amministrativamente al comune di Budoni."}
{"id": "5793847", "revid": "300067", "url": "https://it.wikipedia.org/wiki?curid=5793847", "title": "Shanna Crossley", "text": ""}
{"id": "5793850", "revid": "104458", "url": "https://it.wikipedia.org/wiki?curid=5793850", "title": "Renaud Jay", "text": "Biografia.\nJay, originario di Saint-Martin-de-Belleville, ha debuttato in campo internazionale il 3 gennaio 2009 a Meaudre in Alpen Cup (54\u00ba) e ha esordito in Coppa del Mondo il 3 dicembre 2011 nella sprint di D\u00fcsseldorf, classificandosi 65\u00ba.\nHa esordito ai Giochi olimpici invernali a , dove \u00e8 stato 14\u00ba nella sprint, e ha ottenuto il primo podio in Coppa del Mondo il 17 gennaio 2016 a Planica, classificandosi 2\u00ba in una sprint s squadre. Ai Mondiali di Lahti 2017, suo esordio iridato, si \u00e8 classificato 30\u00b0 nella sprint; ai successivi Mondiali di Seefeld in Tirol 2019 \u00e8 stato 19\u00ba nella sprint. Il 12 gennaio 2020 ha ottenuto a Dresda la sua prima vittoria in Coppa del Mondo e ai Mondiali di Oberstdorf 2021 si \u00e8 classificato 32\u00ba nella sprint; l'anno dopo ai XXIV Giochi olimpici invernali di si \u00e8 piazzato 27\u00ba nella sprint.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTS = sprint a squadre\nTL = tecnica libera"}
{"id": "5793851", "revid": "721282", "url": "https://it.wikipedia.org/wiki?curid=5793851", "title": "Pippo giochi pazzi", "text": "Pippo giochi pazzi (\"Goofy's Fun House\") \u00e8 un videogioco d'azione per PlayStation pubblicato nel 2001 da NewKidCo in Nord America e da Ubi Soft Entertainment in Europa. Sviluppato dalla software house britannica The Code Monkeys, che ha curato anche l'animazione con lo studio statunitense Creative Capers, \u00e8 incentrato sul personaggio della Disney Pippo.\nModalit\u00e0 di gioco.\nIn questo titolo il giocatore deve controllare Pippo, il quale deve semplicemente esplorare (sia dentro che fuori) la sua casa, composta di dodici vani distinti e dal giardino, per cercare dappertutto delle pellicole facendolo interagire con i mobili, gli elettrodomestici e molto altro. Oltre a ci\u00f2, sempre nell'abitazione sono presenti otto dei quindici differenti oggetti che, raccogliendoli, vanno poi aggiunti (come fossero pezzi di puzzle) ai cinque dipinti nella stanza dei giochi. Tramite i medesimi si pu\u00f2 accedere e giocare nei sette minigiochi, dove riuscendo a batterli si ottengono gli ultimi sette mancanti dei tali oggetti. Infine, quando la partita finisce al 100% \u00e8 possibile guardare i cinque corti d'animazione con protagonista appunto Pippo (uno per ogni dipinto completo corrispondente); un sesto extra viene ottenuto solo se si collezionano tutte le sessantatre pellicole.\nLista dei minigiochi.\nLa maggior parte di essi hanno del limite di tempo a disposizione, mentre invece per alcuni, se il giocatore soddisfa l'obiettivo imposto ottiene come bonus una pellicola.\nCortometraggi.\nQuesta \u00e8 la lista dei cartoni animati classici inclusi nel videogioco:"}
{"id": "5793869", "revid": "125261161", "url": "https://it.wikipedia.org/wiki?curid=5793869", "title": "Ospedale civile di Legnano", "text": "L'ospedale civile di Legnano \u00e8 il maggior presidio ospedaliero dell\u2019ASST Ovest Milanese ed \u00e8 sito a Legnano, comune della citt\u00e0 metropolitana di Milano, in Lombardia. Il primo padiglione dell'ospedale di Legnano venne costruito nel 1903 in via Candiani grazie al contributo dei cittadini legnanesi, con gli industriali locali che ebbero un ruolo di primo piano. Nel corso del XX secolo il nosocomio legnanese sub\u00ec diversi ampliamenti. I vecchi padiglioni sono stati sostituiti dal nuovo ospedale, che si trova in via Papa Giovanni Paolo II a Legnano e che \u00e8 stato inaugurato il 4 febbraio 2010.\nLe premesse.\nL'assistenza sanitaria a Legnano nei secoli.\nPer secoli Legnano non ha avuto un centro organizzato di cura sanitaria e assistenziale. La prima struttura situata a Legnano che inizi\u00f2 a fornire parzialmente assistenza ospedaliera fu l'Ospizio Sant'Erasmo, che venne edificato a cavallo tra il XIII e il XIV secolo: per il resto la comunit\u00e0 legnanese dipendeva dagli ospedali di Milano. I primi due nosocomi aperti nella Lombardia centro-occidentale vennero fondati nel XIV secolo a Rho ed Abbiategrasso.\nIl primo cambiamento significativo si ebbe nel 1784, con la fondazione del pellegrosario di Legnano, ovvero di una struttura sanitaria organizzata adibita alla cura della pellagra, cio\u00e8 di una malattia comparsa all'inizio del XVII secolo che era dovuta all'eccessivo consumo di mais a scapito di quello della carne. La malattia era particolarmente diffusa tra la popolazione contadina, dato l'elevato costo della carne. Le autorit\u00e0 austriache, che all'epoca governavano il Ducato di Milano, come sede del pellegrosario di riferimento per il Legnanese pensarono dapprima al monastero dei cistercensi di Parabiago e poi al convento di Santa Chiara di Legnano, edificio monastico che venne fondato nel 1492 e che era situato nell'odierno corso Italia, tra via Giolitti e largo Seprio. \nNel 1784, tramite decreto governativo, il convento di Santa Chiara fu sconsacrato e trasformato in pellegrosario. L'edificio era particolarmente adatto perch\u00e9 era provvisto di una propria roggia, dove era facilmente prelevabile l'acqua necessaria per le cura della malattia. La direzione della struttura venne affidata a Gaetano Strambio, medico condotto che fece studi decisivi sulla cura della pellagra. In particolare Strambio cap\u00ec, durante il suo soggiorno a Legnano, che essa non era una malattia stagionale, ma un morbo che interessava l'apparato digerente e nervoso indipendentemente dalla stagione. Il pellegrosario di Legnano arriv\u00f2 a ospitare fino a 100 posti letto e divenne un vero e proprio punto di riferimento, tant'\u00e8 che venne visitato nel 1785 dall'imperatore Giuseppe II d'Asburgo. Alcuni problemi di bilancio dovuti alla gestione della struttura portarono alla sua chiusura nel 1788: i legnanesi affetti da pellagra furono quindi nuovamente obbligati a recarsi all'Ospedale Maggiore di Milano nonostante la loro citt\u00e0 fosse stata protagonista di importanti avanzamenti nello studio della malattia.\nDegno di nota, tra i medici condotti legnanesi, ovvero tra quei medici dipendenti dai comuni italiani che prestavano assistenza sanitaria ai poveri, fu uno dei protagonisti delle lotte risorgimentali, Saule Banfi. Il patriota legnanese, che esercit\u00f2 la professione medica nella prima parte del XIX secolo, partecip\u00f2 attivamente all'epopea risorgimentale e fu arrestato durante le cinque giornate di Milano (marzo 1848). Saule Banfi si aggiudic\u00f2 il primo concorso di condotta chirurgia organizzato a Legnano, il cui bando venne emesso dal comune nel marzo del 1833. Banfi non fu per\u00f2 nominato medico condotto in chirurgia, ruolo che venne invece assegnato a Stefano Colonetti: tale decisione fu opera del dottor Rinaldi, che scelse Colonetti perch\u00e9 laureato in medicina chirurgica. Il bando specificava infatti che sarebbe stato preferibile, per il futuro medico condotto specializzato in chirurgia, avere questo titolo di studio.\nLa necessit\u00e0 di costruire un vero e proprio ospedale a Legnano fu sentita nella seconda parte del XIX secolo, quando il secolare borgo agricolo si trasform\u00f2 in una citt\u00e0 industriale. Fino ad allora la cura degli ammalati era a carico delle opere pie; dopo l'Unit\u00e0 d'Italia, una serie di leggi obbligarono queste ultime a cambiare parzialmente finalit\u00e0, rinunciando alla cura degli ammalati, che pass\u00f2 agli enti locali statali. A questo avvenimento si aggiunse la gi\u00e0 citata trasformazione di Legnano da borgo agricolo a importante centro industriale. Ci\u00f2 port\u00f2 a un cospicuo incremento demografico e a un aumento dei casi registrati per talune malattie; quest'ultimo aspetto era principalmente causato dalle condizioni di lavoro, che erano estremamente dure sia per i ritmi (gli operai legnanesi dell'epoca svolgevano le loro attivit\u00e0 fino a 11 ore al giorno), sia per i luoghi di lavoro, che erano umidi, poco illuminati e, pi\u00f9 in generale, malsani, senza contare il fatto che nelle fabbriche legnanesi era largamente impiegata la manodopera infantile, con tutte le conseguenze del caso. Tutto ci\u00f2 caus\u00f2 un sensibile aumento degli infortuni sul lavoro: questo contraccolpo sociale inizi\u00f2 a far serpeggiare tra la societ\u00e0 civile legnanese l'idea che nella citt\u00e0 fosse necessario un ospedale, data la portata del problema.\nIl comitato per l'erigendo ospedale.\nIn questo contesto sociale e industriale, la necessit\u00e0 pi\u00f9 pressante per i legnanesi dell'epoca divent\u00f2 la costruzione di un moderno ospedale. Fino ad allora la stragrande maggioranza dei legnanesi affetti da patologie gravi erano obbligati, come gi\u00e0 accennato, a recarsi all'Ospedale Maggiore di Milano. Per potersi recare al nosocomio della metropoli lombarda, i legnanesi malati dovevano sobbarcarsi un lungo viaggio su carri spesso scoperti che viaggiano lungo strade piuttosto dissestate. Invece, per le malattie o le infermit\u00e0 meno gravi, a Legnano operavano tre medici condotti e due farmacisti. Questa organizzazione sanitaria locale, con il costante incremento demografico e con l'aggravarsi delle patologie legate al lavoro nelle industrie legnanesi, divent\u00f2 obsoleta: inizi\u00f2 quindi sempre di pi\u00f9 a maturare l'idea che Legnano avesse bisogno di un ospedale vero e proprio, organizzato con criteri moderni.\nLa prima iniziativa concreta finalizzata all'edificazione dell'ospedale \u00e8 legata indirettamente alla visita che Giuseppe Garibaldi fece a Legnano il 16 giugno 1862. Durante il discorso che profer\u00ec, l'Eroe dei due Mondi invit\u00f2 i legnanesi a erigere un monumento dedicato alla battaglia di Legnano (29 maggio 1176). Per realizzare questo monumento, il comune di Legnano destin\u00f2 10.000 lire. Il primo monumento, che venne inaugurato il 29 maggio 1876 nel settimo centenario della battaglia, rest\u00f2 integro per poco tempo: a causa della decurtazione della somma stanziata, il monumento venne realizzato in cartapesta e quindi si sciolse alle prime piogge. La seconda versione del monumento, l'odierno monumento al Guerriero di Legnano, che fu opera di Enrico Butti, venne poi inaugurato nell'anno 1900. In precedenza, proprio per la realizzazione dell'opera di Butti, venne aperta una sottoscrizione pubblica per raccogliere un adeguato ammontare di fondi. Non tutti per\u00f2 erano d'accordo su questa profusione di mezzi per realizzare il monumento. Il consigliere comunale legnanese Leopoldo Sconfietti pronunci\u00f2, durante il consiglio comunale del 19 aprile 1897, queste parole:\nIl sindaco Fedele Borghi rispose facendo presente che il denaro raccolto per l'erezione del monumento non poteva cambiare la destinazione d'uso, fermo restando la necessit\u00e0 di edificare l'ospedale. La discussione, che ormai era iniziata, continu\u00f2 sui giornali dell'epoca, che iniziarono a dare forte risalto a questa necessit\u00e0 di Legnano. Come conseguenza, qualche settimana dopo il citato intervento di Leopoldo Sconfietti in consiglio comunale, fu creato un comitato, seppur non ufficiale, per l'erigendo ospedale. Tra le sue iniziative, ci fu quella di sensibilizzare l'opinione pubblica nei confronti di questa necessit\u00e0 con la distribuzione di volantini e l'affissione di manifesti lungo le vie cittadine. Uno stralcio del manifesto, che era sottoscritto da otto personalit\u00e0 legnanesi di spicco, recitava:\nL'obiettivo fu infine raggiunto: sia l'Amministrazione comunale che l'opinione pubblica si sensibilizzarono verso questa necessit\u00e0 della comunit\u00e0 legnanese.\nIl comitato per il reperimento dei fondi.\nA cavallo tra il XIX e al XX secolo era raro che le autorit\u00e0 cittadine si rivolgessero agli organi statali centrali per ottenere i fondi necessari per realizzare le loro opere pubbliche. Erano invece molto comuni le sottoscrizioni popolari, ovvero il reperimento dei fondi attraverso donazioni di privati, industrie, associazioni, ecc.\nAnche per la realizzazione dell'ospedale civile di Legnano fu scelto di organizzare una sottoscrizione popolare. Il primo passo concreto per l'accantonamento della somma necessaria per l'edificazione di tale opera fu una festa da ballo di beneficenza organizzata nel 1889 durante la festivit\u00e0 di San Magno all'interno del salone dell'asilo infantile di corso Magenta. Durante questa manifestazione vennero raccolte circa 1.000 lire, somma ancora molto bassa rispetto a quella necessaria, ma sufficiente per aprire un libretto presso la cassa di risparmio.\nIl primo passo ufficiale del comune di Legnano fu compiuto il 30 maggio 1899, quando il consiglio comunale deliber\u00f2 l'istituzione di un comitato ufficiale la cui finalit\u00e0 sarebbe stata quella di reperire i fondi necessari per la costruzione dell'ospedale. Questo comitato era costituito dal sindaco di Legnano, dal prevosto, dal presidente della Congregazione di Carit\u00e0 di Legnano e da altri personaggi illustri della citt\u00e0. Come presidente del comitato fu eletto il notaio Cesare Candiani, che era anche presidente della gi\u00e0 citata Congregazione di Carit\u00e0 e che sar\u00e0 poi il fondatore e il primo presidente dell'ospedale di Legnano. A Cesare Candiani il comune di Legnano dedicher\u00e0 poi la via che costeggia la cosiddetta \"entrata vecchia\" dello storico ospedale di Legnano. \nDurante la prima riunione del comitato, che avvenne il 19 febbraio 1900, venne deciso di focalizzare l'attenzione sulla sottoscrizione aperta alla cittadinanza e agli industriali legnanesi. Agli imprenditori fu poi spedita una lettera in cui si chiedeva l'elargizione di fondi per la costruzione dell'ospedale. Le industrie pi\u00f9 generose furono poi la Franco Tosi e il Cotonificio Cantoni: quest'ultimo, in particolare, si impegn\u00f2 a elargire una somma annuale al futuro ospedale avendo come contropartita tre posti letto riservati ai propri operai. Per quanto riguarda invece la raccolta fondi tra la cittadinanza, il comitato decise di invitare i cittadini a versare le proprie donazioni entro il maggio dell'anno 1900 agli sportelli della Banca di Legnano.\nLe iniziative del comitato fecero raggiungere, come cifra raccolta, le 350.000 lire, che era un ammontare sufficiente per far iniziare la fase progettuale dell'erigendo ospedale. L'incarico di redigere il progetto venne affidato all'architetto Luigi Broggi di Milano. Broggi decise di prestare la sua opera gratuitamente in omaggio a Eugenio Cantoni, imprenditore e personalit\u00e0 di spicco dell'Alto Milanese nonch\u00e9 storico presidente dell'omonimo cotonificio. A questo punto intervenne nuovamente il comune di Legnano, che decret\u00f2 ufficialmente la formazione di un nuovo comitato, questa volta destinato a coordinare la fondazione dell'ospedale. Questo secondo comitato era formato dal sindaco Fedele Borghi (che ne assunse la presidenza), dal prevosto di Legnano Domenico Gianni, da Cesare Candiani, Antonio Bernocchi, Carlo Dell'Acqua, Francesco Dell'Acqua, Enea Banfi, Gabriele Cornaggia Medici, Carlo Cornaggia Medici, Giuseppe Calini, Cesare Saldini, Gianfranco Tosi e Leopoldo Sconfietti, ovvero dalle personalit\u00e0 pi\u00f9 in vista della Legnano dell'epoca.\nIl terreno su cui si sarebbe realizzato l'ospedale di Legnano venne individuato in una vasta area di 23.664\u00a0m\u00b2 che \u00e8 situata nei pressi dei colli di sant'Erasmo, nei pressi dell'omonimo ospizio, e che era di propriet\u00e0 dell'Opera Pia di Sant'Erasmo. Il progetto di massima dell'ospedale prevedeva la realizzazione di cinque padiglioni pi\u00f9 una palazzina adibita a direzione. Lo stile architettonico scelto per i nuovi edifici rispecchiava le tendenze dell'epoca, ovvero con l'organizzazione dei servizi in padiglioni separati (il cosiddetto \"sistema Tolli\"), il cui primo esempio fu l'ospedale Galliera di Genova. Fino al XVIII secolo i nosocomi erano infatti costruiti realizzando edifici unici a forma di croce, forse per richiamare la sofferenza che si provava in questi luoghi: dal secolo successivo la tendenza architettonica cambi\u00f2, con la realizzazione di ospedali a padiglioni a separati.\nL'obiettivo del comitato era quello di costruire subito il primo padiglione, poi a seguire gli altri quattro. A Franco Tosi, fondatore dell'omonima azienda metalmeccanica e padre del gi\u00e0 citato Gianfranco, e a Eugenio Cantoni furono poi dedicate due sale chirurgiche. Contribuirono a far accelerare le fasi propedeutiche della costruzione dell'erigendo ospedale alcuni lasciti testamentari. Degne di nota furono la donazione di Giuseppe Calini, primo sindaco di Legnano dell'Italia Unita, che lasci\u00f2 a disposizione dell'erigendo ospedale l'80% delle sue sostanze, ovvero 187.000 lire, e i lasciti di Gian Battista Taj\u00e9 e Natale Bianchi, che donarono, rispettivamente, 4.000 e 1.000 lire.\nIl vecchio ospedale di Legnano.\nIl primo padiglione.\nNell'anno 1900 la sottoscrizione raggiunse il milione di lire, ammontare che era sufficiente per far iniziare i lavori di costruzione del primo padiglione dell'ospedale. La prima pietra fu posata il 12 maggio 1901 dal sindaco Antonio Bernocchi, mentre la direzione lavori venne affidata al responsabile dell'ufficio tecnico comunale Renato Cuttica. I lavori di costruzione del primo padiglione terminarono nel settembre del 1903 a fronte di una spesa complessiva che aveva superato quella preventivata di 43.230 lire. Questa spesa aggiuntiva venne poi elargita dai membri del comitato promotore in parti uguali, che decisero di pagare di tasca propria per non intaccare il denaro raccolto dalla sottoscrizione popolare.\nIl primo padiglione venne solennemente inaugurato il 18 ottobre 1903. La cerimonia previde un primo momento a cui partecip\u00f2 la cittadinanza e che venne organizzato al mattino, mentre al pomeriggio fu predisposto una seconda fase della cerimonia a cui parteciparono le autorit\u00e0 e le personalit\u00e0 di spicco della Legnano dell'epoca. Il manifesto che invitava la cittadinanza all'inaugurazione recitava:\nGi\u00e0 il giorno successivo all'inaugurazione l'ospedale fu operativo con il servizio di ambulanza chirurgica e con la prestazione sanitaria erogata da due medici condotti. Il corpo infermieristico era formato sia da personale laico che religioso, ovvero anche da suore, che nello specifico appartenevano all'Istituto Santa Maria Bambina di Milano. Queste ultime avevano perlopi\u00f9 compiti di servizio, come la preparazione dei pasti nelle cucine e l'espletamento del servizio guardaroba. I servizi ospedalieri di chirurgia e di medicina del lavoro vennero attivati il 5 novembre, mentre nei mesi successivi le attivit\u00e0 andarono a completamento con l'attivazione dei servizi legati a tutte le altre patologie cliniche. \nCon l'obiettivo di concentrare tutte le attivit\u00e0 benefiche e di assistenza nell'ospedale, l'8 dicembre 1904, il nosocomio legnanese venne eretto a ente morale grazie a un regio decreto firmato da re Vittorio Emanuele III di Savoia. All'atto della sua costituzione, l'ente morale ospedaliero di Legnano aveva un patrimonio di 747.331 lire e un reddito annuo di 20.000 lire. Con la trasformazione in ente morale, l'amministrazione dell'ospedale pass\u00f2 alla congregazione di Carit\u00e0: i due enti avevano, tra l'altro, bilanci separati e un consiglio di amministrazione unico; quest'ultimo verr\u00e0 poi scisso in due organismi separati, uno per ogni ente, quando il nosocomio legnanese diverr\u00e0 ospedale di circolo.\nAlla direzione dell'ospedale venne messo il chirurgo prof. Ercole Crespi, stimato professionista gi\u00e0 in servizio all'ospedale Sant'Antonio Abate di Gallarate. Crespi ricopr\u00ec questo ruolo nel nosocomio legnanese dopo aver vinto un concorso pubblico. Nel 1905 fu realizzato, all'interno del perimetro dell'ospedale, un piccolo edificio in stile liberty che fu assegnato ad Ercole Crespi come abitazione. Questo edificio cost\u00f2 37.408 lire: anche in questo caso i fondi necessari vennero raccolti grazie a una sottoscrizione popolare, questa volta legata a una pesca di beneficenza, e grazie alle donazioni degli industriali legnanesi. Sempre dello stesso anno \u00e8 l'approvazione del primo regolamento interno dell'ospedale, che venne ratificato il 5 luglio 1905\nDalla fondazione dell'ospedale alla prima guerra mondiale.\nIl primo risultato che venne ottenuto dalla presenza di un ospedale a Legnano fu il drastico calo del tasso di mortalit\u00e0. Se nel decennio 1893-1902 la mortalit\u00e0 a Legnano raggiungeva il 24,80\u00a0\u2030, nel decennio successivo (1903-1912), cio\u00e8 con l'ospedale in attivit\u00e0, questo dato scese al 18,24\u00a0\u2030.\nTale risultato non soddisf\u00f2 per\u00f2 Luigi Gandini, ufficiale sanitario del nosocomio legnanese, che critic\u00f2 aspramente le condizioni sanitarie generali della Legnano dell'epoca; a suo dire esse erano la causa principale della diffusione delle malattie. Queste ultime, in particolare, si sarebbero potute limitare grazie a una rigida applicazione della legge sanitaria dell'epoca. Gandini segnal\u00f2 la pessima qualit\u00e0 delle acque, che era causa di epidemie di tifo, la scarsa disinfezione dei pozzi, la limitata diffusione delle vaccinazioni, la persistente presenza di rifiuti lungo le vie cittadine, la pessima qualit\u00e0 e la limitatezza degli impianti fognari civici, lo scarso controllo sulla vendita del latte, che era spesso venduto gi\u00e0 deperito. Quest'ultimo aspetto portava poi al sorgere, nei bambini, della gastroenterite. Per questo atteggiamento polemico i rapporti tra Gandini e l'Amministrazione comunale diventarono piuttosto tesi. In seguito a una relazione compilata dal segretario comunale della citt\u00e0 del Carroccio, che venne richiesta dalla sotto prefettura di Gallarate, il comune di Legnano prese dei provvedimenti per migliorare la sanit\u00e0 pubblica cittadina. Anche gli industriali locali misero in pratica dei rimedi, in questo caso finalizzati a limitare gli infortuni sul lavoro, il cui numero conobbe una fase di calo.\nIl 23 luglio 1910 un ciclone colp\u00ec Legnano causando quattro morti e diversi feriti. Questo uragano fece danni materiali a moltissimi edifici cittadini, tra cui alla basilica di San Magno, a diverse industrie e all'ospedale. In particolare, per quanto riguarda quest'ultimo, il ciclone danneggi\u00f2 seriamente il tetto del padiglione inaugurato appena sette anni prima. I danni all'ospedale furono poi riparati anche grazie a un finanziamento pari a 3.500 lire, ottenuto dalla cassa di risparmio, che copr\u00ec parzialmente i costi totali dei lavori, i quali ammontavano complessivamente a 6.095 lire. Un secondo problema che si present\u00f2 quasi subito fu quello del personale in servizio all'ospedale, che divent\u00f2 quasi subito insufficiente per soddisfare tutte le crescenti esigenze del nosocomio. Per tale motivo venne deciso di assumere nuovo personale e di aumentare lo stipendio del direttore Ercole Crespi. Queste erano spese aggiuntive che l'ospedale era in grado di affrontare grazie a un computo totale dei movimenti finanziari nel primo decennio di funzionamento che era pari a 58.744,03 lire per le entrate e 42.278,47 lire per le uscite. Queste cifre resero possibile anche alcuni interventi straordinari nei confronti dei poveri, come la distribuzione gratuita di medicinali e l'assegnazione di sussidi.\nNel giro di qualche anno dalla fondazione l'ospedale di Legnano divent\u00f2 famoso per la qualit\u00e0 dei suoi servizi, tanto che vi affluivano pazienti anche da altre parti d'Italia. Tra il 1908 e il 1910 arrivarono a Legnano malati provenienti da Rovigo, Albissola Marina, Ronco Canavese, Intra, Vicenza, Soave, Conselice, Argenta, Castellucchio, Zimella e Chieti. I posti letto disponibili nel primo padiglione non erano per\u00f2 cos\u00ec numerosi, dato che raggiungevano il numero di 40. Tenendo poi presente che otto posti letto erano tenuti liberi per le emergenze, i posti letto realmente disponibili per i pazienti erano solo 32, un numero giudicato insufficiente per le esigenze della Legnano dell'epoca, tant'\u00e8 che molti legnanesi erano costretti a ricorrere alle cure degli ospedali di Milano. Per tale motivo si inizi\u00f2 a pensare alla costruzione di un secondo padiglione. Per quanto riguarda il trasporto a Milano degli ammalati legnanesi pi\u00f9 gravi, l'Amministrazione comunale legnanese aveva stipulato una convenzione con la Croce Verde, un'associazione di volontari di Milano fondata nel 1906 che effettuava il servizio di trasporto degli ammalati. Questa associazione, che apr\u00ec una succursale a Legnano grazie alla disponibilit\u00e0 di una decina di volontari, trasportava i malati pi\u00f9 gravi a Milano grazie a un piccolo carro trainato da una cavallo oppure, se il trasporto era destinato all'ospedale di Legnano, da due uomini: questi furono i prodromi della sezione locale legnanese della Croce Rossa italiana. Questo servizio incompleto e discontinuo continu\u00f2 fino al 1910, quando l'ospedale fond\u00f2 il servizio di pronto soccorso, che chiam\u00f2 \"Croce Blu\": grazie alle donazioni degli industriali locali fu anche acquistata una nuova lettiga. Gi\u00e0 in precedenza l'Amministrazione comunale aveva acquistato una lettiga, che fu ceduta all'ospedale in comodato: questa lettiga, con l'avvento della Croce Blu, fu destinata al trasporto dei pazienti affetti da malattie infettive.\nCon l'entrata dell'Italia nella prima guerra mondiale l'ospedale di Legnano conobbe, come tutto il Paese, un periodo di grande difficolt\u00e0 dovuto alle ristrettezze causate dal conflitto, che per il nosocomio legnanese si tradussero nella problematicit\u00e0 degli approvvigionamenti dei materiali e nel decremento del numero degli impiegati, che in parte vennero spediti nelle zone di guerra. L'ospedale di Legnano, durante il conflitto, non cur\u00f2 i soldati feriti al fronte italiano di guerra. Per i militari bisognosi di cure, a Legnano, vennero istituiti due ospedali di guerra gestiti dalla Croce Rossa italiana; il nosocomio legnanese, per\u00f2, non fu totalmente estraneo a questa emergenza, dato che collabor\u00f2 attivamente con i due ospedali di guerra legnanesi. Essi vennero allestiti in due edifici scolastici legnanesi, ovvero nell'Istituto \"Barbara Melzi\" (dove fu attivo dal 1915 al 1919) e nelle scuole elementari \"Giosu\u00e8 Carducci\" (1915-1918). L'ospedale militare situato nelle scuole Carducci era dotato di un'apparecchiatura radiologica donata dagli industriali legnanesi: a conflitto terminato, al ritorno alla funzione originaria delle due scuole, questa apparecchiatura fu trasferita all'ospedale civile di Legnano.\nIn questo contesto un evento luttuoso colp\u00ec l'ospedale e - pi\u00f9 in generale - la citt\u00e0 di Legnano: nell'agosto 1916 mor\u00ec Cesare Candiani, fondatore e il primo presidente del nosocomio legnanese. Tra le commemorazioni decise dopo la scomparsa di Candiani, ci fu quella di realizzare una lapide, che fu poi inaugurata il 1\u00ba dicembre 1918. Questa lapide, che fu collocata su una parete del primo padiglione realizzato, recita: \nIl primo padiglione dell'ospedale fu poi ufficialmente chiamato \"padiglione Candiani\". Dopo la scomparsa di Candiani il consiglio comunale di Legnano design\u00f2 alla presidenza dell'ospedale l'industriale locale Antonio Bernocchi.\nDal primo dopoguerra al secondo conflitto mondiale.\nPoco prima della fine della prima guerra mondiale in Italia scoppi\u00f2 l'epidemia di influenza spagnola. La dirigenza del nosocomio legnanese decise di predisporre un piano di emergenza per fronteggiare questa pandemia con l'utilizzo dell'adiacente chiesa di Sant'Erasmo, dell'ospedale militare delle scuole Carducci e di alcuni capannoni industriali messi a disposizione degli imprenditori locali. Fortunatamente, a Legnano e nei comuni limitrofi, l'incidenza del morbo sulla popolazione fu scarso e quindi questo piano di emergenza straordinario non ebbe mai attuazione. Questo scampato pericolo spinse i dirigenti dell'ospedale ad accelerare la costruzione dei nuovi padiglioni: erano infatti diventati urgenti due edifici, uno che avrebbe dovuto ospitare i pazienti affetti da malattie infettive e l'altro che sarebbe stato destinato a ospitare il reparto di pediatria. Il costo totale per realizzare queste due costruzioni fu quantificato in un importo pari a 1.600.000 lire, una parte del quale era coperto dalla sostanziosa eredit\u00e0 lasciata alla Congregazione di Carit\u00e0 di Legnano dall'imprenditore locale Febo Banfi.\nLe elezioni nazionali dell'ottobre 1919 cambiarono il panorama politico: vinse infatti la sinistra, in particolar modo quella pi\u00f9 radicale. Durante il consiglio comunale del 29 novembre 1919 il consigliere Giuseppe Ratti fece notare: \nDopo varie vicissitudini e molte discussione, il presidente della Congregazione Antonio Bernocchi comunic\u00f2 il proprio pensiero con queste parole:\nLa proposta di Bernocchi venne accettata da tutti i consiglieri, che si dimisero. Il primo problema che si trov\u00f2 ad affrontare il nuovo consiglio di amministrazione fu il bilancio in perdita. Questa situazione era stata causata dalla guerra, che aveva obbligato la dirigenza dell'ospedale ad approntare opere urgenti e dispendiose. Nel 1922, ad esempio, il disavanzo ammontava a 284.155,45 lire. Questo deficit era principalmente dovuto al mancato pagamento, da parte del comune di Legnano, dei rimborsi relativi ai ricoveri relativi all'anno precedente. Dopo un lungo contenzioso il comune pag\u00f2 il corrispettivo che doveva all'ospedale, che ammontava a 206.848,88 lire. Nel novembre 1923 il professor Ercole Crespi, direttore del nosocomio fin dalla sua fondazione, rassegn\u00f2 le dimissioni dopo vent'anni di servizio in seguito a una campagna di stampa incentrata sulle presunte inefficienze della struttura, accuse che si riveleranno poi infondate.\nNel 1920 fu compiuto il primo passo concreto per la costruzione del secondo padiglione dell'ospedale, che avrebbe dovuto essere destinato alle malattie croniche: Fabio Vignati, imprenditore tessile locale, si offr\u00ec ufficialmente per finanziare l'opera. Vignati volle anche finanziare una seconda opera, ovvero un piccolo edificio da destinare alle malattie infettive. Quest'ultimo venne inaugurato il 6 giugno 1923, mentre il padiglione per i malati cronici fu preso in consegna dall'ospedale, poco dopo l'inaugurazione, il 26 ottobre 1927. Il padiglione Vignati, cio\u00e8 quello destinato ai malati cronici, fu subito intitolato a Fabio Vignati e alla moglie Giuseppina e venne poi principalmente utilizzato per il ricovero dei vecchi inabili e degli indigenti. Il problema per questo tipo di malati fu per\u00f2 risolto solo parzialmente. Grazie all'intervento economico di Vignati, l'ospedale non spese fondi propri per realizzare questo primo ampliamento e fu quindi libero di utilizzare risorse proprie per predisporre un secondo ampliamento. Venne innanzitutto costruito un edificio in stile liberty che fu destinato a ospitare gli uffici dell'amministrazione, i servizi e la portineria e che cost\u00f2 477.000 lire. \nNel 1926 cominciarono i lavori di realizzazione del terzo padiglione, che sarebbe stato il gemello speculare del primo padiglione, quello inaugurato nel 1903. Il nuovo edificio avrebbe ospitato la chirurgia, mentre nel primo padiglione costruito sarebbe stata ospitata la medicina generale. Questa nuova costruzione, il cui costo ammont\u00f2 a 1.750.000 lire, venne realizzata grazie al contributo finanziario di enti locali, di industriali e di privati attraverso una sottoscrizione popolare. Il pi\u00f9 importante finanziatore di questa opera fu Antonio Bernocchi, che don\u00f2 500.000 lire. Il terzo padiglione fu inaugurato il 26 ottobre 1927. Nel 1930 fu intitolato ad Antonio Bernocchi, morto proprio in quell'anno. Nel suo testamento Bernocchi lasci\u00f2 poi all'ospedale, per la realizzazione del quarto padiglione, 1.000.000 lire.\nCon il passare del tempo il numero di posti letto crebbe considerevolmente: dai 40 posti letto del 1903 si pass\u00f2 ai 65 del 1914, ai 90 del 1919, ai 114 del 1921 e fino ai 210 del 1927 (quest'ultimo dato fu raggiunto grazie alla realizzazione del terzo padiglione). I 210 posti letto del 1927 erano suddivisi in 90 letti per la chirurgia, 50 per la medicina, 25 per la maternit\u00e0 e gli altri posti letto per le altre discipline mediche (otoiatria, dermosifilopatia, oculistica, neurologia, ortopedia, ecc.).\nIl 1926 fu segnato da un avvenimento importante per l'ospedale di Legnano: divent\u00f2 \"ospedale di circolo\", ovvero un nosocomio destinato a servire anche i comuni limitrofi e non solo la citt\u00e0 di Legnano. Questa trasformazione fu resa obbligatoria da una legge nazionale. Da questo momento in poi l'ospedale di Legnano inizi\u00f2 a essere un punto di riferimento anche per i comuni di Busto Garolfo, Canegrate, Castellanza, Cerro Maggiore, Parabiago, Rescaldina, San Giorgio su Legnano e San Vittore Olona, con il bacino totale di potenziali pazienti che ammontava all'epoca a circa 85.000 abitanti. Fino a questo momento gli ammalati di questi comuni erano obbligati a dipendere dall'Ospedale Maggiore di Milano. Dal 1929, come conseguenza di questa trasformazione, l'ospedale di Legnano ebbe una nuova struttura amministrativa: il consiglio di amministrazione era ora formato da nove membri, ovvero dal presidente della Congregazione di Carit\u00e0 di Legnano, da cinque membri nominati dal podest\u00e0 di Legnano e da tre membri nominati dal prefetto di Milano in concerto con l'omologo funzionario di Varese. La scelta di questi tre membri - quelli nominati dalle prefetture - doveva essere fatta prendendo in considerazione una lista compilata dai podest\u00e0 dei comuni facenti parte del circolo ospedaliero. Il presidente era invece nominato dal prefetto di Milano, che lo sceglieva tra i nove membri del consiglio di amministrazione del nosocomio. \nCome conseguenza pratica della trasformazione a ospedale di circolo, la commissione ministeriale che seguiva il decentramento ospedaliero destin\u00f2 al nosocomio legnanese 1.000.000 di lire per la realizzazione del quarto padiglione e per l'acquisto dei suoi arredi (800.000 lire per la costruzione vera e propria e 200.000 lire per gli arredi). Nel 1928 si risolse definitivamente il problema del servizio di trasporto degli ammalati. Il regio decreto n\u00ba2034 del 10 agosto 1928 consent\u00ec alla Croce Rossa Italiana di assorbire tutte le altre associazioni di assistenza che compivano servizi analoghi. A Legnano, in particolare, la neonata sezione locale della Croce Rossa assorb\u00ec la gi\u00e0 citata succursale legnanese della Croce Verde. In seguito la Croce Rossa mise a disposizione, per la sua sezione locale legnanese, due autolettighe Fiat 1100, mentre i locali destinati a ospitare l'associazione vennero ceduti dall'ospedale.\nGli anni trenta furono caratterizzati dall'ottimizzazione e dall'ampliamento delle attivit\u00e0 ospedaliere e dalla risoluzione dei problemi pi\u00f9 gravosi; ci\u00f2 fu possibile dalle disponibilit\u00e0 finanziarie del nosocomio, che erano ottime per via della loro gestione oculata, nonch\u00e9 per via delle donazioni dei cittadini e degli industriali. Nel 1935 il reparto di maternit\u00e0 si sistem\u00f2 nei due piani dell'edificio che ospitava anche gli uffici amministrativi, mentre il reparto di pediatria nel 1938 fu collocato temporaneamente nell'edificio che un tempo fu la dimora del prof. Ercole Crespi. A met\u00e0 degli anni trenta vennero realizzati i primi laboratori di analisi chimico-cliniche, sierologiche e microbiologiche, ponendo fine alla dipendenza dagli altri nosocomi dell'ospedale di Legnano, mentre il reparto di chirurgia fu spostato nel terzo padiglione, quello inaugurato nel 1927. Tale era la rinomanza dell'ospedale di Legnano, sia per la qualit\u00e0 dei servizi erogati che per l'avanzamento tecnologico delle attrezzature mediche, che l'Universit\u00e0 di Pavia decise di far compiere un tirocinio ad alcuni suoi laureati in medicina e chirurgia proprio nel nosocomio legnanese. Tra i macchinari pi\u00f9 moderni presenti nell'ospedale di Legnano c'erano un gabinetto di radiologia completo di impianti di radiodiagnostica, elettroterapia, diatermia, marconiterapia, fototerapia e di una macchinario per raggi X. Nel reparto di chirurgia si utilizzava il bisturi elettronico, ritrovato tecnologico di recentissima invenzione il cui uso debutt\u00f2 in diversi ospedali, tra cui nel nosocomio legnanese.\nUn'altra eccellenza dell'ospedale di Legnano fu il centro di cura per l'encefalite letargica e del parkinsonismo postencefalico, che venne fondato nel 1937 sotto il patrocinio della regina Elena e che fu tra i primi ad essere aperti in Italia. Questi centri, che vennero principalmente aperti nella grandi citt\u00e0, fu un fiore all'occhiello del nosocomio legnanese; in questo centro fu tra l'altro perfezionato il farmaco pi\u00f9 comune utilizzato all'epoca per curare questa malattia. Tale centro, che venne intitolato nel 1941 alla regina Elena, era situato nel padiglione Vignati e poteva ospitare fino a 40 pazienti.\nDato l'incremento demografico che era avvenuto negli ultimi anni a Legnano e nei comuni limitrofi, venne deciso di ampliare l'ospedale e di migliorare significativamente alcuni servizi. Grazie al contributo annuale di 75.000 lire erogato a partire dal luglio 1936 da parte del comune di Legnano, e considerando l'eredit\u00e0 di Giuseppe Calini a favore del nosocomio non ancora utilizzata nonch\u00e9 la donazione di 500.000 lire da parte di Andrea Bernocchi, vennero realizzati lavori per un ammontare totale di 1.850.000 lire. In particolare nel 1938 fu inaugurata una casa di cura, che venne poi dedicata ad Andrea Bernocchi e che fungeva da \"clinica privata\" a pagamento per i cittadini pi\u00f9 abbienti (in totale, la costruzione e l'arredamento di questa casa di cura cost\u00f2 470.000 lire) e, sempre nel 1938, vennero istituiti i reparti di ortopedia e traumatologia. Furono poi realizzati altri lavori, tra cui l'ampliamento della portineria e la razionalizzazione degli spazi interni all'ospedale. \u00c8 di questo periodo la donazione all'ospedale di un fabbricato adiacente all'area dove sorge il vecchio nosocomio, in seguito inglobato nel complesso ospedaliero, realizzato nel 1922 dall'azienda locale De Angeli-Frua per assistere bambini gracili e semirachitici, in origine destinato ai figli dei propri dipendenti e dal 1925 anche ai figli degli operai delle altre aziende locali. L'edificio venne donato della De Angeli-Frua per commemorare uno dei suoi fondatori, Giuseppe Frua.\nNel 1940 l'Italia entr\u00f2 nella seconda guerra mondiale. Gli unici problemi duraturi nel tempo che l'ospedale di Legnano si trov\u00f2 ad affrontare durante il conflitto furono quelli legati alle ristrettezze economiche, che impedirono i programmati ampliamenti dei fabbricati e la gi\u00e0 decisa creazione di nuovi reparti. L'unica emergenza fu quella causata dall'unico bombardamento a cui fu sottoposta Legnano: nella notte tra il 13 e il 14 agosto 1943 alcuni aerei britannici, diretti a Milano, sganciarono per errore due bombe su Legnano. Una cadde in campagna, mentre l'altra colp\u00ec il quartiere di Legnanello, distruggendo una casa e un'officina. Questa bomba caus\u00f2 30 morti e una quarantina di feriti, che vennero ricoverati all'ospedale di Legnano. A causa dei continui allarmi aerei fu deciso di collegare i vari padiglioni con corridoi sotterranei e di realizzare due rifugi antiaerei.\nDal secondo dopoguerra agli anni cinquanta.\nTerminata la seconda guerra mondiale, i componenti del consiglio di amministrazione dell'ospedale tornarono a pensare agli urgenti lavori di ammodernamento che erano necessari gi\u00e0 da tempo, il cui iter realizzativo era stato interrotto dal conflitto. Il consiglio di amministrazione chiese ai comuni che facevano parte del circolo dei fondi per realizzarli: nel marzo del 1947, alla fine della raccolta, si raggiunse la somma di 2.952.497 lire, grazie alla quale si pot\u00e9 ammodernare il padiglione Vignati per renderlo funzionale al trasferimento del reparto isolamento, ingrandire i magazzini, ampliare l'entrata di corso Sempione rendendola meglio fruibile da parte degli autoveicoli e la ristrutturazione della portineria. \u00c8 sempre di questi anni l'istituzione del servizio di anestesia e del reparto di rianimazione, provvedimento che anticip\u00f2 di circa 15 anni l'obbligo, decretato dal Ministero della Sanit\u00e0 il 1\u00ba luglio 1963, di avere questi servizi.\nAll'interno del padiglione Vignati era presente il reparto di traumatologia e infortunistica, reparto che per\u00f2 non era situato in uno spazio consono a soddisfare tutte le esigenze mediche necessarie per avere un servizio all'altezza. Venne quindi deciso di realizzare un nuovo padiglione da destinare interamente a questo reparto: il nuovo edificio sia sarebbe costruito tra i padiglioni gemelli di medicina e chirurgia, cos\u00ec da formare un unico complesso edilizio a forma di ferro di cavallo. Tra l'ospedale di Legnano e le aziende locali era in essere - fin dalla fondazione del nosocomio - una convenzione che obbligava le industrie di Legnano a corrispondere un contributo annuo all'ospedale per coprire le spese dei ricoveri causati da infortuni sul lavoro.\nNel 1949 inizi\u00f2 la raccolta fondi per la realizzazione del padiglione traumatologia infortunistica. I primi che versarono il loro contributo furono gli operai dei comuni del circolo, che elargirono il loro obolo donando la retribuzione di una giornata di lavoro. Grazie ad altri finanziamenti raccolti dal comitato dell'erigendo padiglione, si raggiunse la cifra di 25 milioni di lire. Gli imprenditori del Legnanese decisero invece di pagare tutti gli arredamenti e le attrezzature del futuro reparto, a cui si aggiunsero sovvenzioni dei comuni, delle banche locali, privati, commercianti. Grazie infine al contributo di 60 milioni di lire versato dal ministero dei Lavori Pubblici e al mutuo da 90 milioni acceso dall'amministrazione ospedaliera presso l'INAIL, nel maggio del 1948 si fu in grado di far partire i lavori di costruzione del nuovo padiglione. I lavori terminarono nel 1951, mentre dall'anno successivo il nuovo padiglione entr\u00f2 in funzione. La costruzione del nuovo padiglione, che possedeva 100 posti letto, permise di liberare 50 letti del padiglione chirurgia, precedentemente assegnati al reparto di traumatologia, che fecero raggiungere al primo reparto citato 150 posti letto. Nel 1959 in questo edificio vennero trasferiti il pronto soccorso, la farmacia dell'ospedale e il reparto di ginecologia e ostetricia. Nel 1951 venne invece realizzato un nuovo piano nel padiglione di chirurgia, che permise la realizzazione di una nuova area destinata alle sale operatorie dotata delle pi\u00f9 moderne tecnologie e che venne dedicata a Felice Gajo.\nIn occasione della cerimonia per il 50\u00ba anniversario di fondazione dell'ospedale, il 20 dicembre 1953, venne posata la prima pietra del nuovo padiglione che avrebbe dovuto ospitare il nuovo centro di rieducazione psicofisica per gli infortunati civili. Altre tre iniziative importanti che vennero prese in seno alle celebrazioni del 50\u00ba anniversario furono la dedicazione della via Ospedale - ovvero della strada dov'\u00e8 presente la cosiddetta \"entrata vecchia\" dello storico nosocomio - a Cesare Candiani, l'adozione di un santo patrono, che fu scelto in sant'Erasmo, gi\u00e0 santo titolare della vicina e omonima chiesa e dell'adiacente ed omonimo ospizio, e l'adozione da parte dell'ospedale di un labaro, che venne poi disegnato dal pittore Mos\u00e9 Turri. Questo labaro aveva due facciate: su una era riportata l'immagine di sant'Erasmo con un ammalato sdraiato su un letto, mentre sull'altra era raffigurato in posizione centrale l'emblema dell'ospedale (che venne creato per l'occasione) circondato dagli stemmi dei comuni che formavano il circolo ospedaliero. L'emblema venne poi concesso ufficialmente all'ente ospedaliero dal decreto del Presidente della Repubblica del 26 giugno 1955.\nUn altro edificio costruito negli anni cinquanta fu il centro di rieducazione per i mutilati sul lavoro, che fu il primo realizzato in Italia. Inaugurato nel settembre del 1955 alla presenza del presidente della Repubblica Giovanni Gronchi, e situato sull'area un tempo occupata dalla colonia elioterapica, fu il primo realizzato in Italia e rest\u00f2 attivo fino al novembre del 1982 quando venne trasferito, complice il minor afflusso di pazienti, all'interno dell'ospedale di Legnano. Adiacente al centro di rieducazione per i mutilati sul lavoro venne costruita una chiesa, che fu consacrata dall'arcivescovo di Milano Giovanni Battista Montini il 4 luglio 1961 e che si trova tuttora all'interno dell'area che ospita il centro psicosociale, ovvero il servizio legato al reparto di psichiatria dell'ospedale di Legnano che \u00e8 stato trasferito nell'area dell'ex-colonia elioterapica nel 1990.\nNegli anni cinquanta l'ospedale di Legnano era giunto a un livello di qualit\u00e0 dei servizi e di modernit\u00e0 degli impianti e delle attrezzature sanitarie estremamente elevato. Considerando anche l'elevata capacit\u00e0 ricettiva dei suoi padiglioni, che arrivava a 600 posti letto totali ospitati in sette padiglioni, il nosocomio legnanese raggiunse una riconosciuta rilevanza a livello nazionale.\nDagli anni sessanta agli anni duemila.\nGrazie alla rilevanza e all'importanza conseguita, all'ospedale di Legnano venne riconosciuta, tramite decreto del Ministero della Sanit\u00e0 datato 6 luglio 1960, la prima categoria nazionale degli ospedali generali. Gli anni sessanta furono soprattutto caratterizzati dalla crescita quantitativa e qualitativa dei servizi offerti. Complice l'allargamento della platea dei mutuati, nella cui categoria fin\u00ec quasi la totalit\u00e0 della popolazione italiana, fu necessario rivedere anche l'organizzazione dell'ente ospedaliero, soprattutto alla luce del forte incremento dei ricoveri. Per prima cosa venne aumentato il numero dei posti letto, che nel 1964 raggiunse le 950 unit\u00e0. Fu poi migliorata notevolmente la dotazione di attrezzature mediche, sia quantitativamente che qualitativamente. I fondi per realizzare queste iniziative vennero erogati dallo Stato, dalla provincia di Milano e dai comuni del circolo ospedaliero: grazie al maggior movimento di denaro, il bilancio, che venne sempre chiuso in pareggio, raggiunse la cifra di 3 miliardi di lire. Nel 1964 l'amministrazione dell'ospedale decise di far partire l'iter per un ulteriore ampliamento del complesso edilizio, che sar\u00e0 poi completato successivamente. L'area su cui costruire i nuovi edifici venne individuata su alcuni terreni liberi da costruzioni che erano i contigui all'area di propriet\u00e0 dell'ospedale; complessivamente, questi terreni, avevano una superficie di oltre 12.500 metri quadrati. \nGli anni sessanta furono caratterizzati anche da varie ristrutturazioni di edifici gi\u00e0 esistenti, tra cui il padiglione che ospitava il reparto pediatria e che venne destinato a ospitare il nuovo reparto di otorinolaringoiatria, e il padiglione Vignati, che venne invece destinato a ospitare il nuovo reparto di oculistica, mentre il reparto di isolamento, che era situato in una costruzione sita in via colli di Sant'Erasmo su un terreno che si trova a nord-est del complesso ospedaliero, fu ampliato. Contestualmente, venne creato il nuovo reparto di urologia, che venne sistemato nel padiglione Bernocchi. \u00c8 sempre dello stesso periodo la fusione dell'ospedale di Legnano con l'Opera Pia Fondazione Banfi, ente che venne fondato il 20 agosto 1921, mentre nel 1964 fu creata la divisione di chirurgia plastica e della mano, che ha nel tempo raggiunto una rilevanza di livello nazionale. Nel 1967 venne invece l'apertura del reparto di rianimazione e di terapia intensiva. All'inizio degli anni sessanta, grazie agli ampliamenti e alle ristrutturazioni, che portarono alla crescita del numero dei letti disponibili fino a raggiungere i 700 posti, il numero di ricoveri crebbe considerevolmente, anche a fronte dell'incremento demografico del Legnanese, che nel periodo citato raggiunse i 125\u00a0000 abitanti. A causa del forte incremento della popolazione, l'ospedale di Legnano era per\u00f2 a malapena in grado di soddisfare le necessit\u00e0 della zona, e quindi fu predisposto un piano di ampliamento che avrebbe portato il numero dei posti letto a crescere dai 700 ai 1.200, piano che sarebbe costato 1 miliardo e 300 milioni di lire: 1 miliardo fu poi ottenuto dalla Cariplo, mentre 300 milioni dall'INA.\nCome primo passo furono acquistate le aree necessarie per ampliare l'ospedale. Venne deciso di acquisire i terreni liberi che erano adiacenti all'area di propriet\u00e0 del nosocomio legnanese. Per prima cosa fu acquistato l'area dove sorgeva il deposito della tranvia Milano-Gallarate, che di l\u00ec a poco sarebbe stata soppressa: questi terreni vennero acquistati ufficialmente il 19 ottobre 1967. La serie di acquisizioni fu poi completata dalla gi\u00e0 citata area appartenente alla De Angeli-Frua, che aveva precedentemente donato all'ospedale l'edificio che vi sorgeva ma non il terreno, a fronte della cessione di un'area situata in zona San Bernardino e appartenente all'ospedale all'azienda De Angeli-Frua. A questi nuovi terreni si aggiunse l'area occupata dalla via Forlanini, ovvero di una strada comunale che rappresentava il prolungamento di via Gorizia oltre corso Sempione, che venne soppressa e inglobata nel complesso ospedaliero. In particolare, il progetto prevedeva la realizzazione di un edificio a monoblocco a sette piani che avrebbe avuto una forma a croce di Lorena da realizzare a destra del padiglione che ospitava il reparto di traumatologia. Nel nuovo edificio a monoblocco sarebbero stati trasferiti, tra gli altri servizi, il pronto soccorso e l'accettazione, mentre in altre due nuove costruzioni sarebbero state ospitate il reparto di isolamento per le malattie infettive, la lavanderia e la cucina.\nLa posa della prima pietra del monoblocco ebbe luogo il 20 novembre 1967, mentre il primo lotto del nuovo edificio, che era in grado di ospitare 240 posti letto, fu inaugurato il 12 marzo 1970 alla presenza dell'arcivescovo di Milano Giovanni Colombo. Vista la crescita consistente del complesso edilizio ospedaliero, il monoblocco comprendeva anche una nuova centrale termica a servizio dell'intero ospedale che era in grado erogare fino a 7 milioni di cal/h. Il rinnovato ospedale di Legnano fu oggetto di due visite del ministro della Sanit\u00e0; il 17 aprile 1972 lo visit\u00f2 il senatore Athos Valsecchi, mentre il 9 gennaio 1973 l'onorevole Remo Gaspari. Questi due eventi furono la cartina tornasole dell'importanza che il nosocomio legnanese aveva raggiunto. Nel 1972, in occasione della prima visita ministeriale, l'ospedale di Legnano raggiunse gli 850 dipendenti, che erano distribuiti in 15 reparti. Grazie al citato ampliamento, al nosocomio di Legnano venne riconosciuta, grazie alla legge regionale n\u00ba55 del 3 settembre 1974, la qualifica di \"ospedale generale provinciale\". Grazie poi al trasferimento della gestione della sanit\u00e0 dallo Stato alle neocostituite Regioni, crebbero considerevolmente i fondi destinati ai singoli nosocomi a fronte della perdita di una parte di autonomia che i nosocomi avevano goduto fino ad allora. La seconda parte del monoblocco venne invece costruita a partire dall'aprile 1973 con un'interruzione avvenuta dal dicembre 1975 al febbraio 1976 causata da un problema legato ai finanziamenti regionali. Dal 1974, complice l'ampliamento dell'ospedale, venne deciso di aumentare il numero di dipendenti, che pass\u00f2 da 1.084 a 1.360; nell'anno in questione si tocc\u00f2 anche il numero massimo di posti letto mai raggiunto dal nosocomio legnanese: 1.180. Il 12 dicembre 1978, in seguito all'entrata in vigore del provvedimento legislativo che istituiva il Servizio Sanitario Nazionale, l'ospedale di Legnano venne inserito nella .\nGli anni settanta furono importanti anche per l'attivazione di alcuni servizi sanitari. Nel 1972 vennero creati i reparti di neurochirurgia e di oncologia, mentre dall'anno successivo entr\u00f2 in funzione il servizio di emodialisi, che era fornito di sei reni artificiali. L'istituzione della neurochirurgia, con i suoi cospicui investimenti per l'acquisto delle apparecchiature, fu un evento di grande rilievo, tant'\u00e8 che venne inaugurata dal ministro della sanit\u00e0 Athos Valsecchi durante la sua gi\u00e0 citata visita al nosocomio legnanese. Sempre nel 1973 venne attivata l'attivit\u00e0 di medicina nucleare, originariamente facente parte del reparto di radiologia e poi diventata indipendente come \"istituto di medicina nucleare\". Quest'ultimo, grazie all'elevato livello tecnologico delle apparecchiature, raggiunse una rilevanza che and\u00f2 oltre i confini locali. Degna di nota fu anche l'assegnazione di una TAC, all'epoca recentissimo ritrovato tecnologico che era posseduto, in regione Lombardia, solamente da altri undici ospedali.\nIl secondo monoblocco fu terminato solamente nel marzo del 1988 anche a causa di alcune vicissitudini giudiziarie. Al secondo monoblocco ne segu\u00ec un terzo, che venne ultimato nel 1995 e che complet\u00f2, secondo il progetto iniziale, l'edificio. Negli anni novanta del XX secolo l'area dove sorgeva l'ospedale di Legnano raggiunse una superficie di circa 72\u00a0000 metri quadrati, su cui erano presenti 30 edifici. Nel 1992 l'ospedale di Legnano, sulla scorta della riforma del Servizio Sanitario Nazionale () voluta da Francesco De Lorenzo, fu scorporato dall'ASL e si trasform\u00f2 il azienda ospedaliera venendo dotato di ampia autonomia gestionale e organizzativa. Nel 1998 l'azienda ospedaliera di Legnano venne suddivisa quattro stabilimenti ospedalieri (Legnano, Cuggiono, Magenta e Abbiategrasso), che avevano come punto di riferimento due presidi ospedalieri (Legnano e Magenta). Dal 1998 al 2002 furono istituiti nuovi reparti, tra cui la cardiochirurgia, e costruiti due nuovi padiglioni, che vennero destinati alle malattie infettive e al reparto maternit\u00e0.\nIl nuovo ospedale civile di Legnano.\nDato che a cavallo tra il II e il III millennio l'ospedale di Legnano aveva raggiunto una rilevanza di livello nazionale, \u00e8 stato deciso di realizzare un complesso edilizio totalmente nuovo, soprattutto alla luce delle caratteristiche degli edifici dello storico nosocomio legnanese di via Candiani, che sono stati realizzati nel corso dei decenni precedenti secondo criteri superati (principalmente per quanto riguarda la struttura a padiglioni separati) e che risultavano difficilmente migliorabili soprattutto da un punto di vista funzionale a meno di investire un ingente quantitativo di denaro. Un altro aspetto che ha spinto alla decisione di costruire un nuovo ospedale, \u00e8 l'ubicazione del vecchio nosocomio, che si trova in una zona semi-centrale di Legnano, con tutti i problemi connessi alla viabilit\u00e0 e alla mancanza di parcheggi. Un terzo problema era legato ai servizi: con l'arrivo del III millennio, l'idea di servizio ospedaliero \u00e8 cambiato. Si \u00e8 infatti giunti a un concetto che tende, rispetto al passato, alla limitazione del numero dei posti letto e dei giorni di degenza, a fronte di una focalizzazione sui malati gravi, su una chirurgia meno invasiva e su una maggiore l'attenzione verso la diagnosi e l'assistenza domiciliare.\nNel febbraio del 2001 \u00e8 iniziato ufficialmente l'iter per realizzare la nuova struttura con la presentazione dello studio di fattibilit\u00e0 del nuovo nosocomio alla regione Lombardia. Il 26 marzo 2002 \u00e8 stata approvata dal consiglio comunale una variante del piano regolatore del comune di Legnano che ha previsto la costruzione del nuovo ospedale nel quartiere legnanese di San Paolo, dei relativi parcheggi e di una grande area verde, nonch\u00e9 delle infrastrutture viarie di collegamento con le zone circostanti; il 5 aprile 2002 \u00e8 stato invece presentato in regione Lombardia il progetto di dettaglio. Il progetto ha previsto la costruzione di un complesso ospedaliero realizzato come edificio unico non diviso a padiglioni di 70.000\u00a0m\u00b2 di superficie distribuiti su cinque piani.\nIl nuovo ospedale di Legnano, che \u00e8 stato inaugurato il 4 febbraio 2010, si trova in via Papa Giovanni Paolo II. Il nuovo nosocomio si sviluppa su 116.120\u00a0m\u00b2, \u00e8 circondato da un'area verde di 27.000\u00a0m\u00b2 ed ha 550 posti letto.\nStatistiche.\nLe statistiche storiche salienti relative all'ospedale di Legnano sono:"}
{"id": "5793871", "revid": "770813", "url": "https://it.wikipedia.org/wiki?curid=5793871", "title": "Force A\u00e9rienne Rwandaise", "text": "La Force A\u00e9rienne Rwandaise, internazionalmente nota anche come Rwanda Air Force, \u00e8 l'attuale aeronautica militare del Ruanda e, assieme all'esercito e alla riserva militare, parte integrante delle Forces rwandaises de d\u00e9fense, le forze armate dello stato dell'Africa Orientale.\nIl quartier generale della Force A\u00e9rienne Rwandaise ha sede nella capitale Kigali.\nL'aeronautica militare ruandese, oltre al primario compito nella difesa dello spazio aereo nazionale, offre supporto alle truppe di terra dell'esercito, inoltre collabora con le agenzie di polizia civile per la gestione dello spazio aereo.\nStoria.\nIstituita nel 1962, dopo l'acquisizione dell'indipendenza del 1959 e il breve Regno del Ruanda, la forza aerea venne costituita grazie all'aiuto fornito dal Belgio, che dal 1919 al 1959 aveva mandato dalla Societ\u00e0 delle Nazioni di gestirlo in amministrazione fiduciaria, con armamenti, mezzi e velivoli surplus che furono equipaggiamento delle guarnigioni della forza aerea belga (Force a\u00e9rienne - Luchtmacht - Luftmacht) distaccate nella nazione africana.\nL'aeronautica militare inizi\u00f2 un periodo di ristrutturazione nei primi anni settanta acquisendo nuovi velivoli prima ad ala rotante e poi ad ala fissa. Nel 1972 la Force A\u00e9rienne Rwandaise acquis\u00ec sette elicotteri utility Sud-Aviation SA 316 Alouette III, ai quali si aggiunsero negli anni seguenti gli SA 342L Gazelle, quindi i bimotori da trasporto Britten-Norman Islander e Nord 2501 Noratlas, i SOCATA Guerrier, versione armata dei SOCATA Rallye, e gli Aermacchi AM.3, impiegati in missioni controguerriglia, e gli elicotteri utility A\u00e9rospatiale AS 350B \u00c9cureuil.\nI reparti impiegati durante la guerra civile tra il 1990 e il 1993, decimarono il materiale bellico a disposizione dell'aeronautica, con la maggior parte dei velivoli distrutti a terra o durante operazioni militari, costringendo il ministero della difesa ruandese a ricostruire la struttura della forza aerea reintegrando il parco velivoli, ritornando all'operativit\u00e0 dal 1996.\nNel corso della sua storia la forza aerea ha collaborato, pur se in ruoli complementari, a operazioni di supporto a disastri ambientali, nelle missioni di ricerca e soccorso, nella lotta aerea antincendio, nel trasporto di personale VIP.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "5793872", "revid": "104458", "url": "https://it.wikipedia.org/wiki?curid=5793872", "title": "Valentin Chauvin", "text": "Biografia.\nChauvin ha debuttato in campo internazionale in occasione dell'XI Festival olimpico invernale della giovent\u00f9 europea di Bra\u0219ov nel 2013 e ha esordito in Coppa del Mondo il 18 gennaio 2016 nella sprint di Planica (26\u00ba); il giorno dopo, nella sprint a squadre disputata nella medesima localit\u00e0, ha ottenuto il primo podio nel circuito (3\u00ba). Ai Mondiali di Seefeld in Tirol 2019, suo esordio iridato, \u00e8 stato 37\u00ba nella 15 km, mentre a quelli di Oberstdorf 2021 si \u00e8 classificato 25\u00ba nella sprint."}
{"id": "5793876", "revid": "160832", "url": "https://it.wikipedia.org/wiki?curid=5793876", "title": "Lago di Surigheddu", "text": "Il lago di Surigheddu \u00e8 un bacino artificiale situato nella Sardegna settentrionale, in territorio di Alghero.\nL'invaso \u00e8 stato ottenuto con la realizzazione di uno sbarramento in terra omogenea di altezza superiore ai 15 metri sul rio Quidongias.\nIl bacino venne creato negli anni sessanta per soddisfare le esigenze idriche della Cooperativa agricola italiana, una delle pi\u00f9 importanti aziende agrozootecniche del nord Sardegna."}
{"id": "5793878", "revid": "61051", "url": "https://it.wikipedia.org/wiki?curid=5793878", "title": "Rwanda Air Force", "text": ""}
{"id": "5793880", "revid": "585241", "url": "https://it.wikipedia.org/wiki?curid=5793880", "title": "Frank Ezra Adcock", "text": ""}
{"id": "5793881", "revid": "155634", "url": "https://it.wikipedia.org/wiki?curid=5793881", "title": "Sandra Ringwald", "text": "Biografia.\nLa Ringwald, originaria di Sch\u00f6nwald im Schwarzwald, ha debuttato in gare FIS nel dicembre del 2005 e ha esordito in Coppa del Mondo il 4 dicembre 2010 nella sprint di D\u00fcsseldorf, classificandosi 45\u00aa.\nHa esordito ai Campionati mondiali a Val di Fiemme 2013, dove \u00e8 stata 38\u00aa nella sprint e 51\u00aa nell'inseguimento; due anni dopo, nella rassegna iridata di Falun 2015, nelle medesime specialit\u00e0 si \u00e8 classificata rispettivamente al 13\u00ba e al 33\u00ba posto. Ha ottenuto il primo podio in Coppa del Mondo il 17 gennaio 2016 a Planica, piazzandosi 3\u00aa in una sprint s squadre; ai Mondiali di Lahti 2017 si \u00e8 classificata 14\u00aa nella sprint, 21\u00aa nell'inseguimento e 6\u00aa nella staffetta. Ai XXIII Giochi olimpici invernali di , sua prima presenza olimpica, si \u00e8 classificata 26\u00aa nella 10 km, 15\u00aa nella sprint, 10\u00aa nella sprint a squadre e 6\u00aa nella staffetta; nella stagione successiva ai Mondiali di Seefeld in Tirol \u00e8 stata 27\u00aa nella 10 km, 12\u00aa nella sprint, 6\u00aa nella sprint a squadre e 4\u00aa nella staffetta."}
{"id": "5793895", "revid": "580", "url": "https://it.wikipedia.org/wiki?curid=5793895", "title": "Diga del Mogoro", "text": "La diga del Mogoro \u00e8 uno sbarramento artificiale situato in localit\u00e0 Santa Lucia, nel territorio di Mogoro, provincia di Oristano.\nL'opera, collaudata il 2 agosto 1934, \u00e8 una diga muraria a gravit\u00e0 ordinaria che interrompendo il corso del fiume Mogoro d\u00e0 origine all'omonimo lago; comprese le fondamenta ha un'altezza di 29,80 metri e sviluppa un coronamento di 345 metri a 67,80 metri sul livello del mare.\nAlla quota di massimo invaso, prevista a quota 66,80, il bacino generato dalla diga ha una superficie dello specchio liquido di circa 1,8\u00a0km\u00b2 mentre il suo volume totale \u00e8 calcolato in 11,31 milioni di m\u00b3. La superficie del bacino imbrifero direttamente sotteso risulta di 244\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793905", "revid": "228587", "url": "https://it.wikipedia.org/wiki?curid=5793905", "title": "St. Peter", "text": ""}
{"id": "5793908", "revid": "791427", "url": "https://it.wikipedia.org/wiki?curid=5793908", "title": "Orchestra regionale toscana", "text": ""}
{"id": "5793912", "revid": "1889177", "url": "https://it.wikipedia.org/wiki?curid=5793912", "title": "Diga di Santa Lucia", "text": "La diga di Santa Lucia \u00e8 uno sbarramento artificiale situato nell'omonima localit\u00e0, in territorio di Villagrande Strisaili, provincia di Nuoro.\nDescrizione.\nL'opera, realizzata tra il 1978 e il 1985, \u00e8 una diga muraria a gravit\u00e0 ordinaria che interrompendo il corso del rio Sa Teula d\u00e0 origine al lago di Santa Lucia; comprese le fondamenta ha un'altezza di 34,50 metri e sviluppa un coronamento di 176 metri a 64,50 metri sul livello del mare.\nAlla quota di massimo invaso, prevista a quota 62,00, il bacino generato dalla diga ha una superficie dello specchio liquido di circa 0,58\u00a0km\u00b2 mentre il suo volume totale \u00e8 calcolato in 5,10 milioni di m\u00b3. La superficie del bacino imbrifero direttamente sotteso risulta di 50,60\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793915", "revid": "585241", "url": "https://it.wikipedia.org/wiki?curid=5793915", "title": "Hugh Alexander", "text": ""}
{"id": "5793921", "revid": "228587", "url": "https://it.wikipedia.org/wiki?curid=5793921", "title": "Giuseppe Giammarco", "text": "Biografia.\nNato a Sulmona nel 1894, consegu\u00ec la laurea in letteratura e lavor\u00f2 come insegnante. Iscritto alla Democrazia Cristiana, fu per breve tempo sindaco di Sulmona nel 1946, primo dell'epoca repubblicana. Alle elezioni politiche del 1948 fu eletto alla Camera dei deputati nella circoscrizione L'Aquila-Pescara-Chieti-Teramo (XX) per la I legislatura, incarico ricoperto fino al 1953; fu membro della 5\u00aa Commissione permanente (difesa) dal 1948 al 1949 e della 6\u00aa Commissione permanente (istruzione e belle arti) dal 1949 al 1953. Mor\u00ec nel 1957."}
{"id": "5793922", "revid": "991694", "url": "https://it.wikipedia.org/wiki?curid=5793922", "title": "1,2,3,4,5,6-esafenilbenzene", "text": ""}
{"id": "5793923", "revid": "991694", "url": "https://it.wikipedia.org/wiki?curid=5793923", "title": "Ph6C6", "text": ""}
{"id": "5793924", "revid": "76963", "url": "https://it.wikipedia.org/wiki?curid=5793924", "title": "Masahiro Nakai", "text": "\u00c8 il leader del gruppo SMAP e presenta il programma \"Nodojiman The World\"."}
{"id": "5793925", "revid": "6923", "url": "https://it.wikipedia.org/wiki?curid=5793925", "title": "Diga di Monti di Deu", "text": "La diga di Monti di Deu \u00e8 uno sbarramento artificiale situato nell'omonima localit\u00e0, in territorio di Tempio Pausania, provincia di Sassari.\nL'opera \u00e8 stata realizzata tra il 1989 e il 2006 su progetto esecutivo redatto dall'ingegnere Roberto Binaghi; al 2005 il collaudo era ancora in corso.\nLa diga \u00e8 di tipo murario a gravit\u00e0 ordinaria e interrompendo il corso del rio Pagghiolu d\u00e0 origine all'omonimo lago; comprese le fondamenta ha un'altezza di 45,50 metri e sviluppa un coronamento di 211 metri a 517,50 metri sul livello del mare.\nAlla quota di massimo invaso, prevista a quota 515,92, il bacino generato dalla diga ha una superficie dello specchio liquido di circa 25 ettari, mentre il suo volume totale \u00e8 calcolato in 3,59 milioni di m\u00b3. La superficie del bacino imbrifero direttamente sotteso risulta di 10,90\u00a0km\u00b2.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793928", "revid": "991694", "url": "https://it.wikipedia.org/wiki?curid=5793928", "title": "Sesquiossido di arsenico", "text": ""}
{"id": "5793929", "revid": "991694", "url": "https://it.wikipedia.org/wiki?curid=5793929", "title": "Arsenico bianco", "text": ""}
{"id": "5793938", "revid": "991694", "url": "https://it.wikipedia.org/wiki?curid=5793938", "title": "Tricloruro di vanadile", "text": ""}
{"id": "5793940", "revid": "991694", "url": "https://it.wikipedia.org/wiki?curid=5793940", "title": "Sesquiossido di antimonio", "text": ""}
{"id": "5793941", "revid": "991694", "url": "https://it.wikipedia.org/wiki?curid=5793941", "title": "Triossido di diantimonio", "text": ""}
{"id": "5793943", "revid": "256896", "url": "https://it.wikipedia.org/wiki?curid=5793943", "title": "Diga di Sa Forada de s'Acqua", "text": "La diga di Sa Forada de s'Acqua \u00e8 uno sbarramento artificiale situato nell'omonima localit\u00e0, in territorio di Furtei, provincia del Sud Sardegna. \nL'opera \u00e8 stata realizzata tra il 1960 e il 1962 su progetto esecutivo redatto dagli ingegneri Filippo Pasquini ed Ercole Luchini; venne collaudata il 9 marzo 1968. &lt;br&gt;\nLa diga \u00e8 di tipo a materiali sciolti di terra permeabile e pietrame, con manto di tenuta di materiali artificiali; interrompendo il corso del rio S'Alluminu d\u00e0 origine all'omonimo lago; comprese le fondamenta ha un'altezza di 27 metri e sviluppa un coronamento di 398,40 metri a 190,50 metri sul livello del mare. &lt;br&gt; \nAlla quota di massimo invaso, prevista a quota 189, il bacino generato dalla diga ha una superficie dello specchio liquido di circa 15 ettari, mentre il suo volume totale \u00e8 calcolato in 1,41 milioni di m\u00b3. La superficie del bacino imbrifero direttamente sotteso risulta di circa un chilometro quadrato.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793950", "revid": "60859", "url": "https://it.wikipedia.org/wiki?curid=5793950", "title": "Joan Prim", "text": ""}
{"id": "5793952", "revid": "729019", "url": "https://it.wikipedia.org/wiki?curid=5793952", "title": "Rete tranviaria di Volgograd", "text": "La rete tranviaria di Volgograd \u00e8 la rete tranviaria che serve la citt\u00e0 russa di Volgograd."}
{"id": "5793953", "revid": "256896", "url": "https://it.wikipedia.org/wiki?curid=5793953", "title": "Diga di Monteponi", "text": "La diga di Monteponi \u00e8 uno sbarramento artificiale situato nell'omonima localit\u00e0, in territorio di Iglesias, provincia del Sud Sardegna. \nL'opera \u00e8 stata realizzata tra il 1953 e il 1954 su progetto esecutivo redatto dagli ingegneri Michele e Carlo Viparelli; venne collaudata il 20 giugno 1955. &lt;br&gt;\nLa diga \u00e8 di tipo murario a volta ad arco di gravit\u00e0; interrompendo il corso del rio Bellicai d\u00e0 origine al lago Bellicai o Monteponi; comprese le fondamenta ha un'altezza di 30 metri. &lt;br&gt; \nAlla quota di massimo invaso, prevista a quota 366,50 il bacino generato dalla diga ha un volume totale calcolato in 0,98 milioni di m\u00b3. \nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793955", "revid": "729019", "url": "https://it.wikipedia.org/wiki?curid=5793955", "title": "Rete tranviaria di Vol\u017eskij", "text": "La rete tranviaria di Vol\u017eskij \u00e8 la rete tranviaria che serve la citt\u00e0 russa di Vol\u017eskij."}
{"id": "5793957", "revid": "729019", "url": "https://it.wikipedia.org/wiki?curid=5793957", "title": "Rete tranviaria di Jaroslavl'", "text": "La rete tranviaria di Jaroslavl' \u00e8 la rete tranviaria che serve la citt\u00e0 russa di Jaroslavl'."}
{"id": "5793958", "revid": "287204", "url": "https://it.wikipedia.org/wiki?curid=5793958", "title": "Diga di Punta Gennarta", "text": "La diga di Punta Gennarta \u00e8 uno sbarramento artificiale situato nell'omonima localit\u00e0, in territorio di Iglesias, provincia del Sud Sardegna.\nL'opera \u00e8 stata realizzata tra il 1959 e il 1964 su progetto esecutivo redatto dall'ingegnere Nullo Albertelli; venne collaudata il 26 luglio 1971. &lt;br&gt;\nLa diga \u00e8 di tipo a materiali sciolti di terra permeabile e pietrame, con manto di tenuta di materiali artificiali; interrompendo il corso del rio Canonica d\u00e0 origine al lago di Corsi; comprese le fondamenta ha un'altezza di 60,50 metri e sviluppa un coronamento di 254 metri a 257,50 metri sul livello del mare. &lt;br&gt; \nAlla quota di massimo invaso, prevista a quota 255,30, il bacino generato dalla diga ha una superficie dello specchio liquido di circa 76 ettari, mentre il suo volume totale \u00e8 calcolato in 12,70 milioni di metri cubi. La superficie del bacino imbrifero direttamente sotteso risulta di circa 38,50 chilometri quadrati.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793959", "revid": "729019", "url": "https://it.wikipedia.org/wiki?curid=5793959", "title": "Rete tranviaria di Zlatoust", "text": "La rete tranviaria di Zlatoust \u00e8 la rete tranviaria che serve la citt\u00e0 russa di Zlatoust."}
{"id": "5793965", "revid": "282877", "url": "https://it.wikipedia.org/wiki?curid=5793965", "title": "Antoine Hercules Florence", "text": ""}
{"id": "5793967", "revid": "767487", "url": "https://it.wikipedia.org/wiki?curid=5793967", "title": "Diga di Is Barrocus", "text": "La diga di Is Barrocus \u00e8 uno sbarramento artificiale situato nell'omonima localit\u00e0, in territorio di Isili, provincia del Sud Sardegna. \nL'opera, realizzata tra il 1985 e il 1991, venne collaudata il 15 maggio 2008. &lt;br&gt;\nLa diga \u00e8 di tipo murario a gravit\u00e0 ordinaria; interrompendo il corso del fiume Flumini Mannu (Cagliari) d\u00e0 origine all'omonimo lago; comprese le fondamenta ha un'altezza di 38,50 metri e sviluppa un coronamento di 160 metri a 416 metri sul livello del mare. &lt;br&gt; \nAlla quota di massimo invaso, prevista a quota 414,55, il bacino generato dalla diga ha una superficie dello specchio liquido di circa 140 ettari, mentre il suo volume totale \u00e8 calcolato in 14 milioni di metri cubi. La superficie del bacino imbrifero direttamente sotteso risulta di circa 93 chilometri quadrati.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna.\nCuriosit\u00e0.\nLa chiesa di San sebastiano era costruita su un \"taccu\" che sovrastava il Fluminimannu. Adesso, dopo la costruzione della diga, la chiesa si trova su un isolotto."}
{"id": "5793972", "revid": "88890156", "url": "https://it.wikipedia.org/wiki?curid=5793972", "title": "Diga di Nuraghe Arrubiu", "text": "La diga di Nuraghe Arrubiu \u00e8 uno sbarramento artificiale situato nell'omonima localit\u00e0, in territorio di Orroli, provincia del Sud Sardegna. \nL'opera, realizzata tra il 1953 e il 1959 su progetto redatto dall'ingegnere Filippo Arredi, venne collaudata nel marzo del 2006. &lt;br&gt;\nLa diga \u00e8 di tipo murario a volta ad arco-gravit\u00e0; interrompendo il corso del Flumendosa d\u00e0 origine al lago Basso del Flumendosa; comprese le fondamenta ha un'altezza di 119 metri e sviluppa un coronamento di 316 metri a 270 metri sul livello del mare. &lt;br&gt; \nAlla quota di massimo invaso, prevista a quota 269, il bacino generato dalla diga ha una superficie dello specchio liquido di circa 874 ettari, mentre il suo volume totale \u00e8 calcolato in 316 milioni di metri cubi. La superficie del bacino imbrifero direttamente sotteso risulta di circa 579 chilometri quadrati.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5793975", "revid": "785616", "url": "https://it.wikipedia.org/wiki?curid=5793975", "title": "Abingdon boys school", "text": ""}
{"id": "5793980", "revid": "785616", "url": "https://it.wikipedia.org/wiki?curid=5793980", "title": "The brilliant green", "text": ""}
{"id": "5793981", "revid": "785616", "url": "https://it.wikipedia.org/wiki?curid=5793981", "title": "Savage genius", "text": ""}
{"id": "5793983", "revid": "785616", "url": "https://it.wikipedia.org/wiki?curid=5793983", "title": "ANZA", "text": ""}
{"id": "5793986", "revid": "6923", "url": "https://it.wikipedia.org/wiki?curid=5793986", "title": "Crisi di coscienza", "text": "Crisi di coscienza (\"Crisis of Conscience\") \u00e8 un'autobiografia di Raymond Franz, un ex membro del Corpo direttivo dei Testimoni di Geova, scritta nel 1983, tre anni dopo la sua espulsione dalla religione dei Testimoni di Geova. Il libro costituisce un'importante analisi ed esposizione dei meccanismi interni della Societ\u00e0 Torre di Guardia durante gli anni '60 e '70. Il libro \u00e8 stato riveduto ed aggiornato quattro volte, con l'ultima revisione datata al 2004 ed \u00e8 stato tradotto in croato, ecco, danese, olandese, francese, tedesco, greco, italiano, giapponese, coreano, polacco, portoghese, romeno, russo, spagnolo e svedese.\nDescrizione.\nFranz \u00e8 stato un Testimone di Geova per 43 anni, operando come predicatore a tempo pieno negli Stati Uniti e come missionario in Porto Rico e nella Repubblica Dominicana. Nel 1965 entr\u00f2 a far parte dello staff nel quartier generale di Brooklyn, dove fu incaricato di aiutare a scrivere l'enciclopedia biblica \"Ausiliario per comprendere la Bibbia\" e dove, nel 1971, fu nominato membro del Corpo Direttivo. Nel 1980, Franz lasci\u00f2 il Corpo Direttivo dopo che un'inchiesta di alto livello fu avviata per esaminare delle accuse secondo le quali diversi membri dello staff, Franz incluso, stavano diffondendo \"insegnamenti errati\". Franz si trasfer\u00ec in Alabama dove intraprese la professione di contadino e fu espulso dalla religione nel novembre del 1981 per aver violato la regola di non comunicare con coloro che si sono formalmente disassociati dalla religione.\nLa sua espulsione fu riportata da \"Time\" nel febbraio 1982. Franz sostiene di aver ricevuto nei successivi due anni molteplici richieste di interviste sul funzionamento della Societ\u00e0 Torre di Guardia, rifiutandole tutte. Tuttavia, nel 1983 Franz decise di interrompere il silenzio, dopo che diversi articoli della \"Torre di Guardia\" criticarono le ragioni, il carattere e la condotta di ex-Testimoni che coscienziosamente non si trovavano d'accordo con l'organizzazione. Un articolo descriveva i dissidenti essere \"come ... Satana,\" \"indipendenti, alla ricerca di errori,\" \"ostinati,\" \"oltraggiosi,\" \"arroganti,\" \"apostati\" e \"senza regole\".\nFranz sostiene che molti Testimoni di Geova che decidono di lasciare l'organizzazione perch\u00e9 non riescono ad \"essere d'accordo con tutti i suoi insegnamenti e le sue norme\" vengono disassociati, o formalmente espulsi, e successivamente ostracizzati perch\u00e9 \"apostatati\". Franz scrisse che sperava di incoraggiare i Testimoni a valutare con mente pi\u00f9 aperta la posizione di coscienza intrapresa da questi disertori. Sperava che una discussione sulle decisioni ed i provvedimenti intrapresi dal Corpo Direttivo durante il suo mandato avrebbero illustrato questioni fondamentali e problemi seri all'interno dell'organizzazione: \"Essi dimostrano gli estremi ai quali la 'lealt\u00e0 ad un'organizzazione' pu\u00f2 portare, come sia possibile che persone buone, con ottime intenzioni, possono essere spinte a prendere decisioni ingiuste ed agire in modo tutt'altro che buono, crudele addirittura.\"\nIl libro fornisce una visione critica del direttivo della Societ\u00e0 Torre di Guardia e di ci\u00f2 che esso richiede dai membri, offre la prospettiva di Franz sulle aspettative deluse dei Testimoni di Geova che si aspettavano la venuta di Armaghedon nel 1975, ed espone il suo punto di vista su insegnamenti geovisti fondamentali sull'importanza del 1914 e la continua aspettativa di Armaghedon. Inoltre, il libro fornisce la versione di Franz degli eventi che hanno portato alla sua espulsione dalla religione. L'ex-Testimone James Penton, che incluse il libro nella bibliografia della sua storia del movimento pubblicata nel 1985, scrisse che questo libro \u00e8 \"straordinariamente informativo\" e \"meticolosamente documentato\" e ha notato che \u00e8 \"scritto pi\u00f9 in un tono triste, pi\u00f9 che arrabbiato\". Il sociologo inglese Andrew Holden descrisse il libro come uno dei pi\u00f9 coinvolgenti lavori biografici sulla defezione dai Testimoni di Geova."}
{"id": "5793987", "revid": "785616", "url": "https://it.wikipedia.org/wiki?curid=5793987", "title": "ICHIKO", "text": ""}
{"id": "5793988", "revid": "785616", "url": "https://it.wikipedia.org/wiki?curid=5793988", "title": "ICHIKO THE BEST-ONE", "text": ""}
{"id": "5793990", "revid": "785616", "url": "https://it.wikipedia.org/wiki?curid=5793990", "title": "RISE", "text": ""}
{"id": "5793991", "revid": "785616", "url": "https://it.wikipedia.org/wiki?curid=5793991", "title": "First Kiss (ICHIKO)", "text": ""}
{"id": "5793992", "revid": "785616", "url": "https://it.wikipedia.org/wiki?curid=5793992", "title": "I SAY YES", "text": ""}
{"id": "5793993", "revid": "785616", "url": "https://it.wikipedia.org/wiki?curid=5793993", "title": "YOU'RE THE ONE", "text": ""}
{"id": "5793994", "revid": "785616", "url": "https://it.wikipedia.org/wiki?curid=5793994", "title": "I'LL BE THERE FOR YOU", "text": ""}
{"id": "5793995", "revid": "785616", "url": "https://it.wikipedia.org/wiki?curid=5793995", "title": "Chiisana bokura no \u014dki na HEART", "text": ""}
{"id": "5793999", "revid": "181699", "url": "https://it.wikipedia.org/wiki?curid=5793999", "title": "OLIVIA", "text": ""}
{"id": "5794001", "revid": "785616", "url": "https://it.wikipedia.org/wiki?curid=5794001", "title": "Synchronicity (OLIVIA)", "text": ""}
{"id": "5794002", "revid": "287204", "url": "https://it.wikipedia.org/wiki?curid=5794002", "title": "Takumi Saito", "text": ""}
{"id": "5794003", "revid": "287204", "url": "https://it.wikipedia.org/wiki?curid=5794003", "title": "Yuki Saito", "text": ""}
{"id": "5794006", "revid": "785616", "url": "https://it.wikipedia.org/wiki?curid=5794006", "title": "ZARD", "text": ""}
{"id": "5794008", "revid": "726373", "url": "https://it.wikipedia.org/wiki?curid=5794008", "title": "Il corsaro (miniserie televisiva)", "text": "Il corsaro \u00e8 una miniserie televisiva del 1985, diretta da Franco Giraldi e ispirato al romanzo \"L'avventuriero\" di Joseph Conrad.\nTrama.\nIl comandante di una nave pirata ormai anziano decide di ritirarsi a vita privata tornando al suo paese di origine, ma non riesce a rassegnarsi ad una vita ordinaria lanciandosi in un ultimo gesto eroico."}
{"id": "5794009", "revid": "785616", "url": "https://it.wikipedia.org/wiki?curid=5794009", "title": "YUKI", "text": ""}
{"id": "5794010", "revid": "785616", "url": "https://it.wikipedia.org/wiki?curid=5794010", "title": "PRISMIC", "text": ""}
{"id": "5794015", "revid": "3115", "url": "https://it.wikipedia.org/wiki?curid=5794015", "title": "Diga di Casteldoria", "text": "La diga di Casteldoria \u00e8 uno sbarramento artificiale situato alle falde del monte Ruiu, sul confine dei comuni di Bortigiadas e di Santa Maria Coghinas nella provincia di Sassari.\nEseguita su progetto redatto dall'ingegnere Umberto Messina, l'opera \u00e8 stata realizzata tra il 1949 e il 1963.\nLo sbarramento \u00e8 una diga in calcestruzzo a gravit\u00e0 ordinaria che interrompendo il corso del fiume Coghinas d\u00e0 origine al lago di Casteldoria; con un'altezza di 26 metri e sviluppa un coronamento di 97 metri. Il bacino generato ha volume calcolato in 8,03 milioni di m\u00b3.\nLa diga \u00e8 dotata di un impianto idroelettrico che produce una quantit\u00e0 di energia elettrica pari a 11,863 GWh all'anno."}
{"id": "5794016", "revid": "486946", "url": "https://it.wikipedia.org/wiki?curid=5794016", "title": "USB Type-C", "text": ""}
{"id": "5794018", "revid": "3115", "url": "https://it.wikipedia.org/wiki?curid=5794018", "title": "Diga di Muzzone", "text": "La diga di Muzzone \u00e8 uno sbarramento artificiale situato nell'omonima localit\u00e0 alle falde del monte Ruiu, sul confine dei comuni di Tula e di Oschiri, della provincia di Sassari.\nEseguita su progetto redatto dagli ingegneri Angelo Omodeo e Luigi Kambo, l'opera \u00e8 stata realizzata tra il 1924 e il 1926.\nLo sbarramento \u00e8 una diga a gravit\u00e0 ordinaria a strati alternati di muratura di pietrame e di calcestruzzo che interrompendo il corso del fiume Coghinas d\u00e0 origine all'omonimo lago; con un'altezza di 54 metri sviluppa un coronamento di 185,55 metri. L'invaso generato ha volume calcolato in 242,09 milioni di metri cubi e la superficie del bacino imbrifero direttamente sotteso risulta di 1740 chilometri quadrati.\nLa diga \u00e8 dotata di un impianto idroelettrico di potenza complessiva pari a 22,7 MVA."}
{"id": "5794024", "revid": "2146989", "url": "https://it.wikipedia.org/wiki?curid=5794024", "title": "Diga di Monte Su Rei", "text": "La diga di Monte Su Rei \u00e8 uno sbarramento artificiale situato nell'omonima localit\u00e0, nei territori di Orroli e Siurgus Donigala, provincia del Sud Sardegna. \nL'opera \u00e8 stata realizzata tra il 1951 e il 1958 su progetto esecutivo redatto dall'ingegnere Filippo Arredi; venne collaudata il 13 luglio 2007. &lt;br&gt;\nLa diga \u00e8 di tipo muraria a volta ad arco-gravit\u00e0; interrompendo il corso del rio Mulargia d\u00e0 origine al lago Mulargia. Comprese le fondamenta ha un'altezza di 99 metri e sviluppa un coronamento di 272 metri a 260 metri sul livello del mare. &lt;br&gt; \nAlla quota di massimo invaso, prevista a quota 259 il bacino generato dalla diga ha una superficie dello specchio liquido di circa 12,45 chilometri quadrati, mentre il suo volume totale \u00e8 calcolato in 347 milioni di metri cubi. La superficie del bacino imbrifero direttamente sotteso \u00e8 di circa 172 chilometri quadrati.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5794031", "revid": "1123126", "url": "https://it.wikipedia.org/wiki?curid=5794031", "title": "Abbazia di Santa Maria in Sylvis", "text": ""}
{"id": "5794032", "revid": "767487", "url": "https://it.wikipedia.org/wiki?curid=5794032", "title": "Diga di Simbirizzi", "text": "La diga di Simbirizzi \u00e8 uno sbarramento artificiale situato nell'omonima localit\u00e0, nel territorio di Quartu Sant'Elena (citt\u00e0 metropolitana di Cagliari).\nL'opera \u00e8 stata realizzata tra il 1951 e il 1958 su progetto esecutivo redatto dall'ingegnere Mario Mulas.\nLa diga, di tipo murario a volta ad arco-gravit\u00e0, \u00e8 stata realizzata ai margini di una conca naturale dando origine al lago omonimo; comprese le fondamenta ha un'altezza di 22 metri e sviluppa un coronamento di 57,10 metri a 35 metri sul livello del mare.\nAlla quota di massimo invaso, prevista a quota 33,50 il bacino generato dalla diga ha una superficie dello specchio liquido di 3,23 chilometri quadrati, mentre il suo volume totale \u00e8 calcolato in 33,44 milioni di metri cubi. La superficie del bacino imbrifero direttamente sotteso \u00e8 di circa 7,80 chilometri quadrati.\nL'impianto, di propriet\u00e0 della Regione Sardegna, fa parte del sistema idrico multisettoriale regionale ed \u00e8 gestito dall'Ente acque della Sardegna."}
{"id": "5794038", "revid": "247222", "url": "https://it.wikipedia.org/wiki?curid=5794038", "title": "Gioco a premi", "text": ""}
{"id": "5794060", "revid": "164044", "url": "https://it.wikipedia.org/wiki?curid=5794060", "title": "Sarpsborg 08 Fotballforening 2016", "text": "Questa voce raccoglie le informazioni riguardanti il Sarpsborg 08 Fotballforening nelle competizioni ufficiali della stagione 2016.\nStagione.\nL'11 dicembre 2015 \u00e8 stato ufficializzato il calendario per il campionato 2016, con il Sarpsborg 08 che avrebbe cominciato la stagione nel fine settimana dell'11-13 marzo 2016, ospitando l'Haugesund. Il 17 gennaio 2016, la squadra ha ufficializzato i numeri di maglia in vista della nuova stagione.\nIl 1\u00ba aprile \u00e8 stato sorteggiato il primo turno del Norgesmesterskapet 2016: il Sarpsborg 08 avrebbe cos\u00ec fatto visita all'\u00c5s. Al secondo turno, la squadra \u00e8 stata sorteggiata contro il Kvik Halden. Dopo aver superato anche questo avversario, il Sarpsborg 08 ha battuto Fredrikstad e Stj\u00f8rdals-Blink, prima di salutare la competizione ai quarti di finale con l'eliminazione per mano del Bod\u00f8/Glimt.\nIl Sarpsborg 08 ha chiuso il campionato al 6\u00ba posto finale, a quota 45 punti: si \u00e8 trattato del miglior risultato di sempre della squadra in Eliteserien, superando il precedente record dell'8\u00ba posto del campionato 2014, a 40 punti.\nMaglie e sponsor.\nLo sponsor tecnico per la stagione 2016 \u00e8 stato Select, mentre lo sponsor ufficiale \u00e8 stato Borregaard. La divisa casalinga era composta da una maglietta blu con una striscia verticale bianca sul petto, pantaloncini e calzettoni bianca. Quella da trasferta era invece costituita da una maglia verde, con pantaloncini e calzettoni neri."}
{"id": "5794068", "revid": "122547022", "url": "https://it.wikipedia.org/wiki?curid=5794068", "title": "Moryk\u00e9 Fofana", "text": "Carriera.\nClub.\nNel mese di agosto 2012, Fofana si \u00e8 aggregato ai norvegesi del Lillestr\u00f8m per sostenere un provino. Il 30 agosto successivo ha firmato ufficialmente per il Lillestr\u00f8m, legandosi al nuovo club con un contratto valido per i successivi tre anni e mezzo: ha scelto di vestire la maglia numero 21. Per bocca di Torgeir Bjarmann, dirigente del club, gli obiettivi di Fofana nella restante parte di stagione sarebbero stati quello di cominciare ad imparare la lingua locale ed iniziare ad inserirsi nella societ\u00e0 norvegese. Ha esordito nell'Eliteserien il 7 ottobre 2012, subentrando a Mathis Bolly nella sconfitta per 1-0 maturata sul campo del Sogndal. Ha disputato 2 partite nella massima divisione, nel corso di quella porzione di stagione.\nIl 19 giugno 2013 ha segnato la prima rete con questa casacca, nella vittoria per 2-0 contro il Bryne, sfida valida per il quarto turno del Norgesmesterskapet. Il 1\u00ba maggio 2014 \u00e8 arrivata invece la prima marcatura in Eliteserien, rete con cui Fofana ha contribuito al successo per 1-2 sul campo del Bod\u00f8/Glimt. Il 18 luglio 2015, il Lillestr\u00f8m ha comunicato sul proprio sito internet d'aver trovato un'intesa per il trasferimento di Fofana ai francesi del Lorient, accordo soggetto alla negoziazione dei termini personali del contratto tra il giocatore ed il nuovo club, oltre che al buon esito delle visite mediche di rito. Fofana si \u00e8 congedato dal Lillestr\u00f8m con 85 presenze e 18 reti tra tutte le competizioni.\nIl 22 luglio successivo, il Lorient ha confermato l'ingaggio di Fofana, che si \u00e8 legato al nuovo club con un contratto quadriennale. Il 16 agosto ha debuttato nella Ligue 1, sostituendo Rapha\u00ebl Guerreiro nel pareggio interno per 1-1 contro il Bastia. Il 10 gennaio 2017 si \u00e8 trasferito in Turchia, per giocare nel Konyaspor.\nIl 20 giugno 2019 \u00e8 stato reso noto il suo passaggio allo Yeni Malatyaspor.\nStatistiche.\nPresenze e reti nei club.\n\"Statistiche aggiornate al 1\u00ba luglio 2019.\""}
{"id": "5794069", "revid": "1870123", "url": "https://it.wikipedia.org/wiki?curid=5794069", "title": "Diogo Jota", "text": "Caratteristiche tecniche.\nIl suo ruolo naturale e che predilige \u00e8 quello di ala sinistra, ma spesso viene utilizzato anche come prima o seconda punta, potendo cos\u00ec svariare su tutto il fronte offensivo. In spazi larghi \u00e8 complicato da fermare perch\u00e9 unisce velocit\u00e0, resistenza allo sforzo e una buona tecnica individuale, possiede grandi capacit\u00e0 di inserimento senza palla, inoltre \u00e8 un abile finalizzatore.\nCarriera.\nClub.\nGli inizi.\nInizia la carriera calcistica nel Pa\u00e7os de Ferreira, dove debutta nel 2014; a livello di campionato esordisce il 20 febbraio 2015 nel 2-2 contro il , mentre il 17 maggio seguente realizza la sua prima rete nel campionato portoghese nel successo per 3-2 contro l', diventando a 18 anni, 9 mesi e 10 giorni il pi\u00f9 giovane realizzatore del club in massima serie. Si mette in luce nella stagione 2015-2016, mettendo a segno dodici gol in trentuno presenze di campionato e consentendo alla sua squadra di raggiungere il settimo posto in Liga NOS.\nIl 1\u00ba luglio 2016 si trasferisce agli spagnoli dell'Atl\u00e9tico Madrid per circa sette milioni di euro. Con i \"Colchoneros\" firma un contratto quinquennale, per poi essere girato al Porto in prestito con diritto di riscatto il 26 agosto. Alla prima presenza da titolare, il 1\u00ba ottobre 2016 mette a segno una tripletta nel primo tempo nella partita contro il . Successivamente segna un gol in Champions League nel 5-0 al Leicester City del 7 dicembre 2016.\nWolverhampton.\nTornato all'Atl\u00e9tico Madrid, viene subito ceduto al Wolverhampton, in prestito con diritto di riscatto e controriscatto a favore della societ\u00e0 spagnola. Jota trova subito ubicazione nel 3-4-3 di Nuno Esp\u00edrito Santo, realizzando la prima rete in competizioni ufficiali all'esordio in campionato, in Wolverhampton-Middlesbrough 2-1. Alla fine della stagione i \"Wolves\" esercitano il diritto di riscatto di 14 milioni di euro. In totale segna 17 reti in 44 partite, contribuendo al ritorno in Premier League dopo 6 anni di assenza dei lupi.\nNel massimo campionato inglese Jota conferma le ottime prestazioni mostrate in Championship, e il 19 gennaio 2019 segna una tripletta decidendo la sfida vinta per 4-3 contro il Leicester; erano 11 anni che un portoghese non segnava una tripletta in Premier, e l'ultimo a riuscirci era stato Cristiano Ronaldo nel gennaio 2008 contro il Newcastle. Contestualmente diventa anche il primo giocatore nella storia degli \"Wolves\" a realizzare una tripletta nel massimo campionato inglese.\nLiverpool.\nIl 19 settembre 2020 si trasferisce a titolo definitivo per circa 45 milioni di euro al . Debutta con i Reds otto giorni dopo nella sfida vinta 3-1 contro l'Arsenal, subentrando a Sadio Man\u00e9 e segnando il definitivo 3-1. Nonostante dovesse essere inizialmente una riserva, trova sin da subito spazio e fornisce delle buone prestazioni, tanto che il 27 ottobre seguente realizza la sua prima rete in Champions con i Reds nel successo per 2-0 contro il , segnando il primo gol della sua squadra, che al contempo \u00e8 stato il gol n\u00b0 10.000 nella storia del Liverpool. Nella gara con l'Atalanta del 3 novembre successivo contribuisce alla vittoria per 5-0 segnando una tripletta, la quinta in carriera.\nNazionale.\nCompie la trafila delle nazionali giovanili lusitane. Dal novembre 2015 milita nella nazionale Under-21 portoghese, con cui disputa la finale degli Europei di categoria, persa contro la Germania il 6 giugno 2021.\nIl 14 novembre 2019 debutta con la nazionale maggiore portoghese nel successo per 6-0 contro la . Il 5 settembre 2020 mette a segno la sua prima rete con la maglia della nazionale maggiore nel corso della prima giornata della UEFA Nations League 2020-2021, segnando il gol del momentaneo 2-0 nel successo per 4-1 dei portoghesi contro la Croazia. Vista la presenza di Cristiano Ronaldo nel suo ruolo parte come riserva nelle gerarchie della sua nazionale.\nStatistiche.\nPresenze e reti nei club.\n\"Statistiche aggiornate all'11 febbraio 2022.\""}
{"id": "5794078", "revid": "188116", "url": "https://it.wikipedia.org/wiki?curid=5794078", "title": "Siulp", "text": ""}
{"id": "5794087", "revid": "287204", "url": "https://it.wikipedia.org/wiki?curid=5794087", "title": "Moryke Fofana", "text": ""}
{"id": "5794090", "revid": "879165", "url": "https://it.wikipedia.org/wiki?curid=5794090", "title": "John L. Sullivan (wrestler)", "text": ""}
{"id": "5794091", "revid": "767487", "url": "https://it.wikipedia.org/wiki?curid=5794091", "title": "Ignatz Awards", "text": "Gli Ignatz Awards sono un premio letterario statunitense rivolto a fumetti e disegnatori. Nello specifico, \u00e8 destinato sia alle piccole case editrici che si sono distinte per le loro pubblicazioni, sia a quei progetti prodotti direttamente dall'autore che sono poi stati pubblicati e distribuiti da case editrici pi\u00f9 importanti.\nIl nome del premio deriva dal fumetto \"Krazy Kat\" di George Herriman, in cui compare un topo di nome \"Ignatz\".\nLuogo della premiazione.\nQuesti premi vengono assegnati ogni anno dal 1997 durante lo Small Press Expo, un festival del fumetto di due giorni dedicato a opere e autori difficilmente accessibili attraverso i normali canali commerciali. Lo Small Press Expo ha finora sempre avuto luogo nel Maryland, nelle citt\u00e0 di Bethesda, North Bethesda e Silver Spring.\nL'edizione 2001 degli \"Ignatz Awards\" venne cancellata in seguito agli attentati alle Torri Gemelle di New York.\nCriteri di assegnazione dei premi.\nLe candidature ai premi vengono scelte da una giuria di cinque persone che lavorano nel campo dei fumetti, mentre a votare sono tutti i partecipanti alla Small Press Expo.\nLa giuria resta anonima (gli stessi membri non si conoscono fra loro) fino all'annuncio dei premi, e naturalmente i giurati non possono candidare i propri lavori. Nulla vieta per\u00f2 che un giurato candidi ai premi le opere di un altro giurato.\nStoria.\nIl primo premio per il fumetto denominato \"Ignatz\" venne ideato durante l'OrlandoCon, una conferenza annuale che si \u00e8 tenuta a Orlando, in Florida, dal 1974 al 1994. L'attuale \"Ignatz Awards\" non ha alcun collegamento con quello dell'OrlandoCon, e venne ideato nel 1996 da Chris Oarr, organizzatore della Small Press Expo, e dal disegnatore Ed Brubaker. Da subito l'idea di fondo di questo premio, per distinguerlo da quelli pi\u00f9 mainstream come per esempio gli Eisner Awards, fu quella che le opere candidabili fossero auto-prodotte dagli autori e possibilmente realizzate da un singolo autore/artista.\nLe categorie.\nGli \"Ignatz Awards\" vengono assegnati in base alle seguenti categorie:"}
{"id": "5794109", "revid": "767487", "url": "https://it.wikipedia.org/wiki?curid=5794109", "title": "Annelies T\u00f6r\u00f6s", "text": "Il 21 dicembre 2015 ha partecipato a Miss Universo 2015 a Las Vegas in veste di rappresentante ufficiale del Belgio de Miss Universo 2015, ed \u00e8 riuscita a classificarsi fra le prime quindici finaliste del concorso di bellezza."}
{"id": "5794110", "revid": "1494169", "url": "https://it.wikipedia.org/wiki?curid=5794110", "title": "Strada nazionale 31", "text": ""}
{"id": "5794111", "revid": "584834", "url": "https://it.wikipedia.org/wiki?curid=5794111", "title": "Strada nazionale 69", "text": ""}
{"id": "5794113", "revid": "1494169", "url": "https://it.wikipedia.org/wiki?curid=5794113", "title": "Fofana", "text": ""}
{"id": "5794125", "revid": "1924342", "url": "https://it.wikipedia.org/wiki?curid=5794125", "title": "To \u00dc", "text": "To \u00dc \u00e8 un singolo dei DJ statunitensi Skrillex e Diplo, il terzo estratto dall'album in studio \"Skrillex and Diplo Present Jack \u00dc\" e pubblicato il 23 ottobre 2015.\nVideo musicale.\nIl video musicale, diretto da AG Rojas e girato nel mese di settembre 2015 a Detroit, \u00e8 stato pubblicato il 26 ottobre dello stesso anno ed \u00e8 incentrato su una storia d'amore tra la cantante Aluna Francis e un uomo."}
{"id": "5794126", "revid": "78231619", "url": "https://it.wikipedia.org/wiki?curid=5794126", "title": "Micra", "text": ""}
{"id": "5794127", "revid": "78231636", "url": "https://it.wikipedia.org/wiki?curid=5794127", "title": "Sharan", "text": ""}
{"id": "5794128", "revid": "78231654", "url": "https://it.wikipedia.org/wiki?curid=5794128", "title": "Touran", "text": ""}
{"id": "5794129", "revid": "1573940", "url": "https://it.wikipedia.org/wiki?curid=5794129", "title": "Cuapetes", "text": "Cuapetes \u00e8 un genere di gamberetti della famiglia Palaemonidae.\nTassonomia.\nIl genere comprende le seguenti specie:"}
{"id": "5794130", "revid": "214753", "url": "https://it.wikipedia.org/wiki?curid=5794130", "title": "Seo Young-woo", "text": "Biografia.\nCompete dal 2010 come frenatore per la nazionale sudcoreana. Esord\u00ec in Coppa del Mondo nella stagione 2010/11 classificandosi quindicesimo a Park City nel bob a due, ottenne il suo primo podio il 28 novembre 2015 ad Altenberg nel bob a due e la sua prima vittoria a Whistler il 22 gennaio 2016, sempre nella specialit\u00e0 a due e in coppia con Won Yun-jong.\nHa partecipato a due edizioni dei Giochi olimpici invernali: a So\u010di 2014 si classific\u00f2 sedicesimo nel bob a due e diciottesimo nel bob a quattro. Quattro anni dopo, a , conquist\u00f2 davanti al proprio pubblico la prima medaglia olimpica per la Corea del Sud (e in generale per una nazione asiatica) nella storia di questa disciplina: vinse infatti l'argento nel bob a quattro con i compagni Won Yun-jong, Jun Jung-lin, e Kim Dong-hyun; nella gara biposto si piazz\u00f2 invece al sesto posto con Won Yun-jong.\nPrese inoltre parte a sei edizioni dei campionati mondiali; nel dettaglio i suoi risultati nelle prove iridate sono stati, nel bob a due: ventiseiesimo a Lake Placid 2012, quinto a Winterberg 2015, settimo a Igls 2016, ventunesimo a Sch\u00f6nau am K\u00f6nigssee 2017, settimo a Whistler 2019 e quindicesimo ad Altenberg 2021; nel bob a quattro: diciassettesimo a Lake Placid 2012 e diciottesimo a Winterberg 2015. "}
{"id": "5794131", "revid": "46291", "url": "https://it.wikipedia.org/wiki?curid=5794131", "title": "Plantago atrata", "text": "La piantaggine nera (Plantago atrata ) \u00e8 una pianta erbacea perenne della famiglia delle Plantaginaceae.\nEtimologia.\nIl nome generico (\"Plantago\") deriva dalla parola latina \"planta\" che significa \"pianta del piede\" e fa riferimento alle piatte foglie basali di questa pianta simili a \"piante di un piede\". L'epiteto specifico (\"atrata\") deriva dal latino e significa \"annerito, vestito di nero, abbrunato\" e fa riferimento all'habitus dell'infiorescenza.\nIl nome scientifico della specie \u00e8 stato definito dal micologo, botanico e naturalista tedesco David Heinrich Hoppe (Bruchhausen-Vilsen, 15 dicembre 1760 \u2013 Ratisbona, 1\u00ba agosto 1846) nella pubblicazione \"Bot. Taschenb. Anf\u00e4nger Wiss. Apothekerkunst 1799: 85\" del 1799.\nDescrizione.\nLe piante di questa voce hanno una altezza variabile da 5 a 40\u00a0cm. La forma biologica \u00e8 emicriptofita rosulata (H ros), ossia in generale sono piante erbacee acaule, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Sono piante proterogine (gli ovuli maturano prima del polline per evitare l'autofecondazione in quanto sono piante soprattutto anemogame). In genere la pubescenza \u00e8 formata da peli semplici.\nRadici.\nLe radici sono secondarie da un rizoma legnoso con portamento verticale.\nFusto.\nLa parte aerea del fusto \u00e8 robusta, legnosa, verticale e consiste in uno o pi\u00f9 assi fiorali (= scapi) allungati e privi di foglie. La superficie \u00e8 priva di scanalature.\nFoglie.\nLe foglie sono tutte in rosetta basale con disposizione spiralata e sono persistenti per tutto l'anno. La forma della lamina \u00e8 piana e varia da lineare a lanceolata con il contorno dentellato. La superficie \u00e8 percorsa da alcune nervature longitudinali ed \u00e8 villosa sul bordo. Le stipole sono assenti. \nInfiorescenza.\nLe infiorescenze sono delle spighe alla fine di uno scapo ascendente e villoso per peli patenti nella parte basale, mentre sono appressati nella parte superiore. Le infiorescenze, colorate di bruno, sono composte da fiori riuniti in gran numero; i fiori sono sessili, piccoli e ridotti in ogni elemento. Le spighe hanno delle forme ovali compatte. Nell'infiorescenza sono presenti delle brattee pi\u00f9 o meno pubescenti con forme subrotonde o reniformi. Dimensione della spiga: larghezza 8 \u2013 9\u00a0mm; lunghezza 10 \u2013 20\u00a0mm.\nFiore.\nI fiori sono ermafroditi, attinomorfi, tetrameri (4-ciclici), ossia con quattro verticilli (calice \u2013 corolla - androceo \u2013 gineceo) e tetrameri (4-meri: la corolla e il calice sono pi\u00f9 o meno a 4 parti).\nFrutti.\nI frutti sono delle capsule rugose con forme da ovoidi a ellissoidi con deiscenza trasversale (opercolata, ossia con coperchio) in parte nascoste dai sepali persistenti. I semi hanno la faccia interna concava e sono pochi. I cotiledoni sono paralleli al lato ventrale.\nTassonomia.\nLa famiglia di appartenenza della specie (Plantaginaceae) comprende 113 generi e 1800 specie (114 generi e 2100 specie o anche 90 generi e 1900 specie secondo altre fonti) ha una distribuzione pi\u00f9 o meno cosmopolita ma con molti taxa distribuiti soprattutto nelle zone temperate e nell'areale mediterraneo. Il genere \"Plantago\" si compone di oltre 250 specie una trentina delle quali sono presenti nella flora spontanea italiana. All'interno della famiglia Plantaginaceae il genere \u00e8 descritto nella trib\u00f9 Plantagineae.\nIl genere Plantago \u00e8 suddiviso in 4 sottogeneri (subg. \"Plantago\"; subg. \"Coronopus\" ; subg. \"Psyllium\" ; subg. \"Bougueria\" ). La specie di questa voce \u00e8 descritta all'interno del sottogenere \"Plantago\" sect. \"Psyllium\" insieme ad altre specie come \"Plantago afra\" e \"Plantago lanceolata\" .\nIl numero cromosomico di \"P. atrata\" \u00e8: 2n = 12 e 24.\nSottospecie.\nPer la specie di questa voce sono riconosciute come valide la seguenti sottospecie:\nAltre variet\u00e0.\nSandro Pignatti nella \"Flora d'Italia\", relativamente alla voce \"P. fuscescens\" (Vol. 2 pag 634), descrive due variet\u00e0 (non identificate nelle checklist attuali):\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSinonimi della sottospecie \"fuscescens\"\nSinonimi della sottospecie \"carpatica\"\nSinonimi della sottospecie \"discolor\"\nSinonimi della sottospecie \"graeca\"\nSinonimi della sottospecie \"holosericea\"\nSinonimi della sottospecie \"sudetica\"\nSpecie simili.\nLe specie del genere \"Plantago\" sono difficili da distinguere una dall'altra. La seguente tabella evidenzia i caratteri pi\u00f9 significativi della specie di questa voce con il \"Gruppo di P. lanceolata\" (composto dalle specie: \"P. coronopus\", \"P. macrorrhiza\" e \"P. cupani\"):\nAltre notizie.\nLa piantaggine nera in altre lingue \u00e8 chiamata nei seguenti modi:"}
{"id": "5794132", "revid": "199745", "url": "https://it.wikipedia.org/wiki?curid=5794132", "title": "Piantaggine nera", "text": ""}
{"id": "5794133", "revid": "110157", "url": "https://it.wikipedia.org/wiki?curid=5794133", "title": "Superammasso della Vergine-Chioma", "text": "Il Superammasso della Vergine-Chioma (SCl 111) \u00e8 un superammasso di galassie la cui posizione \u00e8 distribuita nelle costellazioni della Vergine e della Chioma di Berenice.\nIl suo centro \u00e8 situato a 230 milioni di parsec dalla Terra (circa 750 milioni di anni luce).\n\u00c8 formato dagli ammassi di galassie Abell 1262, Abell 1307, Abell 1337, Abell 1358, Abell 1385, Abell 1390, Abell 1424, Abell 1459, Abell 1474, Abell 1516, Abell 1526, Abell 1527, Abell 1541, Abell 1552, Abell 1564."}
{"id": "5794134", "revid": "1543377", "url": "https://it.wikipedia.org/wiki?curid=5794134", "title": "Drammenselva", "text": "Il Drammenselva, o fiume di Drammen, \u00e8 un fiume della Norvegia che scorre nella contea di Viken. Lungo 48\u00a0km, appartiene al sistema fluviale \"Drammensvassdraget\" che, con i suoi 308\u00a0km, \u00e8 il quinto pi\u00f9 lungo del Paese.\nCorso del fiume.\nIl fiume sorge dal lago Tyrifjorden nei pressi di Vikersund, nel comune di Modum. Scorre poi per 48 km verso il Drammensfjord (ramo occidentale dell'Oslofjord) dove sfocia a Drammen attraversandone il centro cittadino. Il fiume costituisce la parte terminale del sistema fluviale \"Drammensvassdraget\", uno dei principali in Norvegia, esteso anche nelle contee di Innlandet e Vestfold og Telemark, con un bacino di drenaggio di 17\u00a0113\u00a0km\u00b2, una lunghezza totale pari a 308\u00a0km ed una portata alla foce pari a 314\u00a0m\u00b3/s.\nLungo il suo corso il fiume raccoglie le acque degli affluenti Snarumselva, Simoa e Bingselva, tutti da destra. Alcune cascate e rapide si sviluppano lungo il Drammenselva; le pi\u00f9 importanti sono Vikerfoss, Geithusfoss, Kattfoss, Gravfoss, Embretsfoss, D\u00f8vikfoss e Hellefoss.\nIl fiume attraversa i comuni di Modum, \u00d8vre Eiker, Nedre Eiker e Drammen.\nSviluppo ed utilizzo.\nPer secoli il Drammenselva \u00e8 stato utilizzato per il trasporto fluviale del legname. Dal 1850 circa molte segherie sorsero lungo il corso inferiore del fiume, mentre il prodotto semilavorato veniva esportato tramite il porto di Drammen. Nel XX secolo queste attivit\u00e0 aumentarono parecchio l'inquinamento del fiume, finch\u00e9 negli anni '60 e '70 molte cartiere chiusero e il livello di inquinamento diminu\u00ec nuovamente.\nAlcune centrali idroelettriche, di propriet\u00e0 della EB Kraftproduksjon, sorgono lungo il corso del fiume:\nIn seguito al declino dell'industria cartaria, parecchi parchi sono stati creati lungo il corso del fiume, soprattutto nel tratto compreso tra la citt\u00e0 di Drammen e il ponte di Holmen. Queste aree sono utilizzate come zone di ricreazione, oltre che per la pesca sportiva al salmone. Una di queste, nota come \"Bragernes elvepark\" (\"parco fluviale di Bragernes\"), \u00e8 inoltre rinomata per il festival del fiume di Drammen (\"Drammen Elvefestival\"), organizzato con cadenza annuale, caratterizzato da eventi come concerti, gare con zattere ed altri."}
{"id": "5794146", "revid": "78232073", "url": "https://it.wikipedia.org/wiki?curid=5794146", "title": "Tina Hoskins", "text": ""}
{"id": "5794147", "revid": "298229", "url": "https://it.wikipedia.org/wiki?curid=5794147", "title": "Martina Lorenzetto", "text": "Biografia.\n\u00c8 stata tesserata con'Atletica Quinto-Mastella iniziando nella categoria Esordienti nel 2002 e restandoci sino al 2009, passando poi nel 2010 all'Atletica Conegliano dove \u00e8 restata sino al 2014.\nNel 2015 ha gareggiato per il CUS Pisa Atletica Cascina e nel 2016 si \u00e8 trasferita alla Bracco Atletica.\n\u00c8 allenata da sempre dal tecnico veneto Roberto Vanin.\nDoppia medaglia d'argento (lungo e 4x100 m) ai campionati italiani cadette nel 2006.\nAi nazionali cadette del 2007, 23\u00ba posto nel lungo e bronzo con la 4x100 m.\nArgento (indoor) e bronzo (outdoor) nel salto in lungo ai campionati italiani allieve nel 2008.\nAssente ai tutti i campionati italiani dell'annata sportiva 2009.\n2010, quinta classificata ai campionati italiani juniores nel salto in lungo; agli italiani juniores del 2011 \u00e8 uscita in batteria sui 100 m ed \u00e8 giunta nona nel lungo.\nCampionessa italiana promesse indoor (quinta assoluta) nel 2012; quarta e diciassettesima all'aperto agli italiani promesse ed agli assoluti. Fuori in batteria sui 60 m, in entrambe le categorie, nei congiunti campionati italiani assoluti e promesse indoor.\nNon va oltre la fase di qualificazione, in entrambe le categorie, nei congiunti campionati italiani assoluti e promesse indoor del 2013; finalista sia agli italiani promesse (quinta) che agli assoluti (settima).\nTris di medaglie di bronzo ai campionati italiani nel 2014: italiani promesse sia indoor che outdoor ed anche assoluti di Rovereto (quinta agli assoluti indoor).\nNel 2015, al primo anno da seniores, ha raggiunto sino ad ora i suoi migliori risultati in carriera: realizza gli attuali primati personali indoor e outdoor nel salto in lungo, diventa campionessa italiana assoluta a Torino (esce in qualificazione agli assoluti indoor di Padova) e gareggia per la prima volta con la Nazionale assoluta in occasione del D\u00e9caNation in Francia a Parigi dove giunge in settima posizione."}
{"id": "5794148", "revid": "767487", "url": "https://it.wikipedia.org/wiki?curid=5794148", "title": "Ede Staal", "text": " \nNel corso della sua breve vita e carriera, incise 2 album, \"Mien Toentje\" (1984) e \"As vaaier woorden\" (1986, uscito postumo).\nBiografia.\nNel 1984, pubblica per l'etichetta Mollebone Music il suo primo album, che contiene 13 brani in Gronings e che si rivela un successo.\nL'anno seguente deve sottoporsi per\u00f2 ad un'operazione chirurgica per l'asportazione di un tumore, operazione dalla quale non si riprender\u00e0 pi\u00f9.\nMuore il 22 luglio 1986 a Delfzijl a soli 44 anni.\nNell'ottobre dello stesso anno, esce postumo il suo secondo album, intitolato \"As vaaierwoorden\"."}
{"id": "5794149", "revid": "287204", "url": "https://it.wikipedia.org/wiki?curid=5794149", "title": "Eric Franke", "text": "Biografia.\nPrima di dedicarsi al bob, Franke ha praticato l'atletica leggera nelle discipline veloci quali i 100 e i 200 metri piani, vincendo un titolo nazionale nella staffetta 4\u00d7100 m nel 2011.\nCompete dal 2014 come frenatore per la squadra nazionale tedesca. Debutt\u00f2 in Coppa Europa nel dicembre 2014 disputando alcune gare della stagione 2015/15 e alternandosi negli equipaggi condotti da Albrecht Klammer, Richard Oelsner e Johannes Lochner. Si distinse nelle categorie giovanili vincendo la medaglia d'oro ai mondiali juniores di Altenberg 2015 spingendo il bob a quattro pilotato da Richard Oelsner.\nEsord\u00ec in Coppa del Mondo nella stagione 2014/15, il 10 gennaio 2015 ad Altenberg classificandosi undicesimo nel bob a due. Nella stessa localit\u00e0 tedesca, il 29 novembre 2015, ottenne il anche suo primo podio nel bob a quattro e il 13 dicembre 2015 la sua prima vittoria a Sch\u00f6nau am K\u00f6nigssee, sempre nel bob a quattro e con Nico Walther alla guida della slitta. Cinque anni dopo centr\u00f2 anche la sua prima vittoria nella specialit\u00e0 biposto imponendosi a Innsbruck il 12 dicembre 2020 in coppia con Johannes Lochner.\nHa partecipato ai Giochi olimpici invernali di , vincendo la medaglia d'argento nel bob a quattro con Nico Walther, Kevin Kuske e Alexander R\u00f6diger.\nPrese inoltre parte a sei edizioni dei campionati mondiali, conquistando un totale di due medaglie di bronzo. Nel dettaglio i suoi risultati nelle prove iridate sono stati, nel bob a due: nono a Winterberg 2015, undicesimo a Igls 2016, ottavo a Sch\u00f6nau am K\u00f6nigssee 2017, quarto ad Altenberg 2020 e medaglia d'argento ad Altenberg 2021 con Johannes Lochner; nel bob a quattro: quarto a Igls 2016, medaglia di bronzo a Sch\u00f6nau am K\u00f6nigssee 2017 con Nico Walther, Kevin Kuske e Kevin Korona, ottavo a Whistler 2019 e medaglia di bronzo ad Altenberg 2020 con Nico Walther, Paul Krenz e Joshua Bluhm.\nNelle rassegne continentali vanta invece tre medaglie: due d'argenti colte a Winterberg 2017 nel bob a quattro e a Winterberg 2021 nel bob a due, e una bronzo.\nHa inoltre vinto due titoli nazionali nel bob a quattro."}
{"id": "5794151", "revid": "122725723", "url": "https://it.wikipedia.org/wiki?curid=5794151", "title": "El\u00edas Garc\u00eda Mart\u00ednez", "text": "Biografia.\nGarc\u00eda Mart\u00ednez nacque a Requena, dove ha iniziato la sua carriera artistica. Ha studiato presso la Real Academia de Bellas Artes de San Carlos de Valencia e di Barcellona. In seguito si trasfer\u00ec a Saragozza, dove spos\u00f2 Giuliana Condoy Tello. Nel 1894, inizi\u00f2 a lavorare come aiuto-professore nell\u2019\"Escuela Provincial de Bellas Artes de Zaragoza\", dove ha insegnato il corso di disegno ornamentale e ritrattistica fino al suo pensionamento nel 1929. Ha anche dato lezioni all\"'Instituto de Ense\u00f1anza Segunda de Zaragoza\". La sua opera di ritrattista non \u00e8 molto apprezzato dalla critica, in quanto non sembra avesse recepito le innovazioni della modernit\u00e0.\nMor\u00ec ad Utiel all'et\u00e0 di 76 anni.\nEcce Homo.\nIl suo \"Ecce Homo\", pittura murale (copia da Guido Reni), nel Santuario della Misericordia di Borja, ha attirato l'attenzione nel 2012, in seguito ad un restauro errato."}
{"id": "5794155", "revid": "119209054", "url": "https://it.wikipedia.org/wiki?curid=5794155", "title": "'Abd al-Rahman al-Awza'i", "text": "Nato a Damasco, o forse a Baalbek (attuale Libano) di lui si hanno pochissimi dati biografici ma la sua opera pi\u00f9 importante (gli \"U\u1e63\u016bl al-fiqh\") ci sono giunti grazie al lavoro di Ab\u016b Y\u016bsuf (m. 798), l\"'Al-radd \u02bfal\u0101 siyar al-Awz\u0101\u02bf\u012b\", in cui si sottolinea la fedelt\u00e0 di al-Awz\u0101\u02bf\u012b alla \"tradizione vivente\", ossia l'ininterrotta pratica dei musulmani di rifarsi alle generazioni precedenti in materia di diritto. &lt;br&gt;\nPer al-Awz\u0101\u02bf\u012b, questa era le vera Sunna di Maometto.\nLa scuola giuridica di al-Awz\u0101\u02bf\u012b fior\u00ec nel \"Bil\u0101d al-Sh\u0101m\", nel Maghreb e in al-Andalus, ma in seguito dovette cedere quasi ovunque il posto alla scuola malikita nel corso del IX secolo. A causa tuttavia della sua autorevolezza e della sua reputazione di pio musulmano, le sue opinioni rimangono un prezioso patrimonio giurisprudenziale.\nFu sepolto presso Beirut, dove la sua tomba \u00e8 tuttora visitata.\nStoria del \"madhhab\" di al-Awz\u0101\u02bf\u012b.\nNel Maghreb e in al-Andalus.\nAlcuni studiosi ipotizzano che i motivi per cui gli abitanti del Maghreb abbracciarono il \"madhhab\" di Malik ibn Anas consistevano nel fatto che il Maghreb e al-Andalus facevano originariamente riferimento al \"madhhab\" di al-Awz\u0101\u02bf\u012b. Tuttavia fin dalla conquista omayyade del califfato (661 e all'esplodere della Grande rivolta berbera (739/740\u2013743), quelle regioni erano prevalentemente kharigite, tanto che a tale pensiero si rifacevano i Maghrawa e gli ibaditi Rustemidi, mentre la Tunisia e al-Andalus seguirono la scuola malikita solo dopo l'ascesa degli Almoravidi (fine dell'XI-inizi del XII secolo).\nIn seguito, durante l'Emirato di al-\u1e24akam I, le \"fatwa\" ufficiali cambiarono e si accordarono alle opinioni di M\u0101lik b. Anas e alla tradizione di al-Mad\u012bna. "}
{"id": "5794160", "revid": "287204", "url": "https://it.wikipedia.org/wiki?curid=5794160", "title": "Ben Heber", "text": "Biografia.\nCompete dal 2011 ed esordisce in Coppa del Mondo nella stagione 2013/14 classificandosi settimo a Lake Placid nel bob a quattro, ottiene il suo primo podio nonch\u00e9 la sua prima vittoria il 13 dicembre 2014 a Lake Placid, sempre nella specialit\u00e0 a quattro.\nHa conquistato la medaglia d'oro nel bob a quattro ai campionati mondiali di Winterberg 2015 assieme a Maximilian Arndt, Alexander R\u00f6diger e Kevin Korona. Nelle rassegne continentali vanta un oro conquistato nel bob a quattro a Sankt Moritz 2016."}
{"id": "5794161", "revid": "1543377", "url": "https://it.wikipedia.org/wiki?curid=5794161", "title": "Buddhismo in Malaysia", "text": "Il buddhismo in Malaysia \u00e8 la seconda religione per numero di praticanti dopo l'Islam, con il 19,2% della popolazione che afferma di professarla, secondo certe stime, anche se questa cifra arriva a salire al 21,6% se viene combinata con la religione tradizionale cinese. Il buddhismo malese \u00e8 principalmente praticato dall'etnia Han dei Cino-malesi, ma vi sono anche un buon numero di emigrati dallo Sri Lanka che seguono la fede buddhista, come l'uomo d'affari e filantropo Ananda Krishnan ed il monaco e studioso K. Sri Dhammananda.\nStoria.\nIl buddhismo \u00e8 stato introdotto nell'arcipelago malese e tra i malesi gi\u00e0 nel 200 a.C. Fonti cinesi scritte indicano che all'incirca una trentina di piccoli stati fortemente influenzati dalla cultura dell'India si succedettero l'uno con l'altro nella penisola malese; tutto ebbe inizio quando i commercianti indiani, accompagnati dai loro sacerdoti, viaggiarono lungo le rotte marittime che conducevano verso il sudest asiatico e portando con loro i concetti indiani di religione, il governo e le arti.\nPer molti secoli i popoli della regione, in particolare le corti reali, sintetizzarono le idee indiane con quelle indigene, tra cui l'induismo e il buddhismo Mah\u0101y\u0101na i quali dettero orma ai loro modelli politici e culturali; tuttavia il regno di Kedah denunci\u00f2 le religioni indiane dopo che il sovrano dei Chola partendo dal Tamil Nadu l'attacc\u00f2 nei primi anni dell'XI secolo. Il re Kedah Phra Ong Mahawangsa fu il primo sovrano malese a rifiutare e combattere le tradizioni religiose indiane e a convertirsi all'Islam; in seguito, nel corso del XV secolo, durante l'et\u00e0 aurea del sultanato di Malacca, la maggior parte dei malesi divennero musulmani.\nStatus attuale.\nSecondo la costituzione malese, il gruppo etnico di maggioranza costituito dai malesi, viene legalmente definito come musulmano. Essi costituiscono attorno al 60% della popolazione, mentre il resto consiste principalmente di cinesi, che sono generalmente buddhisti o cristiani, e di una significativa minoranza di indiani, che sono generalmente ind\u00f9. Ci sono anche un piccolo numero di altri immigrati e autoctoni; tra questi ultimi singalesi e i thailandesi di origine multirazziale eurasiatica. Quasi tutti i buddisti in Malesia vivono nelle aree urbane, dal momento che sono per lo pi\u00f9 impegnati in attivit\u00e0 commerciali o impiegati in varie professioni del settore civile.\nRecentemente, un certo numero di leader buddisti malesi hanno risposto al declino della partecipazione religiosa da parte dei figli di famiglie buddiste, tentando di riformulare il loro messaggio per affrontare la vita moderna in modo pi\u00f9 diretto. Gruppi coinvolti in questo sforzo di formazione includono la \"Societ\u00e0 Missionaria buddista\"; i suoi dirigenti hanno sostenuto che, mentre molti giovani istruiti cercano un approccio intellettuale al Buddismo, un altrettanto elevato numero di persone preferisce avvicinarsi alla religione attraverso la tradizione della cerimonia e del simbolismo. In risposta a queste esigenze, le pratiche religiose sono svolte in un modo che \u00e8 semplice e dignitoso, con la rimozione di ci\u00f2 che pu\u00f2 essere visto come superstizione. Gli sforzi sono fatti per spiegare il perch\u00e9 i sutra vengono cantati, le lampade accese, i fiori offerti, e cos\u00ec via.\nNella sua qualit\u00e0 di religione senza un capo supremo col compito di dirigerne il suo sviluppo, il buddismo \u00e8 praticato in varie forme che, anche se assai raramente in aperto conflitto, a volte pu\u00f2 portare a confusione tra gli stessi buddisti. In Malesia, alcuni movimenti ecumenici sono stati creati per coordinare le attivit\u00e0 dei diversi tipi di buddisti. Un esempio \u00e8 la formulazione delle celebrazioni di Vesak (festivit\u00e0 che commemora la nascita di Gautama Buddha) in un comitato misto coordinato tra i templi di Kuala Lumpur e di Selangor. Un'altra iniziativa \u00e8 quella che ha dato l'avvio alla formazione di un Consiglio buddista malese, in rappresentanza delle varie sette del buddismo presenti nel paese, con l'intento di estendere il lavoro di sviluppo del buddhismo, soprattutto nel dare rilevanza contemporanea alla pratica della religione, nonch\u00e9 a promuovere la solidariet\u00e0 tra i fedeli buddhisti in generale.\nNel 2013, il video di un gruppo di praticanti buddhisti provenienti da Singapore che mostrava lo svolgimento di varie cerimonie religiose in un Surau (edificio per le assemblee islamiche) era diventato uno tra i pi\u00f9 cliccati su Facebook. La polizia malese ha arrestato uno dei proprietario del resort, dopo che questi aveva permesso a 13 buddisti di usare una sala di preghiera musulmana per la loro meditazione a Kota Tinggi, nello Johor. L'incidente \u00e8 stato un appiglio per i musulmani d'intraprendere tutta una serie di rimostranze. Inoltre \u00e8 diventato un tema caldo nei social media. In seguito la controversa sala di preghiera \u00e8 stata fatta demolire dalla direzione dopo molte proteste da parte degli abitanti di Kota Tinggi. A quel tempo, Syed Ahmad Salim, il proprietario del resort ha spiegato di aver permesso al gruppo di buddisti di utilizzare il Surau per una sessione di meditazione non sapendo che ci\u00f2 fosse un reato o un'offesa nei confronti dei musulmani.\nDistribuzione.\nSecondo il Censimento del 2010 5.620.483 persone corrispondenti al 19,8% della popolazione si considerano buddisti. La maggior parte sono cino-malesi che seguono una combinazione di Buddismo, Taoismo, Confucianesimo e di culto degli antenati ma che, quando viene loro richiesto di specificare la propria religione, si autoidentificano come buddisti, l'83,6% di tutto il gruppo cino-malese."}
{"id": "5794162", "revid": "486946", "url": "https://it.wikipedia.org/wiki?curid=5794162", "title": "Cavenago Fanfulla", "text": ""}
{"id": "5794182", "revid": "33921", "url": "https://it.wikipedia.org/wiki?curid=5794182", "title": "The River Tour 2016", "text": "The River Tour 2016 (o semplicemente The River Tour) \u00e8 stata una tourn\u00e9e intrapresa nel 2016 dal cantautore statunitense Bruce Springsteen con la E Street Band, iniziata in concomitanza con la pubblicazione del cofanetto \"\", riedizione speciale dell'album \"The River\" del 1980.\nPreparazione.\nAnnunciato sul sito ufficiale di Springsteen il 4 dicembre 2015, il tour fu organizzato con l'intenzione di dedicarlo interamente alla riproposizione delle canzoni dell'album \"The River\" del 1980, suonato per intero dal vivo una sola volta, nel 1999 al Madison Square Garden di New York. Per l'occasione Springsteen scelse di farsi accompagnare da una formazione ridotta rispetto a quella delle precedenti tourn\u00e9e, composta essenzialmente dai superstiti della formazione classica della E Street Band oltre ai musicisti aggiuntivi, ma comunque gi\u00e0 da anni in forza al suo gruppo di supporto, Charles Giordano all'organo, Soozie Tyrell al violino e Jake Clemons, nipote dello scomparso Clarence, al sassofono.\nLa tourn\u00e9e cominci\u00f2 il 16 gennaio 2016 a Pittsburgh e prevedeva inizialmente 24 concerti in 22 localit\u00e0 degli Stati Uniti e del Canada. In seguito furono aggiunte nuove date, tra cui alcune in Europa, e poi altre negli Stati Uniti in estate.\nLo spettacolo.\nDurante la prima sera, oltre ad aver presentato per intero le 20 canzoni di \"The River\" e l'inedita \"Meet Me in the City\", canzone scartata dall'album e riproposta nel cofanetto speciale, Springsteen rese un omaggio a David Bowie, scomparso alcuni giorni prima, interpretando \"Rebel Rebel\", vecchio successo del cantautore britannico del 1974. Tre giorni dopo, a Chicago, il cantautore volle rendere omaggio a Glenn Frey, membro fondatore degli Eagles, anche lui scomparso qualche giorno prima, cantando \"Take It Easy\", il primo successo della band californiana, composta nel 1972 dallo stesso Frey insieme a Jackson Browne. Anche il 24 aprile a Brooklyn Springsteen rese omaggio a un altro grande della musica, Prince, scomparso due giorni prima, eseguendo \"Purple Rain\".\nScaletta.\nIn ogni concerto era inizialmente prevista l'esecuzione per intero dell'album \"The River\", preceduta da una canzone inedita proveniente dal cofanetto \"That Ties That Bind\", e a seguire altri successi di Springsteen pubblicati nei diversi album. A cominciare dallo spezzone europeo del tour, invece, Springsteen scelse di abbandonare la riproposizione integrale di \"The River\" proponendo ogni sera scalette diversificate con brani presi da tutto il suo vasto repertorio. In totale, durante tutta la tourn\u00e9e, furono eseguite 144 canzoni, senza tener conto delle citazioni all'interno di altri brani. Soprattutto dopo la prima parte del tour, Sprinsteen propose, come di consueto, diverse cover di altri artisti e canzoni scelte in base alle richieste provenienti dal pubblico. Secondo i dati forniti dal sito web specializzato \"setlist.fm\", la seguente \u00e8 stata la scaletta adottata con maggiore frequenza nella prima parte del \"The River Tour 2016\":\nCanzoni originali.\nThe River\nGreetings from Asbury Park, N.J.\nThe Wild, the Innocent &amp; the E Street Shuffle\nBorn to Run\nDarkness on the Edge of Town\nNebraska\nBorn in the U.S.A.\nLive/1975-85\nTunnel of Love\nHuman Touch\nLucky Town\nGreatest Hits\nThe Ghost of Tom Joad\nTracks\nThe Rising\nThe Essential Bruce Springsteen\nMagic\nThe Promise\nWorking on a Dream\nWrecking Ball\nHigh Hopes\nAltre\nRegistrazioni.\nCome avvenuto per la precedente tourn\u00e9e, la registrazione di ogni concerto \u00e8 stata resa disponibile sul sito web live.brucespringsteen.net, nei formati digitali MP3, \"lossless\" con qualit\u00e0 CD-Audio e in alta definizione a 24 bit/192\u00a0kHz, oppure acquistabile come tradizionali CD in cofanetto.\nArtisti d'apertura.\nNelle date autraliane e neozelandesi del \"tour\" i concerti furono aperti da alcuni gruppi locali:"}
{"id": "5794183", "revid": "214753", "url": "https://it.wikipedia.org/wiki?curid=5794183", "title": "Kevin Korona", "text": "Biografia.\nPrima di dedicarsi al bob, Kevin Korona ha praticato l'atletica leggera a livello nazionale nel salto in lungo; gareggi\u00f2 infatti ai campionati nazionali juniores nel 2007, in quelli under 23 nel 2009 e in quelli assoluti sia nel 2011 che nel 2012, in tutte le occasioni riuscendo a qualificarsi per la finale.\nCompete nel bob dal 2013 come frenatore per la squadra nazionale tedesca. Debutt\u00f2 in Coppa Europa nel dicembre 2013 disputando alcune gare della stagione 2013/14 con gli equipaggi condotti da Nico Walther. Nelle categorie giovanili, a livello mondiale, ha partecipato ai mondiali juniores disputatisi a Winterberg nel 2014 terminando al quarto posto nel bob a quattro (con Walther) e al sesto nel bob a due, stavolta pilotato da David Ludwig. \nEsord\u00ec in Coppa del Mondo nella stagione 2014/15, il 13 dicembre 2014 a Lake Placid, occasione in cui colse anche il suo primo podio nonch\u00e9 la sua prima vittoria, ottenuta nel bob a quattro con Maximilian Arndt alla guida.\nAi Giochi olimpici invernali di fu presente come riserva ma non prese parte alle competizioni.\nHa inoltre preso parte a quattro edizioni dei campionati mondiali, conquistando in totale due medaglie, delle quali una d'oro. Nel dettaglio i suoi risultati nelle prove iridate sono stati, nel bob a quattro: medaglia d'oro a Winterberg 2015 con Maximilian Arndt, Alexander R\u00f6diger e Ben Heber, settimo a Innsbruck 2016, medaglia di bronzo a Sch\u00f6nau am K\u00f6nigssee 2017 con Nico Walther, Kevin Kuske ed Eric Franke e sesto ad Altenberg 2021. \nNelle rassegne continentali vanta invece un oro conquistato a Sankt Moritz 2016, sempre con Arndt, un argento colto a Winterberg 2017 e un bronzo ottenuto a Winterberg 2020, questi ultimi due con Nico Walther alla guida.\nHa inoltre vinto due titoli nazionali nel bob a quattro (2015 e 2021)."}
{"id": "5794186", "revid": "61051", "url": "https://it.wikipedia.org/wiki?curid=5794186", "title": "Forces rwandaises de d\u00e9fense", "text": ""}
{"id": "5794187", "revid": "196390", "url": "https://it.wikipedia.org/wiki?curid=5794187", "title": "Ab\u016b \u1e24an\u012bfa al-Nu\u2018m\u0101n ibn Th\u0101bit", "text": ""}
{"id": "5794196", "revid": "767487", "url": "https://it.wikipedia.org/wiki?curid=5794196", "title": "Never Let Me Down (singolo)", "text": "Never Let Me Down \u00e8 un brano musicale del 1987 scritto dal cantautore inglese David Bowie e da Carlos Alomar, title track dell'omonimo album di Bowie. La traccia fu pubblicata come terzo singolo estratto dall'album.\nIl 45 giri fall\u00ec l'entrata nella top 10 dei singoli dovunque fu pubblicato, raggiungendo come miglior risultato la posizione numero 15 negli Stati Uniti.\nBowie esegu\u00ec la canzone sulla BBC a \"Top of the Pops\" il 16 settembre 1987, e la sua performance venne trasmessa nel corso della prima puntata della versione statunitense dello show.\nIl brano.\nBowie descrisse la canzone come un brano \"cardine\" per lui, definendola la composizione pi\u00f9 personale che avesse mai scritto per un album fino ad allora. La traccia parla dell'assistente personale di Bowie, Coco Schwab. Bowie scrisse la canzone come un diretto riferimento ai suoi rapporti con Coco:\nBowie non era convinto della sua prima stesura del brano, che riteneva \"pesante e funerea\". Il collaboratore di lungo corso Carlos Alomar gli venne in aiuto lavorando sugli accordi del pezzo fino ad arrivare alla versione finale, che venne incisa in un solo giorno durante l'ultima settimana del mixaggio del disco ai Power Station studios di New York all'inizio del 1987. Per \"Never Let Me Down\", Bowie conferm\u00f2 anche di essersi ispirato allo stile vocale di John Lennon.\nVideoclip.\nBowie affid\u00f2 la produzione del video musicale al regista francese Jean-Baptiste Mondino. Circa il video, Bowie disse che si trattava di un esperimento, e che si affidava alla visione di Mondino perch\u00e9 se avesse girato lui il video sarebbe stato troppo \"abrasivo\".\nIl video, ambientato in uno scenario da sogno idealizzato in stile anni cinquanta, descrive il protagonista impiegato in una gara di ballo-maratona."}
{"id": "5794199", "revid": "585241", "url": "https://it.wikipedia.org/wiki?curid=5794199", "title": "Monumenti di Como", "text": ""}
{"id": "5794221", "revid": "919662", "url": "https://it.wikipedia.org/wiki?curid=5794221", "title": "Ashley Caldwell", "text": "Biografia.\nIn Coppa del Mondo ha esordito il 10 gennaio 2010 a Calgary (11\u00aa) ed ha ottenuto la prima vittoria, nonch\u00e9 primo podio, il 21 gennaio 2011 a Lake Placid.\nIn carriera ha partecipato a tre edizioni dei Giochi olimpici invernali, (10\u00aa nei salti), (10\u00aa nei salti e (17\u00aa nei salti), e a tre dei Campionati mondiali (4\u00aa a Deer Valley 2011 e a Kreischberg 2015, medaglia d'oro a Sierra Nevada 2017).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nAE = salti"}
{"id": "5794222", "revid": "124123", "url": "https://it.wikipedia.org/wiki?curid=5794222", "title": "Gregor Bermbach", "text": "Biografia.\nCompete dal 2006 come frenatore per la squadra nazionale tedesca. Esord\u00ec in coppa del mondo nella stagione 2007/08 a Calgary ottenendo il quattordicesimo posto nel bob a quattro. Conquista il suo primo podio nonch\u00e9 la sua prima vittoria il 7 dicembre 2008 ad Altenberg nella specialit\u00e0 a quattro.\nHa partecipato a due edizioni dei giochi olimpici, a Vancouver 2010 ottenne il nono posto nel bob a due e il settimo nel bob a quattro mentre a So\u010di 2014 si classific\u00f2 ottavo nella specialit\u00e0 a quattro. \nAi campionati mondiali vanta tre argenti, due nel bob a quattro, ottenuti a Sch\u00f6nau am K\u00f6nigssee 2011 e a Igls 2016 e uno nella gara a squadre vinto a Winterberg 2015. \nNelle rassegne continentali detiene invece due bronzi ottenuti a Sankt Moritz 2009 e a Sch\u00f6nau am K\u00f6nigssee 2014, entrambi nel bob a quattro."}
{"id": "5794227", "revid": "78234047", "url": "https://it.wikipedia.org/wiki?curid=5794227", "title": "Funzioni modulari", "text": ""}
{"id": "5794230", "revid": "164044", "url": "https://it.wikipedia.org/wiki?curid=5794230", "title": "Ranheim Fotball 2016", "text": "Questa voce raccoglie le informazioni riguardanti il Ranheim Fotball nelle competizioni ufficiali della stagione 2016.\nStagione.\nIl 28 ottobre 2015, il Ranheim ha confermato che Ola By Rise non sarebbe stato l'allenatore della squadra in vista dell'annata successiva, con Svein Maalen che ne avrebbe preso il posto. Il 16 dicembre 2015 \u00e8 stato ufficializzato il calendario per il campionato 2016, con il Ranheim che avrebbe cominciato la stagione il 3 aprile 2016, andando a giocare in casa del Jerv. Il 14 gennaio 2016, la squadra ha ufficializzato i numeri di maglia in vista della nuova stagione.\nIl 1\u00ba aprile \u00e8 stato sorteggiato il primo turno del Norgesmesterskapet 2016: il Ranheim avrebbe cos\u00ec fatto visita al Trygg/Lade. Al secondo turno, la squadra \u00e8 stata sorteggiata contro il Nardo. Il Ranheim \u00e8 stato sconfitto per 2-1 nel corso di questa sfida, salutando cos\u00ec la competizione.\nLa squadra ha chiuso il campionato al 9\u00ba posto finale\nMaglie e sponsor.\nLo sponsor tecnico per la stagione 2016 \u00e8 stato Umbro, mentre lo sponsor ufficiale \u00e8 stato EiendomsMegler 1. La divisa casalinga era costituita da una maglietta blu con rifiniture bianche, pantaloncini bianchi e calzettoni blu. Quella da trasferta era invece costituita da una maglietta bianca, con pantaloncini blu e calzettoni bianchi."}
{"id": "5794231", "revid": "78234252", "url": "https://it.wikipedia.org/wiki?curid=5794231", "title": "Teoria dell'omotopia", "text": ""}
{"id": "5794232", "revid": "544909", "url": "https://it.wikipedia.org/wiki?curid=5794232", "title": "Sticks &amp; Stones", "text": ""}
{"id": "5794240", "revid": "287204", "url": "https://it.wikipedia.org/wiki?curid=5794240", "title": "Sticks and Stones (film)", "text": ""}
{"id": "5794252", "revid": "931703", "url": "https://it.wikipedia.org/wiki?curid=5794252", "title": "Contea di Baltimora, Maryland", "text": ""}
{"id": "5794253", "revid": "61051", "url": "https://it.wikipedia.org/wiki?curid=5794253", "title": "Aeronautica militare del Ruanda", "text": ""}
{"id": "5794254", "revid": "767487", "url": "https://it.wikipedia.org/wiki?curid=5794254", "title": "Maiquet\u00eda", "text": "Maiquet\u00eda \u00e8 una citt\u00e0 del Venezuela, situata nello stato di Vargas e nel comune di Vargas, sulla costa del Mare dei Caraibi. Cos\u00ec come le altre citt\u00e0 della zona, il 15 dicembre 1999 venne devastata da un'inondazione, ricordata come tragedia di Vargas.\nSorge in questa localit\u00e0 l'Aeroporto Internazionale Sim\u00f3n Bol\u00edvar, il pi\u00f9 importante di tutta la nazione, ed ha sede la Conviasa, compagnia di bandiera venezuelana .."}
{"id": "5794257", "revid": "879165", "url": "https://it.wikipedia.org/wiki?curid=5794257", "title": "WCW Bash at the Beach", "text": ""}
{"id": "5794258", "revid": "729019", "url": "https://it.wikipedia.org/wiki?curid=5794258", "title": "Steyr-Puch Pinzgauer", "text": "Il Pinzgauer \u00e8 una famiglia di veicoli fuoristrada a trazione integrale (4\u00d74 e 6\u00d76) e ad alta mobilit\u00e0, utilizzati principalmente da clienti del settore difesa. Il modello fu originariamente sviluppato alla fine degli anni sessanta e prodotto dalla casa automobilistica Steyr-Daimler-Puch di Graz, in Austria, e cos\u00ec chiamato in riferimento alla razza equina austriaca \"Pinzgauer\" (o \"Noriker\"). Il Pinzgauer, la cui produzione \u00e8 continuata fino alla fine del secolo, dismesso a fine vita operativa e venduto sul mercato civile \u00e8 stato molto popolare fra i collezionisti di veicoli militari, utilizzato dai loro proprietari nelle manifestazioni a tema..\nNel 2000 la licenza di produzione fu ceduta alla Automotive Technik Ltd (ATL) nel Regno Unito, che fu successivamente acquisita dalla Stewart &amp; Stevenson Services, Inc. nel 2005, che a sua volta nel maggio 2006 divenne una societ\u00e0 controllata del gruppo aerospaziale e di difesa Armor Holdings, Inc., acquisita infine l'anno successivo dalla BAE Systems plc, che ha interrotto la produzione del Pinzgauer nel Regno Unito, dopo la verifica sulla vulnerabilit\u00e0 del veicolo alle mine e agli ordigni esplosivi improvvisati in Afghanistan. Un lavoro di sviluppo (fatto nel Regno Unito) per la realizzazione del Pinzgauer II \u00e8 stato valutato da una sussidiaria della BAE a Benoni, in Sud Africa, ma finora nessun veicolo \u00e8 stato ancora prodotto.\nPrima serie.\nIl prototipo originale fu sviluppato intorno al 1969 e la produzione inizi\u00f2 nel 1971 come successore del veicolo fuoristrada 4x4 militare leggero Steyr-Daimler-Puch Haflinger 700 AP 700. La prima generazione di Pinzgauer (modelli 710 e 712) fu prodotta fino al 2000 dalla Steyr-Daimler-Puch nella citt\u00e0 di Graz, in Austria. Il veicolo \u00e8 stato, ed \u00e8 tuttora in uso, in molti eserciti del mondo: in Austria, Svizzera, Regno Unito, Arabia Saudita, Thailandia, Albania e Bolivia.\nNel 2009, la fabbrica di Graz produceva i veicoli fuoristrada Classe G della Mercedes-Benz.\nIl Pinzgauer \u00e8 uno dei pi\u00f9 performanti veicoli all-terrain mai costruito. Pur non essendo veloce (max 110\u00a0km/h), pu\u00f2 trasportare molte persone. Anche il pi\u00f9 piccolo 710M pu\u00f2 portare 10 persone oppure due pallet NATO. Entrambi i modelli 4\u00d74 e 6\u00d76 possono caricare fino a 5 tonnellate su strada e, rispettivamente, 1500 e 1800\u00a0kg fuoristrada. Ha un'autonomia di oltre 400\u00a0km per ogni pieno di carburante, oppure circa 700\u00a0km con il serbatoio opzionale da 125 litri. La prima generazione di Pinzgauer fu prodotta nelle versioni con 4 ruote motrici (modello 710) e 6 ruote motrici (6\u00d76) (modello 712).\nIl Pinzgauer fu concepito per essere affidabile e facile da riparare; \u00e8 equipaggiato con un motore raffreddato ad aria con carburatori dual-Zenith NDIX da 36\u00a0mm. Il motore del Pinzgauer fu specificatamente progettato per il veicolo: possiede pi\u00f9 di una pompa per l'olio, in modo che il motore non si inceppi mai in qualunque modo il veicolo sia orientato.\nIl Pinzgauer ha un design che contribuisce alla sua alta mobilit\u00e0. Ha un telaio centrale con un cambio-differenziale che distribuisce il peso pi\u00f9 equamente e mantiene il baricentro il pi\u00f9 basso possibile. I differenziali sono tutte unit\u00e0 sigillate e perci\u00f2 necessitano di una minima lubrificazione addizionale. Il Pinzgauer ha anche gli assi a portale come nell'Unimog per offrire una manovrabilit\u00e0 extra sugli ostacoli. Il modello 710 4\u00d74 fu quello pi\u00f9 diffuso, anche se il Pinzgauer fu disegnato fin dall'inizio per avere la configurazione 6\u00d76. La sospensione posteriore del modello 712 6x6 fu disegnata per offrire la massima trazione in circostanze pi\u00f9 impegnative, oltre all'aumento della capacit\u00e0 di traino, carico e fuoristrada.\nDurante la produzione, dal 1971 al 1985, furono prodotti complessivamente veicoli, che furono venduti a clienti sia civili sia militari.\nVarianti.\n712 6\u00d76.\nGli allestimenti pi\u00f9 diffusi sono il tipo \"K\" (tetto rigido) oppure il tipo \"M\" (telonato).\nCaratteristiche.\nTutti i Pinzgauer della prima serie sono equipaggiati con:\nSeconda serie.\nNel 1980, la Steyr-Daimler-Puch inizi\u00f2 lo sviluppo di una seconda generazione di Pinzgauer. Dopo sei anni di ricerca e sviluppo, i primi veicoli del Pinzgauer II furono avviati alla catena di montaggio nel 1986.\nIl brevetto del Pinzgauer \u00e8 ora di propriet\u00e0 della BAE Systems Land Systems di Guildford, ma la produzione \u00e8 cessata.\nIl modello a 4 ruote motrici (4\u00d74) viene chiamato 716, mentre il modello 6\u00d76 \u00e8 chiamato 718. Il nuovo 716 ha la stessa capacit\u00e0 di carico del vecchio 712, mentre il nuovo 718 ha anche una maggiore capacit\u00e0 di carico.\nAlcune delle piccole modifiche al design del Pinzgauer II comprendono:\nLa seconda generazione dell'autoveicolo ha attraversato diverse revisioni minori nel corso della sua vita, a differenza della prima generazione, che ha utilizzato lo stesso design durante la produzione. I primi Pinzgauers della seconda generazione sono stati designati P80 (1980). Sono poi passati attraverso una revisione nel 1990 (P90), nel 1993 (P93) e un cambio del motore nel 2002: si trattava del nuovo motore Turbocharged Direct Injection (TDI) della Volkswagen per rispettare i nuovi requisiti di emissione Euro3.\nImpiego operativo.\nIl Pinzgauer ha rimpiazzato in breve tempo il Land Rover Defender nell'ambito militare, nonostante il suo elevato costo per unit\u00e0. Il Pinzgauer (chiamato familiarmente \"Pinz\" dai soldati britannici) \u00e8 stato utilizzato principalmente dalla Royal Artillery a causa del suo impiego per il trasporto di artiglieria leggera. Una nuova versione blindata chiamata \"Vector\" \u00e8 entrata in servizio nell'esercito britannico all'inizio del 2007, al fine di fornire veicoli di pattuglia pi\u00f9 sicuri per le truppe in Afghanistan. Il 6\u00d76 Vector PPV (Protected Patrol Vehicle) fu costruito - secondo il costruttore - sul design collaudato esistente, con miglioramenti per includere una combinazione di protezione fisica, cos\u00ec come l'uso di sofisticate contromisure elettroniche per massimizzare la sopravvivenza durante il pattugliamento. Tuttavia, nel vettore PPV fu riscontrata l'inadeguatezza delle sospensioni e dei mozzi delle ruote, cos\u00ec come scarsa protezione contro gli ordigni esplosivi improvvisati, perdendo rapidamente credito presso i comandanti ed \u00e8 stato ritirato dal servizio. Il Pinzgauer \u00e8 anche la base per l'elemento denominato Ground Station Tactical (TGS) del radar Raytheon Systems Limited Airborne Standoff (ASTOR). Il TGS comprende due veicoli workstation, un veicolo di supporto della missione e un veicolo di utilit\u00e0 standard.\nMolti Pinzgauer furono venduti alle forze militari austriache e svizzere) per essere utilizzati come veicoli commerciali non tattici. Nell'uso militare vengono utilizzati come veicoli generici, veicoli di comando, trasporto truppe, ambulanza e veicoli di rimorchio, ruoli molto simili a quelli di altri mezzi di trasporto di provenienza civile come Land Rover nel Regno Unito, la Blazer CUCV negli Stati Uniti e la Mercedes G in molti paesi europei.\nLa New Zealand Army ha acquistato 321 veicoli Pinzgauer in 8 varianti perch\u00e9 svolgano il ruolo di veicolo operativo leggero (Light Operational Vehicle - LOV).\nL'esercito della Malesia ha acquistato 168 Pinzgauer 716 per trasporto d'artiglieria e 164 Pinzgauer 718 6\u00d76 per trasporto mortai, in sostituzione dei vecchi Volvo C303 e C304. Qui il Pinzgauer viene affettuosamente chiamato \"Piglet\" (maialino) per il suo design.\nImpiego civile.\nIl Pinzgauer \u00e8 stato commercializzato anche sul mercato civile, in tutto il mondo, per l'uso come camper, camion agricolo, ambulanza, mezzo anti-incendio, e veicolo per salvataggio. Allo stesso modo, molti sono stati utilizzati come furgoni turistici a causa della loro grande capacit\u00e0 di carico dei passeggeri e per la stabilit\u00e0 ed affidabilit\u00e0. I Pinzgauer sono stati utilizzati per il trasporto di turisti in Africa, Australia, Sud America, Hawaii ed altri luoghi esotici. Alcuni sono ancora in uso oggi. I Pinzgauer sono stati commercializzati ed ampiamente utilizzati dalle aziende energetiche a fini di esplorazione petrolifera. Alcuni Pinzgauer sono stati utilizzati per competizioni automobilistiche off-road, tra cui la famosa Parigi-Dakar e il Rainforest Challenge in Malesia.\nCapacit\u00e0.\nIl Pinzgauer \u00e8 un veicolo fuoristrada con grandi capacit\u00e0 tecniche. In alcuni scenari offre peculiarit\u00e0 migliori dell'Humvee e del Land Rover Defender."}
{"id": "5794265", "revid": "3732", "url": "https://it.wikipedia.org/wiki?curid=5794265", "title": "Giuseppe Sangiorgi", "text": "Biografia.\nNato nel 1850 a Massa Lombarda (all'epoca nella Legazione di Ravenna), si trasfer\u00ec prima a Milano e infine a Roma.\nLa Galleria Sangiorgi.\nNel 1890 apr\u00ec la sua galleria d'arte all'interno del palazzo Borghese. Con il passare del tempo, la Galleria Sangiorgi crebbe in estensione, fino a diventare una delle pi\u00f9 importanti d'Europa. Sangiorgi vendeva abitualmente oggetti di scavo, medievali, del Rinascimento fino al XVIII secolo. Un altro settore della Galleria - aiutato dall'uso della fotografia - erano le copie e le imitazioni, talora anche dei falsi.\nSangiorgi ebbe clienti di alto livello. Fra gli acquirenti esteri si contano fra l'altro il Metropolitan Museum of Art di New York o la Ny Carlsberg di Copenaghen, Isabella Stewart-Gardner e John Pierpont Morgan. Fra gli acquirenti italiani il Museo Nazionale Romano, l'imprenditore Riccardo Gualino e Giuseppe Borgogna.\nUno degli strumenti di vendita principali furono le aste: attualmente sono stati rintracciati 127 cataloghi di aste organizzate da Sangiorgi, molti dei quali si trovano presso la Fondazione Federico Zeri presso l'Universit\u00e0 di Bologna e il Getty Research Institute di Los Angeles. Nella redazione dei cataloghi Sangiorgi ricorse a importanti studiosi: fra questi Adolfo Venturi nel 1902 per la vendita della collezione Guidi e Ludwig Pollak nel 1906 per la vendita della collezione di Prospero Sarti.\nFu molto prodigo con la sua citt\u00e0 natale con iniziative benefiche. Nel 1902 invest\u00ec una grossa somma per allestire una \u00abCasa del pane\u00bb in favore dei bambini bisognosi. Nel 1922 don\u00f2 all'asilo infantile 50.000 lire allo scopo di costituire un fondo per il pane gratuito. Alla sua morte destin\u00f2 all'asilo 200.000 lire (una somma ingente per l'epoca).\nGiuseppe Sangiorgi scrisse diversi libri, fra cui la sua autobiografia, \"A viso aperto\", pubblicata nel 1924. Mor\u00ec a Roma nel 1928.\nDopo la sua morte la Galleria pass\u00f2 nelle mani del figlio e poi del nipote, per chiudere definitivamente nel 1970."}
{"id": "5794266", "revid": "767487", "url": "https://it.wikipedia.org/wiki?curid=5794266", "title": "Gli esecutori", "text": "Gli esecutori \u00e8 un film del 1976 diretto da Maurizio Lucidi.\nTrama.\nUlisse Francesco, il nipote del boss Salvatore Francesco, durante le ricerche di un crocifisso pieno di droga e poi nel corso delle indagini sull'uccisione dei tre ladri, scopre che suo zio gli ha ucciso il padre.\nProduzione.\nIl film \u00e8 stato interamente girato a San Francisco per quanto riguarda le scene ambientate in America, mentre quelle ambientate in Italia sono state filmate tra Capaccio - Paestum ed Agropoli.\nDistribuzione.\nDistribuito nei cinema italiani il 30 marzo 1976, \"Gli esecutori\" ha incassato complessivamente 458.098.620 lire dell'epoca."}
{"id": "5794271", "revid": "124500588", "url": "https://it.wikipedia.org/wiki?curid=5794271", "title": "Eugenio Meloni", "text": "Biografia.\nGli inizi e i primi titoli italiani giovanili.\nFiglio d'arte con entrambi i genitori ex altisti (suo padre Andrea col primato personale di 2,15\u00a0m, ha detenuto il record sardo insieme ad Ivan Spini fino a che il figlio Eugenio l'ha migliorato agli assoluti di Bressanone 2012 e sua madre Tiziana Vecchio vanta un primato personale di 1,83 m), ha mosso i primi passi nell'atletica con la Nuova Atletica Sestu nella categoria Esordienti nel biennio 2003-2004 (titolo italiano ai campionati nazionali studenteschi), allenato da Gianni Lai; ha proseguito poi praticando anche il basket con la Scuola Basket Cagliari e l'Antonianum Quartu Sant'Elena.\nAssente ai campionati italiani cadetti nel 2008, primo titolo italiano giovanile nell'edizione del 2009.\nDopo non essere stato convocato nel 2009 per i Giochi delle isole tenutisi a Palma di Maiorca nelle Isole Baleari (Spagna), vince poi entrambe le edizioni successive (le sue prime medaglie in una rassegna internazionale giovanile): a Ponta Delgada 2010 (vincendo con 2,06\u00a0m, prima volta di un suo primato personale stagionale oltre i due metri) nelle Isole Azzorre (Portogallo) ed a Palermo 2011 in Sicilia (Italia).\nNel 2010, bronzo ai nazionali allievi ed invece al coperto giunge in sesta posizione (col suo primato personale stagionale di 1,94\u00a0m) agli italiani allievi indoor.\nIl 16 maggio del 2010 ad Oristano ha gareggiato contro Ivan Spini, ex detentore con suo padre Andre (e suo rivale) del record sardo, vincendo con la misura di 2,01 m e Spini terzo con 1,70 m.\nEsordisce in Nazionale con la rappresentativa allievi in occasione dell'Incontro internazionale under 18 tra Francia, Italia e Slovenia a Chiuro (Italia), terminando al terzo posto.\nAltre due presenze internazionali a livello giovanile nel 2010: quarta posizione ai Trials europei per i giochi olimpici giovanili a Mosca in Russia e quindicesimo posto alle Olimpiadi giovanili a Singapore nella citt\u00e0-stato asiatica.\nCampione italiano allievi nel 2011, col nuovo personale di 2,10\u00a0m (assente invece ai campionati italiani allievi indoor).\nDue le rassegne internazionali alle quali prende parte nello stesso anno: ai Mondiali allievi di Lilla in Francia non riesce a superare nessuna misura in fase di qualificazione; invece al Festival olimpico della giovent\u00f9 europea in Turchia a Trebisonda finisce quarto.\n2012-2015: la medaglia di bronzo agli Europei U23.\nAssente nel 2012 sia ai campionati italiani juniores indoor che ai Mondiali juniores in Spagna a Barcellona.\nPartecipa invece per la prima volta agli assoluti in occasione di Bressanone 2012 giungendo sesto (portando il personale all'aperto a 2,16\u00a0m); agli italiani juniores oltre che nel salto in alto (quarto), gareggia anche sui 100\u00a0m hs (quinto).\n2013, titolo italiano juniores indoor (realizzando il suo attuale primato personale al coperto di 2,15\u00a0m) e vicecampione all'aperto (stessa misura di 2,09\u00a0m del campione Andrea Gallina, ma superata con un salto nullo rispetto al percorso netto del vincitore); agli assoluti finisce sesto agli indoor e quinto all'aperto.\nSecondo posto all'Incontro internazionale juniores indoor tra Italia, Francia e Germania svoltosi in Italia ad Ancona; partecipa agli Europei juniores in Italia a Rieti terminando in 10\u00aa posizione.\nNel 2014 gareggia ai Giochi del Mediterraneo under 23 in Francia ad Aubagne, finendo al quinto posto.\nIn ambito nazionale, diventa vicecampione italiano promesse indoor e bronzo all'aperto; quinto e settimo posto agli assoluti indoor (eguaglia con 2,15\u00a0m il suo primato personale al coperto) ed outdoor. Inoltre \u00e8 arrivato quarto ai nazionali universitari (studia antropologia all'Universit\u00e0 degli Studi di Bologna, dopo essersi diplomato al Liceo Scientifico \"Antonio Pacinotti\" di Cagliari).\nNel luglio del 2015, presentandosi col 17\u00ba accredito tra gli altisti iscritti, vince la medaglia di bronzo agli Europei under 23 di Tallinn in Estonia, realizzando il suo nuovo attuale primato personale all'aperto di 2,21\u00a0m.\nQuattro medaglie vinte in cinque finali disputate nei vari campionati italiani: oro agli italiani promesse all'aperto ed argento indoor; settimo posto agli assoluti al coperto e bronzo agli assoluti di Torino (sua prima medaglia ai campionati italiani assoluti). \u00c8 stato anche medaglia di bronzo ai campionati nazionali universitari di Fidenza.\nLa sua attuale guida tecnica \u00e8 Giuliano Corradi, \"creatore\" a Modena, in seno all'Associazione Sportiva La Fratellanza 1874, di una scuola di salto in alto di altissimo livello proprio dove si allena Eugenio Meloni.\nIl 12 dicembre del 2015 \u00e8 stato arruolato nel Centro Sportivo Carabinieri.\nIl 6 febbraio del 2016 ha vinto ad Ancona il titolo italiano promesse indoor."}
{"id": "5794272", "revid": "117102116", "url": "https://it.wikipedia.org/wiki?curid=5794272", "title": "Superammasso della Vela", "text": "Il Superammasso della Vela (SCl 091) \u00e8 un superammasso di galassie situato nella costellazione della Vela alla distanza di 212 milioni di parsec dalla Terra (circa 691 milioni di anni luce).\nIn vari database e pubblicazioni viene identificato alternativamente anche come Superammasso del Leone-Sestante.\nIl superammasso \u00e8 stato individuato solo recentemente a causa di interferenze della Zona di evitamento della nostra Via Lattea, ma se ne sospettava l'esistenza gi\u00e0 da parecchio tempo. La \"survey\" ottica di un'area inesplorata della Zona di evitamento, nella costellazione della Vela, aveva permesso di identificare una concentrazione di circa 6.000 nuove galassie che indicavano la presenza di un importante cluster.\nQuindi utilizzando prima lo spettrografo dell'Anglo-Australian 6dF e poi, nel febbraio 2014, con l'AAOmega multi-spectrograph dello stesso osservatorio, \u00e8 stata confermata la presenza di superammasso di galassie nella regione.\nLe sue dimensioni si dovrebbero attestare sui 30 x 75 x 70 milioni di parsec. Appare in connessione con il Superammasso dell'Idra-Centauro e sembra formare, insieme al Superammasso di Shapley e altri superammassi nelle costellazioni dell'Altare e del Triangolo, una grande struttura circolare.\nIn uno studio pubblicato nel novembre 2016 sono stati analizzati i redshift di circa 4500 galassie della regione, da cui risulterebbe una maggiore estensione del superammasso che dovrebbe attestarsi sui 115 x 90 milioni di parsec. Inoltre appare formato da due strutture murarie di dimensioni simili collegate da vari ammassi e gruppi di galassie.\nIl Superammasso della Vela \u00e8 formato principalmente dagli ammassi di galassie Abell 1024, Abell 1032, Abell 1066, Abell 1078, Abell 1080, Abell 1149, Abell 1171, Abell 1205, Abell 1238, tenendo presente, dalle ultime scoperte, che si contano 13 ammassi di galassie e 19 gruppi di galassie."}
{"id": "5794274", "revid": "110157", "url": "https://it.wikipedia.org/wiki?curid=5794274", "title": "Graduate Texts in Mathematics", "text": "Graduate Texts in Mathematics (codice ISSN 0072-5285; abbreviazioni: Grad. Texts in Math., o GTM) \u00e8 una collana editoriale di manuali universitari di livello avanzato su argomenti e temi della matematica. La serie \u00e8 pubblicata dalla Springer-Verlag. I volumi di questa serie, come le altre collane matematiche dello stesso editore, hanno la copertina gialla e presentano dimensioni standard, eccetto per il numero di pagine, variabile da testo a testo. La serie \u00e8 contraddistinta da una banda bianca orizzontale nella parte alta del libro.\nCome recita il nome della collana, i libri della serie sono intesi per un utilizzo nella didattica universitaria graduate-level, vale a dire l'insegnamento rivolto a studenti che hanno gi\u00e0 conseguito un titolo accademico di primo livello (laureati): la trattazione degli argomenti nei manuali GTM tende a essere, quindi, di livello pi\u00f9 avanzato rispetto ai volumi della similare collana degli \"Undergraduate Texts in Mathematics\", edita dello stesso editore, anche se vi \u00e8 una discreta sovrapposizione tra le due serie per i materiali coperti e per i livelli di difficolt\u00e0 dell'esposizione."}
{"id": "5794286", "revid": "436907", "url": "https://it.wikipedia.org/wiki?curid=5794286", "title": "How Deep Is Your Love", "text": ""}
{"id": "5794289", "revid": "78235930", "url": "https://it.wikipedia.org/wiki?curid=5794289", "title": "Paul R. Halmos", "text": ""}
{"id": "5794316", "revid": "1788047", "url": "https://it.wikipedia.org/wiki?curid=5794316", "title": "Cornwall Royals", "text": "I Cornwall Royals sono stati una squadra di hockey su ghiaccio fondata nel 1961 nella citt\u00e0 di Cornwall, nell'Ontario, che nel corso della sua storia ha militato nella Quebec Major Junior Hockey League e nell'Ontario Hockey League prima della sua chiusura nel 1992.\nStoria.\nI Royals nacquero nel 1961 e nelle prime otto stagioni giocarono con successo in una lega giovanile minore, la Central Junior A Hockey League. Dopo essersi visti rifiutati dalla OHL nel 1969 i Royals divennero una delle squadre fondatrici della Quebec Major Junior Hockey League. Durante la loro esperienza nella QMJHL la franchigia vinse tre titoli della President's Cup e altrettante edizioni della Memorial Cup. A partire dalla stagione 1981-82 riuscirono finalmente a trasferirsi nella Ontario Hockey League.\nTuttavia il trasferimento dei Royals nella OHL fin\u00ec col danneggiare la squadra, infatti la formazione perse numerosa parte del proprio pubblico che proveniva dal Qu\u00e9bec. Cercando di migliorare la propria posizione nel 1992 la dirigenza della squadra decise di trasferirsi a Newmarket creando cos\u00ec i Newmarket Royals. Dopo sole due stagioni la squadra venne presa dai fratelli Ciccarelli e trasferita a Sarnia prendendo il nome di Sarnia Sting.\nI Cornwall Royals sono sola una delle 7 squadre capaci di vincere almeno due Memorial Cup consecutive, oltre a ci\u00f2 vinsero 3 President's Cups e 5 titoli di division della QMJHL; nel corso degli anni sono stati 55 i suoi giocatori ad aver militato nella National Hockey League, e tre di loro sono nella Hockey Hall of Fame: Billy Smith, Dale Hawerchuk e Doug Gilmour."}
{"id": "5794321", "revid": "124123", "url": "https://it.wikipedia.org/wiki?curid=5794321", "title": "Mstislav Valerianovi\u010d Dobu\u017einskij", "text": "Ad esempio ne \"l'ufficiale dal barbiere\", \"smorfie di citt\u00e0\", eccetera. La vita cittadina diventa la protagonista."}
{"id": "5794332", "revid": "767487", "url": "https://it.wikipedia.org/wiki?curid=5794332", "title": "Jake Clemons", "text": "Nipote di Clarence Clemons, storico sassofonista della E Street Band scomparso nel 2011, ha preso il posto dello zio nel gruppo di supporto di Bruce Springsteen a partire dal 2012 per il \"Wrecking Ball World Tour\", prima come membro della sezione di fiati, corista e percussionista, e poi, dalla tourn\u00e9e del 2016, come unico sassofonista.\nBiografia.\nClemons suona diversi strumenti oltre al sassofono e si dedica all'attivit\u00e0 di compositore e cantante. Ha frequentato la Virginia Governor's School for the Arts dove ha studiato improvvisazione jazz. Prima di entrare nel gruppo di Springsteen, preferiva farsi chiamare pubblicamente Jake Christian, utilizzando il cognome della madre. Negli anni ha suonato con Eddie Vedder, Glen Hansard, The Swell Season e The Roots. Nel 2013 ha pubblicato il suo primo EP intitolato \"Embracing Light\"."}
{"id": "5794333", "revid": "1573940", "url": "https://it.wikipedia.org/wiki?curid=5794333", "title": "Cuapetes calmani", "text": "Cuapetes calmani () \u00e8 un gamberetto della famiglia Palaemonidae.\nDistribuzione e habitat.\nLa specie \u00e8 diffusa nell'Indo-Pacifico. La sua presenza nel mar Mediterraneo \u00e8 stata segnalata una sola volta, nel 1924 in Egitto, ma non \u00e8 pi\u00f9 stata successivamente confermata.\nIl suo habitat tipico sono le praterie di \"Halophila\" tra le mangrovie."}
{"id": "5794337", "revid": "2730", "url": "https://it.wikipedia.org/wiki?curid=5794337", "title": "Religioni in Malaysia", "text": "Lo stato federale della Malaysia \u00e8 un paese multiculturale e multiconfessionale. In base ai dati del censimento 2010 sulla popolazione residente, il 61,3% degli abitanti pratica l'Islam, il 19,8% il buddhismo, il 9,2% il cristianesimo, il 6,3% l'induismo e l'1,3% la religione tradizionale cinese; il resto \u00e8 rappresentato da altre fedi, tra animismo, religione popolare, sikhismo e altri sistemi di credenze. Il numero di coloro che professano l'ateismo \u00e8 molto piccolo; in questo senso la nazione \u00e8 stata oggetto di critiche da parte delle organizzazioni per i diritti umani per la sua discriminazione verso gli atei oltre che nei confronti dell'agnosticismo e dell'irreligiosit\u00e0.\nL'Islam in Malaysia \u00e8 rappresentato dallo sciafeismo, versione teologica e giurisprudenziale del sunnismo. La fede musulmana \u00e8 stata introdotta per lo pi\u00f9 dai mercanti provenienti dalla Penisola arabica, ma anche dalla Cina e dall'India e si \u00e8 definitivamente stabilita nel corso del XV secolo. La costituzione fa della Malaysia un paese laico che garantisce la libert\u00e0 di religione, mentre definisce l'Islam come \"religione della federazione\" a simboleggiare la sua importanza nella societ\u00e0 malese.\nIl sovrano \u00e8 generalmente inteso quale difensore della fede nell'intero paese e i membri della famiglia reale possono perdere alcuni privilegi concessi loro per nascita se abbandonano l'Islam per convertirsi ad un'altra fede religiosa.\nLa grande maggioranza della popolazione dei Cino-malesi pratica una variet\u00e0 di fedi: il buddhismo Mah\u0101y\u0101na, la religione tradizionale cinese e il taoismo. L'induismo \u00e8 praticato invece dalla maggior parte degli indiani malesi; il cristianesimo si \u00e8 affermato in alcune comunit\u00e0, soprattutto nella Malaysia Orientale e non \u00e8 collegato a nessun gruppo etnico specifico. Altre religioni come la fede Bah\u00e1'\u00ed e quella Sikh hanno anch'esse un certo numero di aderenti in Malaysia.\nI rapporti tra i differenti gruppi religiosi sono generalmente abbastanza improntati alla tolleranza reciproca; il Natale, il capodanno cinese e Diwali sono state dichiarate feste nazionali accanto alle altre festivit\u00e0 musulmane come il Mawlid (il compleanno di Maometto) ecc. Vari gruppi sono stati istituiti per cercare di promuovere la comprensione religiosa tra le diverse comunit\u00e0, con l'armonia religiosa che viene veduta come una priorit\u00e0 dai politici malesi.\nDistribuzione religiosa.\nTutte le principali religioni maggiori del mondo hanno una rappresentanza consistente nella Federazione malese. Le cifre degli ultimi due censimenti, svoltisi rispettivamente nel 2000 e nel 2010 sulla popolazione residente, mostrano le seguenti proporzioni in fatto di appartenenza religiosa:\nTutti i malesi risultano musulmani per legge; mentre la maggior parte dei cinesi malesi seguono il buddismo Mahayana o le religioni tradizionali cinesi (tra cui il taoismo, il confucianesimo, il culto degli antenati o sette pi\u00f9 recenti). Le statistiche indicano che l'83,6% dell'etnia Han dei cinesi presenti in Malesia si identifica come buddhista, con un numero significativo di aderenti che seguono il taoismo (il 3,4%) e il cristianesimo (l'11,1%). In realt\u00e0 le percentuali di praticanti delle religioni popolari possono essere pi\u00f9 elevate, in quanto molti cinesi che professano il buddhismo poi praticano anche la religione tradizionale.\nIl cristianesimo \u00e8 la religione predominante della comunit\u00e0 Bumiputra non-malese (46,5%), con un ulteriore 40,4% che invece si autodefinisce musulmana. Molte trib\u00f9 indigene della Malesia Orientale si sono col trascorrere dei secoli convertite al cristianesimo, mentre la stessa religione cristiana ha un minor numero di praticanti nella penisola malese.\nDiritto e politica.\nAnche se la Malesia \u00e8 una societ\u00e0 multi-religiosa e la sua costituzione garantisce teoricamente la libera espressione religiosa, l'Islam \u00e8 la religione ufficiale della federazione, cos\u00ec come \u00e8 legalmente la presunta fede di tutta l'etnia malese. A nessun malese \u00e8 permesso di lasciare l'Islam, mentre i musulmani non malesi che cercano di far apostasia debbono richiedere il permesso ad un tribunale della sharia, il che \u00e8 raramente concesso.\nLe credenze religiose seguono per lo pi\u00f9 la linea etnica ereditaria e vengono dichiarate festivit\u00e0 nazionali i giorni sacri di diverse religioni, anche solamente all'Islam viene concessa pi\u00f9 di una festa nazionale. Il fatto che una religione ottenga l'approvazione del governo dipende dal presidente e dal ministro degli interni; solamente dopo una tal approvazione si pu\u00f2 qualificare per acquisirne i benefici statali; tuttavia, gruppi non riconosciuti come il Falun Dafa possono ottenere da soli l'apposita registrazione, anche se questo significa che le violazioni tecniche possano comportare una multa.\nIl governo ritiene che la costituzione preveda una garanzia abbastanza forte della libert\u00e0 religiosa e non debba pertanto esser modificata. Alcune restrizioni concernono solamente i cittadini malesi nei confronti delle religioni non islamiche, nel territorio della Penisola malese, vi sono tuttavia molte meno restrizioni nella Malesia Orientale; il velo \u00e8 inoltre obbligatorio in certe situazioni per i non musulmani. La carta d'identit\u00e0 malese presente nelle varie regioni indica se il titolare \u00e8 musulmano o meno.\nIn quanto l'Islam \u00e8 religione di stato, il governo fornisce un sostegno finanziario agli istituti islamici ed impone la forma religiosa del sunnismo. I governi dei diversi stati federali possono imporre la legge islamica ai musulmani, ed il governo offrir\u00e0 sovvenzioni alle scuole private musulmane che permettono un curriculum approvato dal governo sotto la sua supervisione. Il governo ha inoltre la possibilit\u00e0 di finanziare indirettamente le comunit\u00e0 non islamiche, anche se in misura molto minore. Il governo generalmente non interferisce con le pratiche religiose delle comunit\u00e0 non musulmane. Le scuole pubbliche offrono un corso di insegnamento religioso islamico, che \u00e8 obbligatorio per gli studenti musulmani, mentre per gli studenti non musulmani \u00e8 previsto un corso d'insegnamento etico-morale.\nIl governo proibisce tutte quelle pubblicazioni considerate incitanti alla disarmonia razziale o religiosa, mentre viene imposto che le questioni pi\u00f9 attinenti ai fatti religiosi non vengano discusse in pubblico a causa della sensibilit\u00e0 dell'argomento. Esso sostiene altres\u00ec nessuno \u00e8 mai stato arrestato dopo la promulgazione della legge sulla sicurezza interna (1960) per ragioni religiose. Il governo pu\u00f2 demolire luoghi religiosi o di culto non registrati ufficialmente, e le organizzazioni non governative hanno lamentato la demolizione dei templi ind\u00f9 non registrati; questi sono stati spesso costruiti nelle piantagioni di propriet\u00e0 privata prima dell'indipendenza nel 1957 ed in seguito tali terreni divennero di fatto una propriet\u00e0 statale.\nNel 2006 lo Stato di Negeri Sembilan ha annunciato la demolizione di un tempio ind\u00f9, anche se il tempio ha rigettato l'ingiunzione e si \u00e8 rivolto al tribunale. I governi locali degli stati controllano anche le moschee, nominano gli imam, e forniscono una guida per i contenuti del sermone da pronunziare. Il conflitto tra i governi federali e statali con l'autorit\u00e0 religiosa ha portato ad una lentezza delle riforme e dello sviluppo di leggi relative all'Islam. Altri gruppi religiosi, come il \"Consiglio consultivo malese\" del Buddismo, del Cristianesimo, dell'Induismo, del Sikhismo e del Taoismo (MCCBCHST), hanno invece sostenuto i raduni politici.\nSia il partito del fronte nazionale (Barisan Nasional-BN) sia il gruppo di opposizione \"Partito Islamico Panmalese\" (PAS) hanno cercato di recapitare i propri messaggi politici facendoli recapitare attraverso le moschee negli stati che governano. Tutti i dipendenti pubblici sono tenuti a frequentare le lezioni di religione approvati dal governo. Il BN ha vietato l'opposizione e l'affiliazione degli imam attraverso le moschee, imposto restrizioni ai sermoni, sostituito i leader simpatizzanti con l'opposizione nelle moschee e i comitati in materia, ed infine chiuso tutte quelle moschee non autorizzate affiliate con l'opposizione. Il governo dello Stato di Selangor nell'agosto 2005 ha trattenuto i visti da dare ad imam stranieri per cercare di aumentare il numero degli imam locali. Il PAS, che controlla lo Stato di Kelantan limita l'affiliazione degli imam al BN dalle loro moschee. Si pensa che il supporto per un Islam moderato abbia portato alla vittoria elettorale del 2004 del BN sul PAS nello Stato di Terengganu. Entrambe le parti sono diventate pi\u00f9 filo-islamiche negli anni ottanta e novanta del XX secolo, questo per cercare di ottenere pi\u00f9 voti dall'etnia specificamente malese. I problemi politici sono spesso dipinti come questioni inerenti alla religione.\nLaicit\u00e0 e secolarismo.\nNonostante il riconoscimento dell'Islam come religione di Stato nella costituzione, quando essa venne promulgata fu osservato esplicitamente che quella di stato laico era solo una definizione simbolica. Non \u00e8 stato visto come qualcosa da utilizzare come base legale, se non per alcuni nazionalisti malesi. Attualmente esiste una controversia tra chi promuove un'interpretazione laica della Costituzione federale e coloro che credono invece che i tribunali islamici e la legge islamica dovrebbe avere la supremazia. Il movimento verso una societ\u00e0 pi\u00f9 islamica, noto come \"dakwah\", \u00e8 spesso visto come un tentativo di resistere alle influenze occidentali. I valori secolari sono spesso favoriti dall'\u00e9lite Malese, che accoglie con s\u00e9 anche gli obiettivi condivisi di sviluppo industriale; questo \u00e8 tuttavia osteggiato dai musulmani che vedono il fatto come una invasione della cultura occidentale e della sua visione del mondo. Il supporto per una societ\u00e0 pi\u00f9 islamica spesso proviene dalla popolazione pi\u00f9 rurale dei malesi.\nCome la modernizzazione ha cominciato ad espandersi, ci\u00f2 ha portato con s\u00e9 un aumento del secolarismo. Nelle aree urbane, gli abitanti indossano un vestito pi\u00f9 all'occidentale, come la minigonne e i jeans e questo \u00e8 fonte di preoccupazione per le autorit\u00e0 religiose. Le discoteche e i bar prosperano nelle citt\u00e0. Tuttavia, nel corso del tempo, a partire dal momento dell'indipendenza altre aree del paese sono divenute vieppi\u00f9 islamizzate. All'inizio le donne indossavano abiti attillati, ma ora viene loro imposto di indossare il velo. Le preghiere musulmane vengono riprodotte attraverso i sistemi di altoparlanti posti sugli edifici governativi, e ad alcuni sembra di sentire che la Malesia stia diventando sempre pi\u00f9 uno Stato islamico a discapito della laicit\u00e0 di Stato, con i critici a lamentare che l'Islam sta guadagnando una sempre maggiore influenza nell'ambito governativo. Il problema di come dovrebbe essere sviluppata l'identit\u00e0 Malese \u00e8 stato sempre pi\u00f9 messo in discussione. Mentre il governo al potere ritiene che il raggiungimento del potere economico autonomo potenzier\u00e0 la popolazione malese, il PAS vede ci\u00f2 come un'erosione dei valori islamici. Tuttavia, il PAS \u00e8 spesso visto come per non essere in grado di relazionarsi - con le sue credenze islamiche radicali - alla societ\u00e0 moderna, soprattutto nella Malesia multiculturale.\nLibert\u00e0 di religione.\nLa libert\u00e0 di religione, pur essendo garantita dalla Costituzione, deve affrontare molte restrizioni in Malesia. Legalmente, un malese in Malesia deve essere un musulmano, mentre i non-malesi sono pi\u00f9 liberi di passare ad un'altra religione. I tentativi da parte dei musulmani di convertirsi ad altre religioni sono puniti dai governi statali, con pene che vanno da multe salate fino alla carcerazione. Il governo federale non interviene nelle controversie legali sulla conversione, lasciando ci\u00f2 in mano ai tribunali religiosi.\nI tribunali secolari della Malesia i quali operano all'interno dei governi eletti nei vari stati, non hanno l'autorit\u00e0 di decidere questi casi, rimandando tutta la questione ai tribunali della Syariah (la sharia malese). Queste corti islamiche hanno stabilito all'unanimit\u00e0 che tutti i malesi etnici devono rimanere musulmani. Anche i non-malesi che si sono convertiti all'Islam non sono pi\u00f9 autorizzati a lasciare l'Islam, e dei bambini nati da genitori musulmani sono considerati essere di per s\u00e9 musulmani. Un non-musulmano che vuole sposare un musulmano deve prima convertirsi all'Islam.\nMolti musulmani che hanno tentato di cambiare religione hanno ricevuto minacce di morte.\nRelazioni interreligiose.\nLe differenti comunit\u00e0 religiose hanno tra di loro un rapporto generalmente tollerante. La Malesia ha la reputazione d'esser un paese multiculturale di successo, con gli unici due gravi eventi di violenza razziale della storia moderna che si verificarono nel 1946 e nel 1969.\nTuttavia, alcuni politici sostengono che vi \u00e8 una islamizzazione strisciante della societ\u00e0 malese, e a causa dei legami tra razza e religione si pensa che lo status economico di diverse razze possano causare molti problemi religiosi. La predominanza dell'Islam e la sua lenta ma costante diffusione entro la sfera della vita quotidiana ha causato notevole preoccupazione per i gruppi non musulmani.\nIslam.\nL'Islam \u00e8 la religione predominante del paese ed \u00e8 riconosciuto come religione ufficiale dello Stato ed \u00e8 praticata da circa il 60% dei malesi\nInduismo.\nLa maggior parte dei tamil (popolo) che vengono a costituire il 9% della popolazione lavorativa della Malesia segue l'induismo; esso \u00e8 stato assai influente prima dell'arrivo dell'Islam, ma gli aderenti attuali sono per lo pi\u00f9 discendenti da comunit\u00e0 di migranti dal Tamil Nadu che sono venuti a Malaya per lavorare nelle piantagioni di gomma britanniche. Esiste anche una piccola comunit\u00e0 di immigrati giunti dal Nord dell'India.\nCristianesimo.\nQuando i missionari hanno iniziato a diffondersi attraverso la penisola, sono stati scoraggiati alla conversione dei malesi, concentrandosi sugli immigrati cinesi e indiani."}
{"id": "5794342", "revid": "1305772", "url": "https://it.wikipedia.org/wiki?curid=5794342", "title": "Ginza (disambigua)", "text": ""}
{"id": "5794349", "revid": "214753", "url": "https://it.wikipedia.org/wiki?curid=5794349", "title": "Philipp Wobeto", "text": "Biografia.\nEx-velocista nell'atletica leggera, nel 2011 prese parte al campionato nazionale indoor, non riuscendo a superare le batterie nei 60 m, e a quello outdoor under 23, dove si piazz\u00f2 sesto nei 100 m.\nCompete nel bob dal 2012 come frenatore per la squadra nazionale tedesca. Debutt\u00f2 in Coppa Europa a gennaio del 2013 negli equipaggi pilotati da Nico Walther e Matthias B\u00f6hmer. Si distinse nelle categorie giovanili vincendo la medaglia d'argento ai campionati mondiali juniores di Winterberg 2014 nel bob a quattro con B\u00f6hmer a condurre la slitta.\nEsord\u00ec in Coppa del Mondo nella stagione 2014/15, il 20 dicembre 2014 a Calgary dove si piazz\u00f2 quinto nel bob a quattro e ottenne il suo primo podio il 6 dicembre 2015 a Winterberg nella stessa specialit\u00e0 (terzo con Nico Walther alla guida).\nHa partecipato a tre edizioni dei campionati mondiali, vincendo in totale una medaglia. Nel dettaglio i suoi risultati nelle prove iridate sono stati, nel bob a quattro: ottavo a Whistler 2019 e sesto ad Altenberg 2021; nella gara a squadre: medaglia d'argento a Sch\u00f6nau am K\u00f6nigssee 2017 e non partito a Whistler 2019.\nHa inoltre vinto due titoli nazionali nel bob a quattro (2018 e 2021)."}
{"id": "5794350", "revid": "1080319", "url": "https://it.wikipedia.org/wiki?curid=5794350", "title": "Giro paraippocampale", "text": ""}
{"id": "5794367", "revid": "124905813", "url": "https://it.wikipedia.org/wiki?curid=5794367", "title": "WRC 5 FIA World Rally Championship", "text": "WRC 5 FIA World Rally Championship (o anche WRC 5 ) \u00e8 un simulatore di guida prodotto da Kylotonn e Bigben interactive, basato sul Campionato del mondo rally 2015, con licenza ufficiale. \u00c8 il seguito di \"WRC 4 FIA World Rally Championship\" ed \u00e8 stato pubblicato il 16 ottobre 2015. \u00c8 il primo videogioco della serie prodotto anche per le console di ottava generazione."}
{"id": "5794368", "revid": "119988652", "url": "https://it.wikipedia.org/wiki?curid=5794368", "title": "Moschea di Mariyam Zamani Begum", "text": "La moschea di Mariyam Zamani Begum (Urdu:\u0645\u0631\u06cc\u0645 \u0632\u0645\u0627\u0646\u06cc \u0628\u06cc\u06af\u0645 \u06a9\u06cc \u0645\u0633\u062c\u062f) conosciuta anche come moschea Begum Shahi (Urdu:\u0645\u0633\u062c\u062f \u0628\u06cc\u06af\u0645 \u0634\u0627\u06c1\u06cc ) si trova all'interno della citt\u00e0 fortificata di Lahore, nella provincia del Punjab, in Pakistan.\nVenne costruita dall'imperatore Jahangir in onore di sua madre, Begum Mariam-uz-Zamani, moglie dell'imperatore Mughal Akbar. La moschea si trova all'interno dell'antico cancello Masti, uno dei trenta presenti all'interno della citt\u00e0 fortificata di Lahore. \u00c8 una delle prime grandi moschee di Lahore."}
{"id": "5794380", "revid": "124714877", "url": "https://it.wikipedia.org/wiki?curid=5794380", "title": "Episodi di The 100 (terza stagione)", "text": "La terza stagione della serie televisiva The 100, composta da 16 episodi, \u00e8 stata trasmessa in prima visione assoluta negli Stati Uniti da The CW dal 21 gennaio 2016.\nIn Italia \u00e8 stata trasmessa dal 18 settembre 2016 al 6 novembre 2016 su Premium Action. In chiaro \u00e8 stata trasmessa tutti i giorni dal 9 al 24 settembre 2018 in seconda serata sul 20.\nLa stagione \u00e8 stata pubblicata su Netflix il 1\u00ba novembre 2017.\nGli antagonisti principali della stagione sono il capitano della Stazione Agricola Charles Pike e l'intelligenza artificiale A.L.I.E. insieme a tutte le persone che sono infettate.\nWanheda - I parte.\nTrama.\nTre mesi dopo l'attacco a Mount Wheather, Clarke vive da sola nei boschi. Ad un emporio dei Terrestri incappa in dei cacciatori di taglie che la stanno cercando, ma la proprietaria dell'emporio, Niylah, riesce a mandarli via anche se \u00e8 a conoscenza della taglia indetta su Clarke, scegliendo di proteggerla per via della gratitudine che prova nei suoi confronti da quando ha sconfitto gli Uomini della Montagna, offrendole anche un rifugio. Le due passano la notte insieme, ma quando Clarke, nel cuore della notte, si sveglia ed esce dall'emporio, viene rapita da uno dei due uomini. A Camp Jaha, rinominato Arkadia, Lincoln cerca di adattarsi alla nuova vita con il Popolo del Cielo. Bellamy, insieme ad altri, va in perlustrazione e incontra degli esploratori della Nazione del Ghiaccio. Jasper viene ferito e una parte del gruppo ritorna ad Arkadia, mentre gli altri si incontrano con Indra, che rivela loro che c'\u00e8 una taglia sulla testa di Clarke, che viene considerata Wanheda, Comandante della Morte. Il gruppo si mette sulle tracce di Clarke ma cade in una trappola. Nel frattempo, Murphy esce dal bunker in cui era rinchiuso e si reca nella villa in cui incontra Jaha e A.L.I.E. Murphy si rifiuta di prendere parte alla missione di Jaha, ma decide di lasciare l'isola insieme a lui quando scopre che Emori fa parte dell'equipaggio della nave.\nWanheda - II parte.\nTrama.\nGli assalitori del gruppo di Kane si rivelano essere dei membri della Stazione Agricola dell'arca che sono atterrati lontano dagli altri. I continui conflitti con la Nazione del Ghiaccio hanno ridotto il loro numero ad appena 63 sopravvissuti, e accettano volentieri di andare ad Arkadia insieme a Kane. Una parte del gruppo continua a cercare Clarke, ma sono costretti a nascondersi quando incappano nell'esercito della Nazione del Ghiaccio. Tuttavia Bellamy decide di proseguire da solo e riesce a trovare Clarke prima di venire ferito dal cacciatore di taglie. Frattanto, mentre Otan passeggia con Jaha, Emori e Murphy uccidono Gideon e rubano lo zaino di Jaha. Vengono tuttavia raggiunti da Jaha e Otan, che sembra aver subito un lavaggio del cervello, e decidono di fuggire in barca. Jaha e Otan recuperano lo zaino e si ritrovano nella Citt\u00e0 della Luce, dove incontrano Gideon e A.L.I.E., che rivela loro che nessuno pu\u00f2 morire nella Citt\u00e0 della Luce. Nel frattempo il cacciatore di taglie, ossia il principe Roan della Nazione del Ghiaccio, conduce Clarke da Lexa. L'incontro tra le due \u00e8 molto animato: Clarke non vuole avere nulla a che fare con il Comandante e arriva al punto di sputarle in faccia, nonostante Lexa le spieghi come sia stato necessario farla rapire da Roan, affinch\u00e9 non finisse nelle mani della Regina della Nazione del Ghiaccio, intenzionata ad ucciderla.\nO voi che qui entrate.\nTrama.\nLexa chiede a Clarke di inginocchiarsi a lei per mostrare alla coalizione che persino Wanheda si inchina dinanzi a lei, e in cambio gli Skaikru si uniranno alla coalizione come tredicesimo clan e saranno sotto la protezione del Comandante. Clarke rifiuta, memore del comportamento tenuto da Lexa durante l'attacco a Mount Weather. Lexa entra nella sala del trono per ricevere gli ambasciatori e uno di loro, l'ambasciatore della Nazione del Ghiaccio, si rifiuta di inchinarsi perch\u00e9 loro non fanno patti con i nemici e sfida Lexa chiedendo per quale motivo Wanheda sia ancora viva. Lexa uccide l'ambasciatore della Nazione del Ghiaccio, mostrando cos\u00ec la sua forza agli altri ambasciatori.\nA Polis arrivano anche Abby, Kane e altri a bordo di un furgone. Due uomini vengono lasciati di guardia alle armi e alle trasmittenti, mentre gli altri entrano disarmati nella citt\u00e0, convinti di essere sotto la protezione del Comandante.\nRoan fa una proposta a Clarke: lei dovr\u00e0 uccidere il Comandante con una lama che il principe ha provveduto a nascondere, dopodich\u00e9 potranno fuggire e troveranno un alleato nella Nazione del Ghiaccio.\nBellamy, nel frattempo, viene raggiunto da Echo, la ragazza che aveva salvato mentre era rinchiusa nelle gabbie della base e usata per i prelievi di sangue. Echo dice a Bellamy di avere delle notizie molto importanti: sa che un sicario vuole far fallire i negoziati e uccidere tutti gli uomini del cielo. Bellamy, Octavia, Echo e Pike raggiungono il furgone lasciato da Kane e gli altri e l\u00ec trovano i corpi delle due guardie, ormai senza vita.\nA Polis, la cerimonia \u00e8 iniziata. Lexa prende posto sul trono e Clarke si inginocchia davanti a lei e cos\u00ec fanno tutti i presenti, con Kane che viene marchiato a fuoco con il simbolo della coalizione del Comandante a dimostrazione che loro ora ne fanno parte come tredicesimo clan. Bellamy, Octavia e Pike irrompono nella sala e spiegano che sono l\u00ec perch\u00e9 hanno saputo di un complotto, ma Echo non si vede. Si scopre che la ragazza ha mentito: il sicario \u00e8 stato inviato a colpire Mount Weather, dove si trovano molti ex abitanti dell'arca. L'assassino conosce il codice di autodistruzione della base e avvia il conto alla rovescia, Sinclair e Raven cercano di fermarlo, ma non riescono e la base salta in aria. Raven comunica la notizia via radio a Bellamy e agli altri, radunati nella sala del trono a Polis. Lexa fa rinchiudere gli ambasciatori della Nazione del Ghiaccio e anche Roan, il principe.\nEcho ha intanto raggiunto la regina della Nazione del Ghiaccio e si viene a scoprire che \u00e8 stato il tenente Emerson a divulgare i codici per l'autodistruzione.\nDiritto al trono.\nTrama.\nNia, la regina della Nazione del ghiaccio, arriva a Polis e sfida Lexa a un duello per il diritto al trono. La regina sceglie come suo campione Roan, suo figlio. Lexa decide che combatter\u00e0 lei stessa nel duello, nonostante gli avvertimenti di Clarke che conosce bene lo stile di combattimento del principe e si preoccupa per l'incolumit\u00e0 del Comandante e del suo stesso popolo.\nAd Arkadia, Jasper scappa dall'accampamento, ma viene scoperto da Monty che cerca di far ragionare l'amico, ma senza successo. Monty decide quindi di andare con lui, ma il rapporto tra i due \u00e8 ormai logoro e scoppia una lite in cui i due si scambiano reciproche accuse. Jasper, che si era portato dietro le ceneri di Finn, fa cadere il barattolo per terra.\nNel duello, Lexa ha la meglio arrivando a mettere Roan al tappeto, ma invece di ucciderlo decide di scagliare una lancia contro la regina Nia, madre di Roan, uccidendola. Lexa proclama cos\u00ec Roan nuovo re della Nazione del Ghiaccio. Nel frattempo, ad Arkadia, Bellamy, Pike e altri uomini decidono di avventarsi contro l'esercito di 300 soldati terrestri, inviato da Lexa per proteggere Arkadia da attacchi da parte della Nazione del Ghiaccio.\nPike viene eletto cancelliere.\nHakeldama.\nTrama.\nLexa e Clarke stanno cavalcando verso Arkadia, ma a un certo punto vedono una massa di cadaveri: si tratta dei corpi degli uomini dell'esercito mandato dal Comandante per proteggere l'accampamento degli Skaikru. Le due ragazze trovano Indra, l'unica superstite, che dice di essere stata risparmiata per intercessione di Bellamy in modo che potesse consegnare un messaggio ai terrestri: gli Skaikru rivendicano quella terra come loro, i terrestri possono scegliere tra andare via e morire. Sulle prime Lexa vuole mandare il suo esercito a spazzare via l'accampamento degli uomini del cielo, ma Clarke riesce a convincerla ad aspettare, nota che Indra ha una radio e chiede di usarla per poter parlare con Octavia per avere spiegazioni sullo strano comportamento tenuto dal suo popolo.\nJohn Murphy ed Emori vagano per i boschi rapinando i viandanti, ma lui viene scoperto e catturato da dei terrestri che vogliono punirlo per aver rubato. La sua fine sembra segnata, ma a un certo punto scoprono tra le sue cose la pillola che Jaha gli aveva dato e riconoscono come \"simbolo sacro\" il simbolo dell'infinito l\u00ec rappresentato. Decidono quindi di portarlo con s\u00e9 per saperne di pi\u00f9.\nNel frattempo Jaha torna al campo e, dopo essere stato accolto da Abby e Kane, spiega loro l\u2019esistenza della Citt\u00e0 della Luce.\nOctavia riesce a uscire di nascosto dall'accampamento e va a incontrarsi con Clarke, Lexa e Indra. La ragazza spiega le motivazioni dell'attacco e come non sia stata colpa loro, ma del neoeletto cancelliere Pike. Successivamente, grazie all\u2019aiuto di Octavia, Clarke riesce a incontrare Bellamy e tra i due si crea una litigata potente, che si conclude con Bellamy che ammanetta Clarke. Quest\u2019ultima riesce a scappare e a raggiungere la madre solo grazie a Octavia. Le due ragazze fuggono dal campo.\nAd Arkadia, Raven \u00e8 sempre pi\u00f9 abbattuta per via della gamba. Abby estromette la ragazza dai lavori pi\u00f9 pesanti per paura che la gamba possa darle ulteriori problemi, facendo cos\u00ec cadere Raven nella depressione e portandola ad accettare la pillola di Jaha.\nRaccolto amaro.\nTrama.\nOctavia \u00e8 nei boschi intenta a spiare alcuni degli uomini di Pike, intenti a fare strani esperimenti e a raccogliere campioni. La storia prende una brutta piega quando un bambino terrestre vede i due soldati di Arkadia e fugge via. I soldati lo inseguono ed \u00e8 soltanto grazie al tempestivo intervento di Octavia che il ragazzino riesce a salvarsi.\nAd Arkadia, Pike e i suoi hanno intenzione di prendere del terreno da coltivare per potersi assicurare delle scorte alimentari, ma all'interno del perimetro immaginato dal Cancelliere si trova un villaggio terrestre, come fa notare Bellamy. Pike decide di attaccare e distruggere il villaggio. Abby, Kane e gli altri poco in linea con la politica di Pike, decidono di sventare l'attacco e mandano Octavia ad avvertire i terrestri. La ragazza raggiunge l'accampamento, ma qui trova solo sfiducia nei suoi confronti, poich\u00e9 i terrestri non hanno dimenticato il massacro dei loro 300 soldati mandati a proteggere l'accampamento degli uomini del cielo, ma il ragazzino salvato da Octavia parla in suo favore. Grazie alla sua intercessione, Octavia riesce a convincere i terrestri dell'imminente attacco, ma questi, anzich\u00e9 fuggire come avevano promesso alla ragazza, decidono di tendere una trappola agli uomini del cielo; spalmano quindi di liquido infiammabile sulle loro tende e rimangono in attesa.\nLexa chiede a Clarke cosa intenda fare dell'ultimo uomo della montagna, il tenente Emerson. La ragazza affronta un grosso dilemma morale, vuole insegnare ai terrestri a non punire la violenza con la violenza, ma per farlo dovr\u00e0 dare il buon esempio graziando l'uomo che ha permesso la distruzione di Mount Weather. Con grande stupore da parte di tutti, Clarke decide di non uccidere l'uomo, ma solo di farlo esiliare dal territorio del Comandante, convinta che il vagare senza meta come ultimo uomo del suo clan sia una punizione ben peggiore della morte.\nGli Skaikru attaccano l'accampamento ed ecco che i terrestri danno fuoco alle tende, il fumo che ne scaturisce \u00e8 velenoso e Octavia cerca di avvertire Bellamy e gli altri Skaikru mandati a distruggere il villaggio terrestre. Due della truppa degli uomini del cielo rimangono uccisi durante l'incursione, Octavia viene catturata e portata davanti a Lexa come traditrice.\nAd Arkadia, Jaha cerca di convincere Jasper a prendere la pillola e sembra esserci riuscito, ma il ragazzo viene bloccato da Abby che chiede cosa sia quella pillola e che effetti abbia sulle persone. Jaha, tramite A.L.I.E., spiega che si tratta di un chip che si aggancia ai nervi e impedisce di trasmettere segnali dolorosi al cervello. Abby requisisce i chip per esaminarli, ma non sa che anche Jackson ne ha ingoiato uno.\nTredici.\nTrama.\nIn un flashback si vede Becca, la creatrice di A.L.I.E., su una stazione orbitante alle prese con la creazione dei chip, quando ad un tratto sullo schermo compare un uomo, lo stesso che si era visto nel bunker dove si trovava John Murphy, che avverte la dottoressa che A.L.I.E. \u00e8 scappata dalla gabbia di Faraday dove era rinchiusa e, dopo aver hackerato il sistema di lancio dei missili, ha lanciato delle testate nucleari cinesi verso gli Stati Uniti. Il comandante della stazione spaziale, avvertito dall'assistente di Becca, intima alla dottoressa di smettere con quegli esperimenti che causeranno soltanto la morte di altre persone e che sono un rischio per la sopravvivenza umana. Becca replica che A.L.I.E. 2, il progetto a cui sta lavorando, \u00e8 molto pi\u00f9 sensibile del precedente e \"vivr\u00e0 con loro\". Il comandante cerca di impadronirsi dei progetti e dei prototipi, ma la dottoressa riesce con uno stratagemma a rinchiuderlo nella cabina di depressurizzazione, insieme alla sua assistente.\nNel frattempo, sulla Terra, Lexa ha deciso di non punire gli Skaikru, ma di attorniarli e impedire loro di scappar via. In questo modo \u00e8 convinta che gli uomini del cielo si possano ribellare da soli al loro Cancelliere e intraprendere un nuovo percorso di pace. Clarke deve partire con Octavia per tornare ad Arkadia e riunirsi con i suoi, nel tentativo di farli ragionare, ma prima di partire lei e Lexa si baciano e fanno l'amore. Mentre Clarke si prepara a partire, viene attirata in una stanza in cui vede John Murphy legato e cerca di liberarlo, ma Titus la blocca e le spiega che, suo malgrado, dovr\u00e0 ucciderla per proteggere Lexa. Titus \u00e8 infatti convinto che questa scelta di \"sangue non chiama sangue\" porter\u00e0 alla ribellione dei clan e quindi all'uccisione di Lexa; quest'ultima, allarmata dagli spari provenienti dalla pistola che Titus ha rubato a Murphy, entra nella stanza e viene colpita al ventre da un proiettile vagante.\nAltro flashback in cui su Polaris, la tredicesima stazione spaziale, la dottoressa Becca si prepara a fuggire a bordo di una navetta. Il comandante e l'assistente la pregano di cambiare idea, ma lei si inietta una fiala di un liquido nero e, ignorando sia le suppliche del comandante che gli ordini delle altre stazioni spaziali, fugge via.\nPer il comandante non c'\u00e8 alcuna speranza, in fin di vita chiede a Titus di proteggere sempre la vita di Clarke e questi promette di farlo. Clarke piange la morte di Lexa, per la quale era ormai evidente che provasse dei sentimenti. Nel frattempo Titus si appresta a estrarre \"lo spirito del Comandante\", che altri non \u00e8 che uno dei chip progettati da Becca e inseriti dietro la nuca.\nLa puntata si chiude con Becca che arriva sulla Terra indossando la divisa del comandante della nave spaziale, divisa che porta la scritta COMMANDER, ovvero \"Comandante\". In lontananza si vedono persone e il palazzo che poi diventer\u00e0 il palazzo principale di Polis.\nTermini e condizioni.\nTrama.\nAd Arkadia, Raven convince Jasper ad aiutarla nel recupero delle pillole messe sotto chiave da Abby, ma per farlo dovranno entrare nel sistema di sicurezza, sistema gestito da Monty. Grazie ai ricordi di Jasper, che meglio di chiunque altro conosce il ragazzo, i due riescono ad entrare nell'area riservata. Mentre sono intenti a cercare, Jasper chiede a Raven se davvero le pillole possano aiutarlo e lei gli assicura di s\u00ec; lui vaga con la mente pensando a Maya e chiede a lei se ancora si ricorda di Finn. La ragazza tentenna e cerca di ricordare, ma fatica. Le pillole iniziano ad alterare e cancellare i suoi ricordi, ma lei lo capisce e vuole impedirlo, portando con s\u00e9 anche Jasper.\nLa frattura tra Kane e Pike \u00e8 sempre pi\u00f9 evidente, e il primo sta spiando l'altro tramite una microspia messa sotto la scrivania della sala riunioni. Due terrestri si presentano alla base chiedendo che venga consegnato loro il Cancelliere, in cambio della vita del loro leader il blocco verr\u00e0 tolto e i terrestri torneranno alle loro case. Pike si rifiuta di consegnarsi e Bellamy spara ai due cavalieri che avevano portato la proposta di pace, inasprendo ulteriormente i rapporti. Nel frattempo i terrestri presenti ad Arkadia sono stati spostati all'interno della prigione, e tra questi c'\u00e8 anche Lincoln. Il Cancelliere e i suoi si rendono conto che qualcuno li sta spiando e decidono di sfruttare la cosa a loro vantaggio: fingono un nuovo attacco contro i terrestri, fingendo di voler violare il blocco terrestre. Sinclair tenta di sabotare una delle auto, ma viene scoperto e imprigionato. Mentre l'ingegnere capo si trova in cella, Bellamy si presenta per parlare con lui e sapere chi altri fa parte del complotto; Lincoln finge una rissa con Sinclair per costringere Bellamy ad aprire la porta e intervenire: il piano di Kane prende forma. La rissa si allarga e l'ex Cancelliere colpisce Pike con un bastone, lo carica in macchina e si dirige verso il cancello con il chiaro intento di consegnarlo ai terrestri, ma viene bloccato da Bellamy che viene a sapere del piano di Kane e intende fermarlo, riuscendoci.\nKane viene condannato alla pena capitale e scortato nella sua cella.\nRubare il fuoco.\nTrama.\nJohn Murphy e Clarke si trovano a Polis, in attesa che il Conclave si raduni per eleggere il nuovo Comandante. John si mostra cambiato, arrivando a essere gentile con Clarke, la quale sembra essere non solo triste per la morte di Lexa, ma anche preoccupata per l'esito del Conclave. La ragazza spera ardentemente che verr\u00e0 eletto Aden, il ragazzino dei Natblida a cui Lexa aveva fatto promettere che avrebbe difeso la causa degli Skaikru, permettendo agli uomini del cielo di unirsi sotto il segno della Coalizione. Mentre i ragazzi sono impegnati in questa discussione, arriva Titus che d\u00e0 loro dei vestiti con l'intento di farli fuggire grazie alla confusione presente in citt\u00e0 per via del Conclave, ma Clarke rifiuta perch\u00e9 prima vuole parlare con Aden. Clarke chiede al ragazzo di tenere fede alla promessa fatta e lui risponde che lo far\u00e0 se sar\u00e0 scelto come prossimo Comandante; alla domanda su cosa succederebbe se non venisse scelto lui, risponde che tutti i Natblida in quella stanza hanno fatto la stessa promessa all'ex Comandante. Ma arriva Ontari, la ragazza dal sangue nero che la regina della Nazione del ghiaccio aveva tenuto nascosta e che ora vuole uccidere Clarke perch\u00e9 la incolpa della morte della sua sovrana. Ella viene fermata da Titus e poi da Roan, il figlio della defunta regina. La ragazza dal sangue nero promette che se sar\u00e0 scelta lei come Comandante allora non dovr\u00e0 pi\u00f9 sottostare agli ordini di Roan e uccider\u00e0 tutti gli Skaikru.\nAd Arkadia, Lincoln cerca di tenere alto il morale dei prigionieri e per questo riceve gli apprezzamenti di Kane, il quale ormai parla molto fluentemente la lingua dei terrestri. Nel frattempo arriva il Cancelliere, il quale decide che Kane, Lincoln e Sinclair saranno giustiziati il giorno dopo all'alba. Bellamy, visibilmente sconvolto da questo comportamento, decide di andare a parlare assieme a Monty con Harper e Nate. Questi ultimi mostrano scarsa fiducia nei due e Bellamy se ne va seccato, ma prima chiede loro di fissargli un incontro Octavia. Octavia si presenta all'appuntamento col fratello ma quando lo vede, con la scusa di un abbraccio, lo addormenta con un dardo.\nA Polis, Clarke e John Murphy vanno a parlare con Titus chiedendo spiegazioni sulla partecipazione di Ontari al Conclave. Il Custode della Fiamma spiega che \u00e8 tutto regolare in quanto la ragazza ha il sangue nero. Clarke cerca allora di far cadere la scelta su Aden, ma Titus ripone la sua fiducia soltanto nello \"Spirito del Comandante\", perci\u00f2 rifiuta la proposta della ragazza. Mentre i due stanno parlando si sente il suono del corno della vittoria, cos\u00ec si dirigono presso la sala del trono e trovano Ontari seduta sul trono che mostra la testa di Aden. Clarke vuole intervenire, ma viene fermata da Roan che le consiglia di tacere, in caso contrario ha paura che la Natblida taglier\u00e0 la testa anche a lei.\nBellamy si sveglia in una grotta, davanti a s\u00e9 vede Octavia e Indra. Il ragazzo vorrebbe collaborare con loro per liberare i prigionieri, ma esse non si fidano di lui in quanto \u00e8 colpa sua se si trovano in cella. Octavia decide di lasciare il fratello incatenato l\u00ec e andare sola.\nA Polis, Clarke e John Murphy seguono Roan che li porta alle gallerie, ma spiega anche che il suo debito verso Lexa \u00e8 ormai pagato e che la prossima volta che si incontreranno saranno nemici. Loro non hanno intenzione di andarsene senza la \"Fiamma\", nome con cui i terrestri chiamano il dispositivo elettronico contenente A.L.I.E. 2. Si intrufolano nella sala dove viene custodita ma vengono scoperti da Titus che, dopo un iniziale tentennamento, decide di passare la Fiamma a Clarke, che cos\u00ec ne diventa la Custode con la speranza di trovare Luna, l'unica altra Natblida rimasta (fuggita durante il conclave che ha eletto Lexa). \nAd Arkadia, i prigionieri riescono a fuggire grazie ad Octavia che li fa nascondere sotto il pavimento e, quando la situazione si fa critica, ci pensa Monty ad aiutarli, divulgando volontariamente delle informazioni false alle guardie. Pike decide di bloccare i fuggitivi con un ricatto: se scapperanno, al posto loro saranno i terrestri prigionieri nell'arca a morire. Lincoln decide di sacrificarsi permettendo a Kane, Sinclair e Octavia di fuggire.\nA Polis, Roan scopre che Titus ha permesso a Clarke di fuggire con la Fiamma e vuole ucciderlo per questo, ma viene fermato da John Murphy che gli fa notare che hanno bisogno di lui in quanto \u00e8 l'unico a poter compiere il rituale. Roan cambia idea, ma Titus si suicida per non permettere a Ontari di diventare Comandante. La ragazza decide di far finta di nulla e obbliga il principe a comunicare al popolo che lei \u00e8 il nuovo Comandante.\nLa caduta.\nTrama.\nL'episodio inizia con Octavia che, furiosa e distrutta per la morte di Lincoln, sfoga la sua rabbia su Bellamy, prendendolo a pugni. A Polis, fingendosi un Custode della Fiamma, Murphy aiuta Ontari a convincere i Terrestri a sottomettersi a lei; dopo, avranno un rapporto sessuale forzato dalla stessa Ontari. Nel frattempo, ad Arkadia, Pike scopre che Monty \u00e8 coinvolto in un piano per liberare Kane e Sinclair, e lo costringe quindi alla fuga. Monty si ricongiunge con Kane, Octavia e Bellamy, fatto prigioniero. Gli uomini di Pike li catturano e Bellamy si offre di portarli dove sono gli altri ribelli, ma invece lo conduce verso il blocco dei Terrestri e lo consegna a loro. Raven, soggiogata da A.L.I.E., insiste affinch\u00e9 Abby e Jasper la aiutino a rimuovere il chip dalla sua testa, ma A.L.I.E. riporta in vita il dolore di Raven e i suoi pi\u00f9 brutti ricordi. Raven per evitare ci\u00f2 si sottomette quindi completamente alla donna vestita di rosso, la quale prende possesso del suo corpo e costringe Abby a ingerire il chip. Jasper viene catturato da altri soggiogati mandati da Jaha ma riesce a fuggire dal campo con Raven in stato di incoscienza, nella speranza di poterle togliere il chip. Mentre esce da Arkadia a bordo del rover, incontra Clarke, che stava tornando al campo per parlare con Lincoln, e convince la ragazza ad unirsi a lui. Al campo Abby, ora controllata da A.L.I.E., afferma che \u00e8 il momento di passare alla seconda fase.\nMai pi\u00f9.\nTrama.\nJasper e Clarke contattano Bellamy e gli altri che sono nella grotta e li raggiungono. Con il rover raggiungono Niylah, la donna che in precedenza aveva aiutato Clarke, e legano Raven in modo che non possa rivelare ad A.L.I.E. dove si trovano. Niylah ha un bracciale dei 100 e lo consegna a Clarke in modo che Sinclair possa togliere il chip da Raven. Per farlo devono tornare alla vecchia navicella e trovare un elettromagnete ma A.L.I.E. lo capisce e manda alla navicella tutti quelli di Arkadia comandati da lei. Monty ha quindi uno scontro con sua madre controllata da ALIE e per salvare Octavia la uccide. Tornati da Niylah, i ragazzi creano l'impulso elettromagnetico e Raven si sveglia libera da A.L.I.E.\nDemoni.\nTrama.\nBellamy, Clarke e gli altri tornano ad Arkadia ma la trovano disabitata. Devono trovare il diario di Lincoln per riuscire a trovare Luna, l'unica che pu\u00f2 ambire a posto di comandante al posto di Ontari.\nAttaccati con il gas scoprono che Emerson \u00e8 il responsabile: costui ha catturato tutti e ha intenzione di ucciderli soffocandoli nella camera stagna. Sinclair muore e Emerson cattura anche Raven. \nClarke per\u00f2 prende in mano la IA di Lexa e la pone sul collo di Emerson. Non avendo il sangue nero, molto raro e che si trova solo tra i terrestri, Emerson non pu\u00f2 sopportare il chip e muore. Cos\u00ec Clarke salva tutti. \nUscita dalla camera stagna, Octavia saluta per l\u2019ultima volta il corpo esanime di Lincoln. In seguito Bellamy, Clarke, Jasper e Octavia partono alla ricerca di Luna, mentre Monty e Raven cercheranno un modo per fermare A.L.I.E. \nIntanto Jaha arriva a Polis, dove incontra Ontari a cui offre di entrare nella Citt\u00e0 della Luce.\nUnisciti o muori.\nTrama.\nTramite un flashback si osservano Jaha, Kane e Abby che chiedono a Pike di tenere un corso di scienze della terra ai 100 che andranno sulla terra. Dopo diverse lezioni e un esame finale particolare, ci vengono mostrati gli attimi prima della partenza dei ragazzi e di Bellamy, che si intrufola per stare vicino a Octavia.\nNel presente Kane arriva a Polis, scortando Pike ma trova la citt\u00e0 ormai sotto il controllo di A.L.I.E. ed \u00e8 costretto ad accettare il chip per far s\u00ec che Abby non muoia. Pike viene rinchiuso in cella dove trova Murphy e Indra che vorrebbe vendicarsi di Pike, ma accetta di aspettare per riuscire prima ad evadere. \nIntanto Clarke, Bellamy, Octavia e Jasper seguono la mappa di Lincoln per trovare Luna. Un gruppo di terrestri li vede e porge loro una fiala da bere. Cadono svenuti e al risveglio trovano Luna. Clarke le offre il sacro simbolo e le dice che sar\u00e0 il prossimo comandante come voleva Lexa, ma Luna non accetta. Si accorgono anche che non si trovano sulla terra ma su una piattaforma in mezzo al mare.\nCielo rosso al mattino.\nTrama.\nIndra riesce a togliersi le catene e uccide due carcerieri, facendo fuggire i prigionieri, mentre lei, Pike e Murphy si recano verso il tempio per trovare lo zaino di Jaha (il nucleo centrale di A.L.I.E) e distruggerlo.\nIntanto sulla piattaforma Luna si rifiuta di diventare il nuovo comandante, ma proprio mentre Clarke e gli altri stanno per andarsene alcuni uomini di Luna le si rivoltano contro, comandati da A.L.I.E: vogliono che Luna prenda il chip. \nAd Arkadia Raven riesce ad entrare nella cittadella di A.L.I.E. e cerca un modo per bloccarla ma A.L.I.E. riesce comunque ad uscire dal mainframe prima che Raven spinga il pulsante d'arresto: ora la sua unica fonte di energia sar\u00e0 lo zaino. Al tempio, Pike distrugge lo zaino ma \u00e8 troppo tardi: A.L.I.E. \u00e8 riuscita a far migrare se stessa nel server di una navicella ancora in orbita. \nClarke e gli altri riescono ad avere la meglio sugli uomini di Luna ma quest'ultima, con un inganno, li riporta a terra senza prendere la fiamma.\nEsemplificazione Perversa, Parte 1.\nTrama.\nNei boschi Clarke incontra Roan che vuole rubarle la fiamma per far ascendere Ontari e farla diventare Comandante. Interviene Bellamy a fermare Roan ma Clarke decide di collaborare in quanto anche loro, come lui, hanno quello come obiettivo. Il piano consiste nello scollegare Ontari dalla Citt\u00e0 della Luce e di impiantarle poi la seconda IA (la fiamma) in maniera tale da scoprire il codice di A.L.I.E., a cui Raven potr\u00e0 accedere tramite un processore da Arkadia, per poterla poi spegnere definitivamente. Monty tuttavia scopre che Jasper ha preso il chip sulla piattaforma e che quindi A.L.I.E. sa del piano di Clarke. Infatti il piano di Polis non va a buon fine, Roan viene ferito e gli altri vengono catturati. Jaha porta Clarke da Ontari perch\u00e9 \u00e8 l'unica che sa la frase segreta che attiva la fiamma e Abby si incarica di torturare Clarke per rivelargliela. Intanto Pike, Murphy e Indra salvano Bellamy e gli altri e, insieme, si dirigono alla torre per distruggere A.L.I.E. Bellamy e Murphy salgono con l'ascensore mentre Octavia e gli altri rimangono di guardia. Jaha, controllato da A.L.I.E., per\u00f2 interviene e colpisce a morte Ontari facendo fallire il piano di Clarke.\nEsemplificazione Perversa, Parte 2.\nTrama.\nClarke attiva un impulso elettromagnetico e libera sua madre dalla IA. Il piano ora \u00e8 quello di tenere in vita il pi\u00f9 possibile Ontari, trasferire il suo sangue in Clarke e impiantare la fiamma in lei. Abby effettua la trasfusione e impianta la IA in Clarke, la quale capisce che deve prendere anche il chip per entrare nella citt\u00e0 della luce e trovare il tasto di arresto. Intanto Raven e Monty salvano Harper e legano Jasper, mentre Bellamy, Pike, Octavia, Indra e gli altri difendono la torre dopo aver fatto saltare le scale e l'ascensore. Tutti quelli comandati da A.L.I.E. scalano la torre e raggiungono le stanze dove Bellamy e il suo gruppo li contrastano per guadagnare tempo prezioso. Arrivata alla citt\u00e0 della luce Clarke si accorge che nessuno la vede, ma quando Ontari ha un collasso cardiaco piano piano il codice di Clarke \u00e8 visibile e tutti cominciano ad inseguirla. La protegge per\u00f2 lo spirito di Lexa che, essendo stato in contatto con la seconda IA, ora \u00e8 nella citt\u00e0 della luce ma non \u00e8 controllata da A.L.I.E. Con il suo aiuto e quello di Raven, attraverso il computer, Clarke trova l'accesso al server dove si \u00e8 rifugiata A.L.I.E. con la sua creatrice Becca. L\u00ec A.L.I.E. le dice che tirare la leva per l'arresto sar\u00e0 inutile, in quanto sulla terra entro sei mesi in ogni caso si attiveranno dozzine di testate nucleari che non erano scoppiate 100 anni prima e ci\u00f2 causer\u00e0 la fine della razza umana. Becca invece le dice che c'\u00e8 speranza anche al di fuori della Citt\u00e0 della Luce e cos\u00ec Clarke tira la leva distruggendo A.L.I.E e permettendo a tutti di sconnettersi da essa. Octavia, che non ha mai perdonato a Pike la morte di Lincoln, gli rivolge uno sguardo furioso, nonostante questi le abbia appena salvato la vita. Pike, facendo cenno d'approvazione, lascia intendere che merita quel che Octavia gli sta per fare, e lei lo trapassa con la spada. Clarke riabbraccia sua madre, ma non \u00e8 felice perch\u00e9 non ha ancora salvato la terra..."}
{"id": "5794381", "revid": "1305772", "url": "https://it.wikipedia.org/wiki?curid=5794381", "title": "Weekends!!!", "text": "Weekends!!! \u00e8 un singolo del DJ statunitense Skrillex, l'unico estratto dal secondo EP \"My Name Is Skrillex\" e pubblicato il 25 ottobre 2010. Il singolo vede la partecipazione della rapper Sirah."}
{"id": "5794383", "revid": "436907", "url": "https://it.wikipedia.org/wiki?curid=5794383", "title": "Bologna \u00e8 una regola", "text": "Bologna \u00e8 una regola \u00e8 un singolo del cantautore italiano Luca Carboni, il secondo estratto dal dodicesimo album in studio \"Pop-up\" e pubblicato il 1\u00ba gennaio 2016.\nDescrizione.\nScritto da Luca Carboni e da Alessandro Raina e musicato dallo stesso Raina e da Matteo Buzzanca, il brano \u00e8 una ballad electro-pop dalla vena malinconica. L'artista riguardo al brano ha dichiarato: \nVideo musicale.\nIl videoclip, diretto da Antonio Usbergo e Niccol\u00f2 Celaia, \u00e8 stato girato a Bologna, di notte, nel novembre 2015, e pubblicato il 1\u00ba gennaio 2016 attraverso il canale YouTube dell'artista."}
{"id": "5794384", "revid": "422722", "url": "https://it.wikipedia.org/wiki?curid=5794384", "title": "Buddy (Looney Tunes)", "text": "Buddy \u00e8 un personaggio immaginario della serie Looney Tunes. Si tratta del secondo personaggio creato per la serie Looney Tunes (esclusa Honey, la fidanzata di Bosko) e il primo creato da Leon Schlesinger, apparso per la prima volta nel 1933 in Buddy's day out. Dopo la creazione di Buddy, Bosko non si \u00e8 pi\u00f9 visto neanche in un cameo in cartoni o film Warner, ma fu portato avanti dalla MGM. Appare nell'episodio \"Special per il 65\u00ba anniversario dei Warner\" della serie animata \"Animaniacs\", di cui parlando che \u00e8 stato creato per la prima volta insieme a Yakko, Wakko e Dot."}
{"id": "5794385", "revid": "1317408", "url": "https://it.wikipedia.org/wiki?curid=5794385", "title": "Bosco verticale", "text": ""}
{"id": "5794390", "revid": "125863927", "url": "https://it.wikipedia.org/wiki?curid=5794390", "title": "Lorenzo Pellegrini", "text": "Biografia.\n\u00c8 sposato dal 22 maggio 2018 con Veronica Martinelli, la coppia ha due figli.\nQuando era nella formazione Giovanissimi della , ha sofferto di un'aritmia cardiaca, che ne aveva compromesso l'idoneit\u00e0 sportiva.\nNel 2019 \u00e8 stato \"testimonial\" di Telethon. Nel 2020, assieme ai compagni Dzeko, Kolarov e Zaniolo, ha partecipato ad un video promozionale per Qatar Airways.\nCaratteristiche tecniche.\nInterno di centrocampo, abile sia in fase di impostazione che in fase di interdizione, nelle giovanili della Roma \u00e8 stato impiegato anche come difensore centrale. Nel Sassuolo si mette in mostra come mezzala, e tra le sue caratteristiche spiccano una ottima visione di gioco, i tempi d'inserimento e il tiro dalla distanza. Nella stagione 2018-2019 \u00e8 stato utilizzato anche nella posizione di trequartista dall'allenatore Eusebio Di Francesco, e ha ricoperto questo ruolo con continuit\u00e0 nelle stagioni successive.\nCarriera.\nClub.\nGiovanili ed esordio nella Roma.\nMuove i primi passi nell'Italcalcio, per poi passare all'Almas Roma. Nel 2005, all'et\u00e0 di nove anni, passa nel vivaio della Roma. Esordisce in prima squadra e in Serie A il 22 marzo 2015, a 18 anni, sostituendo Salih U\u00e7an al 22' del secondo tempo della partita -Roma (0-1).\nSassuolo.\nIl 30 giugno 2015, all'et\u00e0 di 19 anni, viene ceduto al a titolo definitivo, con diritto di riacquisto da parte della Roma in cambio di 10 milioni di euro; l'esborso della societ\u00e0 neroverde \u00e8 stato di 1,25 milioni di euro. Debutta con la nuova maglia l'8 novembre 2015, nella partita di campionato vinta per 1-0 contro il . Segna il suo primo gol in Serie A il 6 dicembre 2015 in Sampdoria-Sassuolo (1-3), contro la squadra guidata da Montella, che era stato suo allenatore nei \"Giovanissimi\" della Roma. Il 1\u00ba maggio 2016 \u00e8 decisivo nella partita contro il Verona, vinta per 1-0 grazie al suo gol. Realizza una rete anche nella partita interna vinta per 3-1 contro l'Inter all'ultima giornata. Chiude cos\u00ec la sua stagione, caratterizzata da un ottimo girone di ritorno, con 19 presenze e 3 gol.\nNella stagione successiva esordisce nelle coppe europee, giocando il 29 settembre 2016 la partita di Europa League persa per 3-1 contro il Genk. Il 3 novembre, nella partita casalinga di Europa League pareggiata per 2-2 contro il Rapid Vienna, mette a segno la sua prima rete nelle coppe europee. Termina un'ottima stagione con il club emiliano con 34 presenze complessive e 8 gol.\nRitorno alla Roma.\nNell'estate 2017 viene riacquistato da parte della Roma, che esercita il diritto di contro-riscatto per 10 milioni. Pellegrini firma un contratto di cinque anni e sceglie di indossare la maglia numero 7, appartenuta in passato a Bruno Conti. A Roma ritrova la guida di Eusebio Di Francesco, l'allenatore che lo ha valorizzato a Sassuolo. Il 20 agosto 2017 debutta alla prima giornata di campionato, nella vittoria esterna per 1-0 contro l'Atalanta, subentrando a Diego Perotti. Il 12 settembre 2017, all'et\u00e0 di 21 anni, esordisce in Champions League, rilevando Radja Nainggolan nel secondo tempo della partita casalinga della fase a gironi pareggiata (0-0) contro l'Atl\u00e9tico Madrid. Il 1\u00ba dicembre 2017 segna il suo primo gol in maglia giallorossa, nella partita della quindicesima giornata di campionato vinta per 3-1 contro la SPAL. Termina la stagione con un bilancio di 3 gol in campionato e 37 presenze in tutte le competizioni.\nLa stagione seguente inizia male per Pellegrini, che per\u00f2 il 29 settembre 2018 trova il primo gol stagionale, aprendo le marcature con un colpo di tacco al 45' minuto di gioco del derby di Roma (poi vinto per 3-1), valido per la settima giornata di campionato. Nella sfida rileva al 36' Javier Pastore, giocando nell'inedito ruolo di trequartista, in cui \u00e8 stato poi riproposto nelle partite successive. Il 7 novembre seguente, nel corso della partita di UEFA Champions League contro il CSKA Mosca, mette a segno la sua prima rete in tale competizione, peraltro in occasione della sua cinquantesima gara con i giallorossi.\nIl 19 settembre 2019 disputa la sua prima gara di Europa League in maglia giallorossa, contro il . Dopo un ottimo inizio di stagione, nel quale fornisce 4 assist in campionato, il 29 settembre si procura la frattura del quinto metatarso del piede destro, infortunio per il quale viene operato con una prognosi di due mesi di recupero. Torna in campo a fine novembre, nella partita vinta per 3-0 contro il , in cui fornisce (da calcio d'angolo) un assist a Smalling. Il 16 gennaio 2020 realizza la sua prima doppietta con la Roma, nella partita degli ottavi di finale di Coppa Italia vinta per 2-0 in trasferta contro il . Divenuto vice-capitano dopo la partenza di Florenzi nel mercato invernale, termina la stagione con 27 presenze e un gol in campionato.\nNella stagione successiva il tecnico Paulo Fonseca lo impiega come interno di centrocampo, al fianco di Jordan Veretout, o come uno dei due trequartisti a supporto del centravanti, nel modulo 3-4-2-1. Il 23 gennaio 2021, alla sua centesima presenza in Serie A con la Roma, realizza il gol decisivo nella gara vinta per 4-3 in casa contro lo . Nel febbraio 2021, a seguito della decisione del club di privare della fascia di capitano Edin D\u017eeko, viene nominato nuovo capitano dei giallorossi.\nIl 19 agosto 2021 fa il suo debutto nella neonata UEFA Conference League, aprendo con un gol le marcature del successo esterno sul (1-2). Tale rete lo rende il primo calciatore italiano ad essere andato a segno almeno una volta in tutte e tre le principali competizioni UEFA (Champions League, Europa League e Conference League). Il 16 settembre successivo realizza quindi la sua prima doppietta nella detta competizione, contribuendo al successo dei giallorossi sul (5-1).\nNazionale.\nNazionali giovanili.\nHa ottenuto 15 presenze con la selezione Under-19. Nel 2015 prende parte con l'Under 20 - sotto la guida di Evani - al Torneo Quattro Nazioni.\nNel marzo 2016 viene convocato per la prima volta in nazionale Under-21 dal CT Luigi Di Biagio per le partite di qualificazione all'europeo del 2017 contro Irlanda e Andorra, nelle quali tuttavia non viene impiegato. Esordisce in Under-21 il 2 giugno 2016, giocando titolare nella partita amichevole Italia-Francia (0-1) disputata a Venezia. Il 6 settembre 2016 realizza il suo primo gol con l'Under-21, nella partita di qualificazione all'Europeo 2017 vinta 3-0 contro Andorra.\nIn seguito viene convocato per l'Europeo Under-21 2017 in Polonia, e nella partita di esordio della manifestazione realizza in rovesciata il primo gol della gara vinta 2-0 contro la Danimarca. Gli \"Azzurrini\" sono poi eliminati in semifinale dalla Spagna.\nNel 2019 rientra in Under-21, dopo due anni, per disputare l'Europeo Under-21 ospitato dall'Italia. All'esordio, realizza un gol su rigore nella vittoria per 3-1 contro la Spagna, ma gli \"Azzurrini\" non riescono a superare la fase a gironi.\nNazionale maggiore.\nNel febbraio 2017 \u00e8 convocato dal CT Gian Piero Ventura per uno \"stage\" volto a visionare calciatori giovani ed emergenti. Esordisce in nazionale maggiore l'11 giugno 2017, poco prima di compiere 21 anni, giocando come titolare nella partita di qualificazione al Mondiale 2018 Italia-Liechtenstein (5-0) disputata a Udine.\nEntra in pianta stabile in nazionale nel 2018 con il CT Mancini, e il 5 settembre 2019 sigla la sua prima rete, nella gara vinta 3-1 in trasferta contro l' valida per le qualificazioni all'Europeo 2020. \nIl 14 ottobre 2020 segna il suo secondo gol con gli \"Azzurri\", nella partita di UEFA Nations League contro l'Olanda (1-1) disputata a Bergamo. Nel giugno 2021 viene convocato per il Campionato europeo, ma \u00e8 costretto a saltare la manifestazione a causa di un infortunio muscolare occorsogli il giorno precedente l'esordio contro la Turchia; in sua sostituzione viene convocato Gaetano Castrovilli.\nIl successivo 30 settembre viene inserito tra i 23 convocati per la fase finale della Nations League, e il 6 ottobre realizza il gol dell'Italia nella sconfitta per 2-1 contro la Spagna nella semifinale.\nStatistiche.\nPresenze e reti nei club.\n\"Statistiche aggiornate al 19 febbraio 2022.\"\nCronologia presenze e reti in nazionale.\nRecord:\n\"Dati aggiornati al 19 agosto 2021.\""}
{"id": "5794394", "revid": "214753", "url": "https://it.wikipedia.org/wiki?curid=5794394", "title": "Joshua Bluhm", "text": "Biografia.\nCompete dal 2013 come frenatore per la squadra nazionale tedesca. Debutt\u00f2 in Coppa Europa nel 2015/16, annata in cui vinse sei gare che permisero al suo pilota Johannes Lochner di conquistare la graduatoria generale di quell'anno. Si distinse inoltre nelle categorie giovanili vincendo entrambe le medaglie d'oro ai mondiali juniores di Winterberg 2016, nel bob a due con Lochner e nel bob a quattro con Lochner, Sebastian Mrowka e Matthias Sommer.\nBluhm esord\u00ec in Coppa del Mondo nella stagione 2014/15, il 4 gennaio 2014 a Winterberg dove fu quarto nel bob a quattro e ottenne il suo primo podio il giorno successivo nella seconda gara a quattro con Thomas Florsch\u00fctz alla guida. Colse la sua prima vittoria il 13 dicembre 2014 a Lake Placid nel bob a quattro con Maximilian Arndt pilota e vinse la sua prima gara di bob a due il 28 gennaio 2017 a Sch\u00f6nau am K\u00f6nigssee con Johannes Lochner.\nPrese parte ai Giochi olimpici invernali di piazzandosi quinto nel bob a quattro competendo con Thomas Florsch\u00fctz, Kevin Kuske e Christian Poser.\nHa inoltre partecipato a quattro edizioni dei campionati mondiali, conquistando un totale di cinque medaglie, delle quali una d'oro. Nel dettaglio i suoi risultati nelle prove iridate sono stati, nel bob a due: medaglia d'argento a Winterberg 2015, medaglia d'argento a Igls 2016 con Johannes Lochner e medaglia di bronzo a Sch\u00f6nau am K\u00f6nigssee 2017, tutte colte in coppia con Johannes Lochner; nel bob a quattro: sesto a Igls 2016, medaglia d'oro a Sch\u00f6nau am K\u00f6nigssee 2017 con Johannes Lochner, Matthias Kagerhuber e Christian Rasp e medaglia di bronzo ad Altenberg 2020 con Nico Walther, Paul Krenz ed Eric Franke.\nAi campionati europei vanta due medaglie d'oro vinte nel bob a quattro a Winterberg 2017 e a Igls 2018, una d'argento e una di bronzo ottenute invece nel bob a due."}
{"id": "5794397", "revid": "158913", "url": "https://it.wikipedia.org/wiki?curid=5794397", "title": "Dicearco da Messina", "text": ""}
{"id": "5794401", "revid": "158913", "url": "https://it.wikipedia.org/wiki?curid=5794401", "title": "Dicearco di Messina", "text": ""}
{"id": "5794403", "revid": "114065435", "url": "https://it.wikipedia.org/wiki?curid=5794403", "title": "Chieri Volley 2006-2007", "text": "Questa voce raccoglie le informazioni riguardanti il Chieri Volley nelle competizioni ufficiali della stagione 2006-2007.\nStagione.\nLa stagione 2006-07 \u00e8 per il Chieri Volley, sponsorizzato dalla Bigmat e dalla Banca Sanpaolo, la quarta consecutiva in Serie A1; in panchina \u00e8 confermato Giovanni Guidetti, mentre la rosa \u00e8 in buona parte cambiate con le poche conferme di Francesca Ferretti, Valentina Fiorin, Cristina Vincenzi e Maurizia Borri: gli innesti di Jennifer Joines, \u00c9rika Coimbra, Veronica Angeloni, ceduta poi a met\u00e0 stagione, e Natalya M\u0259mm\u0259dova, ingaggiata ad annata in corso, si contrappongono alle cessioni di Elena Godina, Irina Kirillova, Hanka Pachale, Daniel Scott e Francesca Mari.\nIl campionato si apre con tre sconfitte consecutive, a cui fanno seguito due vittorie: in tutto il resto del girone di andata il club di Chieri non riesce pi\u00f9 a trovare successi se non all'ultima giornata contro il Volley Club Padova, chiudendo al nono posto in classifica, non utile per essere ripescato in Coppa Italia. Il girone di ritorno si apre con altri due stop: arrivano poi quattro successi di fila, di cui tre fuori casa, e dopo altre tre sconfitte, il Chieri Volley chiude la \"regular season\" con due vittorie, attestandosi al sesto posto in classifica. Nei quarti di finale dei play-off scudetto le piemontesi sfidano il Robursport Volley Pesaro, il quale con un doppio 3-0 prosegue il cammino verso lo scudetto.\nL'uscita nei quarti di finale dei play-off scudetto consente al Chieri Volley di partecipare alla Coppa di Lega, partendo dalla seconda fase: tuttavia a seguito del 3-0 inflitto dal Vicenza Volley, le piemontesi sono eliminate dalla competizione.\nTutte le societ\u00e0 della Serie A1 2006-07 sono qualificate di diritto alla Coppa Italia: nella fase a gironi il Chieri Volley chiude all'ultimo posto il proprio raggruppamento, venendo eliminato; non ottiene neanche il ripescaggio, a causa del nono posto in classifica al termine del girone di andata del campionato.\nOrganigramma societario.\nArea direttiva\nArea tecnica\nArea sanitaria"}
{"id": "5794407", "revid": "339392", "url": "https://it.wikipedia.org/wiki?curid=5794407", "title": "Orler TV", "text": ""}
{"id": "5794429", "revid": "984922", "url": "https://it.wikipedia.org/wiki?curid=5794429", "title": "Distretto di Rivand", "text": "Distretto di Rivand (farsi: \u062f\u0647\u0633\u062a\u0627\u0646 \u0631\u06cc\u0648\u0646\u062f) \u00e8 un distretto rurale (\"dehestani\") nel distretto centrale della provincia di Nishapur in Iran. Al censimento del 2006, la sua popolazione era 12.619, in 3.301 famiglie. Il distretto rurale dispone di 59 villaggi."}
{"id": "5794430", "revid": "2032913", "url": "https://it.wikipedia.org/wiki?curid=5794430", "title": "Catch Me If You Can (singolo)", "text": "Catch Me If You Can \u00e8 un singolo del girl group sudcoreano Girls' Generation, pubblicato il 10 aprile 2015. Il brano \u00e8 inoltre stato pubblicato in giapponese."}
{"id": "5794431", "revid": "297031", "url": "https://it.wikipedia.org/wiki?curid=5794431", "title": "Accademia parrasiana", "text": ""}
{"id": "5794437", "revid": "991694", "url": "https://it.wikipedia.org/wiki?curid=5794437", "title": "Astaturo di idrogeno", "text": ""}
{"id": "5794439", "revid": "486946", "url": "https://it.wikipedia.org/wiki?curid=5794439", "title": "Blocco Elettrico Automatico a correnti fisse", "text": ""}
{"id": "5794445", "revid": "919662", "url": "https://it.wikipedia.org/wiki?curid=5794445", "title": "Johannes Lochner", "text": "\u00c8 nipote di Rudi Lochner, ex bobbista di livello internazionale.\nBiografia.\nHa praticato lo sci alpino e nel 2005 era iscritto nelle liste della FIS senza tuttavia mai aver disputato una gara.\nCompete nel bob dal 2014 inizialmente come frenatore per la squadra nazionale tedesca. Debutt\u00f2 in Coppa Europa nel gennaio 2014 gareggiando negli equipaggi pilotati da Andreas B\u00f6hmer. Pass\u00f2 al ruolo di pilota nel 2014/15 e nella stagione seguente riusc\u00ec ad aggiudicarsi la classifica finale in entrambe le specialit\u00e0 nonch\u00e9 il trofeo della combinata maschile. Si distinse inoltre nelle categorie giovanili vincendo tre medaglie ai mondiali juniores di cui l'argento nel bob a quattro ottenuto a Winterberg 2014 (da frenatore) ed entrambi i titoli conquistati a Winterberg 2016 nel nuovo ruolo di pilota.\nEsord\u00ec in Coppa del Mondo il 24 gennaio 2015, a met\u00e0 della stagione 2014/15, piazzandosi quinto nel bob a quattro a Winterberg, sal\u00ec sul podio per la prima volta il 3 dicembre 2016 a Whistler (3\u00ba nel bob a quattro) e vinse la sua prima gara l'8 gennaio 2017 ad Altenberg sempre nel bob a quattro mentre la sua prima affermazione nella gara a due avvenne a Sankt Moritz il 22 gennaio 2017. Ha trionfato nella classifica generale del bob a quattro nel 2017/18, stagione al termine della quale \u00e8 giunto inoltre terzo nella combinata maschile, detiene invece quale miglior piazzamento nel bob a due il quarto posto ottenuto nel 2016/17.\nHa partecipato ai Giochi olimpici invernali di , piazzandosi al quinto posto nel bob a due e all'ottavo nel bob a quattro.\nPrese inoltre parte a sei edizioni dei campionati mondiali, conquistando un totale di dieci medaglie, delle quali quattro d'oro. Nel dettaglio i suoi risultati nelle prove iridate sono stati, nel bob a due: medaglia d'argento a Winterberg 2015 in coppia con Joshua Bluhm, medaglia d'argento a Igls 2016 con Joshua Bluhm, medaglia di bronzo a Sch\u00f6nau am K\u00f6nigssee 2017 con Joshua Bluhm, ottavo a Whistler 2019, medaglia d'argento ad Altenberg 2020 con Christopher Weber e medaglia d'argento ad Altenberg 2021 con Eric Franke; nel bob a quattro: sesto a Igls 2016, medaglia d'oro a Sch\u00f6nau am K\u00f6nigssee 2017 con Joshua Bluhm, Matthias Kagerhuber e Christian Rasp, nono a Whistler 2019, medaglia d'argento ad Altenberg 2020 con Weber, Rasp e Florian Bauer e medaglia di bronzo ad Altenberg 2021 con Bauer, Weber e Rasp; nella gara a squadre: medaglia d'argento a Winterberg 2015, medaglia d'oro a Innsbruck 2016, medaglia d'oro a Sch\u00f6nau am K\u00f6nigssee 2017 e medaglia d'oro a Whistler 2019.\nAgli europei vanta altres\u00ec quattro medaglie d'oro vinte consecutivamente nel bob a quattro: a Winterberg 2017, a Igls 2018, a Sch\u00f6nau am K\u00f6nigssee 2019 e a Winterberg 2020, risultato che gli permise di stabilire il record di titoli consecutivi insieme al suo frenatore Christian Rasp e di raggiungere inoltre il connazionale Andr\u00e9 Lange al secondo posto nella classifica di sempre; davanti a loro soltanto Martin Putze con cinque titoli conquistati nella disciplina a quattro. Completano il suo palmar\u00e8s continentale ulteriori tre argenti e un bronzo ottenuti nel bob a due.\nHa vinto inoltre i titoli nazionali 2017 in entrambe le specialit\u00e0."}
{"id": "5794446", "revid": "599013", "url": "https://it.wikipedia.org/wiki?curid=5794446", "title": "Kaan Kairinen", "text": "Nel 2015 \u00e8 stato inserito nella lista dei migliori cinquanta calciatori nati nel 1998 stilata da The Guardian.\nCarriera.\nClub.\nIl 5 febbraio 2020, Kairinen \u00e8 passato in prestito ai norvegesi del Lillestr\u00f8m."}
{"id": "5794448", "revid": "11959", "url": "https://it.wikipedia.org/wiki?curid=5794448", "title": "Mosab Hassan Yousef", "text": ""}
{"id": "5794450", "revid": "1157727", "url": "https://it.wikipedia.org/wiki?curid=5794450", "title": "Cambium", "text": ""}
{"id": "5794456", "revid": "271907", "url": "https://it.wikipedia.org/wiki?curid=5794456", "title": "Jakov Pavlov", "text": ""}
{"id": "5794482", "revid": "287204", "url": "https://it.wikipedia.org/wiki?curid=5794482", "title": "Superammasso del Sestante", "text": "Il Superammasso del Sestante (SCl 088) \u00e8 un superammasso di galassie situato nella omonima costellazione alla distanza di 365 milioni di parsec dalla Terra (circa 1,19 miliardi di anni luce. Si stima una lunghezza di circa 35 milioni di parsec.\nTra i componenti del superammasso si annoverano gli ammassi di galassie Abell 970, Abell 978, Abell 979, Abell 993."}
{"id": "5794484", "revid": "991694", "url": "https://it.wikipedia.org/wiki?curid=5794484", "title": "Idrosolubili", "text": ""}
{"id": "5794487", "revid": "767487", "url": "https://it.wikipedia.org/wiki?curid=5794487", "title": "Beyond the Gates (Possessed)", "text": "Beyond the Gates \u00e8 il secondo album del gruppo death metal statunitense Possessed, pubblicato il 31 ottobre 1986 dalla Relativity Records.\nIl disco.\nRispetto al suo predecessore \"Seven Churches\" l'album presenta una maggiore cura alla qualit\u00e0 del suono contrariamente all'album precedente che aveva una qualit\u00e0 povera e scadente, l'album \u00e8 stato remixato contro la volont\u00e0 dei fans della band che erano divisi con alcuni che apprezzavano la qualit\u00e0 del suono e chi invece criticava la band per questo cambio stilistico.\nDifatti \"Beyond the Gates\" divenne il simbolo della decadenza dei Possessed, dato che l'anno successivo la band rilasci\u00f2 l'EP \"The Eyes of Horror\" e poi decise lo scioglimento definitivo."}
{"id": "5794491", "revid": "287204", "url": "https://it.wikipedia.org/wiki?curid=5794491", "title": "Clan Chosokabe", "text": ""}
{"id": "5794493", "revid": "729019", "url": "https://it.wikipedia.org/wiki?curid=5794493", "title": "Beyond the Gates", "text": ""}
{"id": "5794504", "revid": "287204", "url": "https://it.wikipedia.org/wiki?curid=5794504", "title": "Campeonato Paulista S\u00e9rie B2", "text": "Il Campeonato Paulista S\u00e9rie B2 era il quinto livello calcistico nello stato di San Paolo, in Brasile."}
{"id": "5794511", "revid": "214753", "url": "https://it.wikipedia.org/wiki?curid=5794511", "title": "Martin Grothkopp", "text": "Biografia.\nGli inizi nell'atletica.\nPrima di dedicarsi al bob, Grothkopp \u00e8 stato un velocista nell'atletica leggera, cimentandosi soprattutto nei 400 metri piani. A livello giovanile partecip\u00f2 ai mondiali juniores di Grosseto 2004, dove si classific\u00f2 ottavo nella staffetta 4x400 e agli europei juniores di Kaunas 2005, quando fu invece sesto nella stessa specialit\u00e0. Vinse la medaglia di bronzo nella staffetta 4\u00d7400 agli europei under 23 di Debrecen 2007 e il titolo nazionale dei 400 metri piani a Ulma nel 2009, edizione nella quale fu anche secondo nella staffetta 4x400; nello stesso anno partecip\u00f2 inoltre ai campionati del mondo di Berlino 2009, gareggiando nella staffetta 4x400 con la sua nazionale, non riuscendo per\u00f2 a qualificarsi per la finale. \nIl passaggio al bob.\nCompete nel bob dal 2013 come frenatore per la squadra nazionale tedesca e a novembre dello stesso anno debutt\u00f2 in Coppa Europa, competizione nella quale totalizz\u00f2 4 vittorie e 3 secondi posti in otto gare disputate. Esord\u00ec in Coppa del Mondo il 26 gennaio 2014, durante la stagione 2014/15, classificandosi nono nel bob a quattro a Sch\u00f6nau am K\u00f6nigssee. Ottenne il suo primo podio il 20 dicembre 2014 nel bob a due e conquist\u00f2 la sua prima vittoria il 31 gennaio 2015 a La Plagne, sempre nella specialit\u00e0 a due con Francesco Friedrich.\nPrese parte ai Giochi olimpici invernali di , vincendo la medaglia d'oro nel bob a quattro con Francesco Friedrich, Candy Bauer e Thorsten Margis.\nPartecip\u00f2 inoltre a quattro edizioni dei campionati mondiali, conquistando un totale di quattro medaglie, tutte d'oro. Nel dettaglio i suoi risultati nelle prove iridate sono stati, nel bob a due: nel bob a quattro: quarto a Winterberg 2015, medaglia d'oro a Sch\u00f6nau am K\u00f6nigssee 2017 con Francesco Friedrich, Candy Bauer e Thorsten Margis, medaglia d'oro a Whistler 2019 con Friedrich, Bauer e Margis e medaglia d'oro ad Altenberg 2020 con Friedrich, Bauer, e Alexander Sch\u00fcller; nella gara a squadre: medaglia d'oro a Sankt Moritz 2013. \nAgli europei vanta invece due medaglie d'oro vinte nel bob a due a La Plagne 2015 e a Sch\u00f6nau am K\u00f6nigssee 2019 (in entrambe le occasioni vinse anche il bronzo a quattro) e una d'argento conquistata a Igls 2018 nel bob a quattro, tutte con Friedrich alla guida della slitta.\nHa altres\u00ec vinto due titoli nazionali, uno nel bob a due e uno nel bob a quattro."}
{"id": "5794512", "revid": "6923", "url": "https://it.wikipedia.org/wiki?curid=5794512", "title": "Massima sottosequenza crescente", "text": "In informatica, il problema della massima sottosequenza crescente consiste nel trovare una sottosequenza di una sequenza data in cui gli elementi della sottosequenza siano ordinati dal minore al maggiore e la cui lunghezza sia la massima possibile. La sottosequenza non deve essere necessariamente contigua, o univoca.\nIl problema della massima sottosequenza crescente \u00e8 risolvibile in tempo O(\"n\" log \"n\"), dove \"n\" rappresenta la lunghezza della sequenza originale.\nEsempio.\nNei primi 16 termini della sequenza di Van der Corput\nuna delle massime sottosequenze crescenti \u00e8\nQuesta sottosequenza \u00e8 lunga sei elementi; la sequenza originale non ha sottosequenze crescenti di lunghezza 7 o pi\u00f9. La massima sottosequenza crescente in questo caso non \u00e8 unica: per esempio,\nSono altre sottosequenze crescenti della stessa lunghezza e dunque altre valide soluzioni per il problema in questo caso.\nLimiti sulla lunghezza.\nSecondo il teorema di Erd\u0151s\u2013Szekeres, ogni sequenza di \"n\"2+1 interi distinti ha una sottosequenza crescente o decrescente di lunghezza \"n\" + 1."}
{"id": "5794513", "revid": "287204", "url": "https://it.wikipedia.org/wiki?curid=5794513", "title": "Medicina buona", "text": "Medicina buona \u00e8 un album discografico del collettivo romano La Comitiva, pubblicato il 23 giugno 1999 dalla Virgin Records.\nIl disco.\nSi tratta del primo e unico progetto musicale intrapreso dal collettivo, composto dal rapper, beatmaker, disc jockey e writer Ice One (all'epoca facente parte dei Colle der Fomento), dai cantautori Riccardo Sinigallia e Francesco Zampaglione (quest'ultimo facente parte dei Tiromancino), dal batterista David Nerattini (collaboratore di Angela Baraldi) e dal disc jockey DJ Stile (collaboratore di vari artisti tra cui Frankie hi-nrg mc e Neffa), tutti e cinque appartenenti alla scena musicale romana.\nL'album contiene il brano \"Nottetempo\", per il quale \u00e8 stato girato un video diretto dai Manetti Bros.), realizzato in collaborazione con la cantante Elisa e i rapper Frankie hi-nrg mc e Malaisa.\n\u00c8 da segnalare anche la canzone \"Malavita\", realizzata con il celebre cantante romano Franco Califano.\nLa canzone \"Giorno dopo giorno\", gi\u00e0 presente nel primo album di Ice One \"B-Boy maniaco\", viene qui presentata con un arrangiamento diverso rispetto alla sua prima versione. Anche per questa canzone fu girato un video diretto da Alex Infascelli, in sostanza una versione editata del suo cortometraggio \"Vuoto a rendere\", contenuto nel film \"De Generazione\" del 1994."}
{"id": "5794520", "revid": "228587", "url": "https://it.wikipedia.org/wiki?curid=5794520", "title": "Privacy by design", "text": "Privacy by design riguarda il principio di incorporazione della privacy a partire dalla progettazione di un processo aziendale con le relative applicazioni informatiche di supporto. Questo implica la messa in atto di determinati meccanismi i quali garantiscono il trattamento esclusivo di dati personali necessari per quella specifica progettazione. Rappresenta il futuro della privacy in quanto aggiunge un nuovo elemento chiave nella legislazione riguardante la protezione dei dati personali.\nStoria.\nA met\u00e0 degli anni '90, a livello internazionale, si \u00e8 sottolineato il notevole cambiamento riguardante la privacy, che ha delineato delle nuove direttive riguardo alle cosiddette \"PET\" (\"Privacy Enhancing Technologies\"), ossia tutte quelle tecnologie nell'ambito dell'ICT utili ad accrescere la protezione dei propri dati personali. Un riferimento importante riguardante i contenuti delle PET risiede nell'art. 3 del codice della privacy, denominato \"Principio di necessit\u00e0 nel trattamento dei dati\":\nSuccessivamente alla PET, si \u00e8 giunti alla Privacy By Design. Nel 2010 la 32\u00aa Conferenza mondiale dei Garanti privacy ha adottato la risoluzione sulla Privacy by Design (PbD) rendendo in tal modo ufficiale questo nuovo concetto che era comunque gi\u00e0 noto ed utilizzato negli Stati Uniti e in Canada. Con la PbD si \u00e8 inteso istituzionalizzare il cambiamento e l'evoluzione della privacy che, pertanto, richiede un nuovo approccio per garantire una migliore protezione dei dati personali. \nIl concetto di Privacy by Design \u00e8 ora formalmente introdotto nel Regolamento 2016/679 UE, il cui articolo 25 recita: \"\"Data protection by design and by default\". Secondo il testo di questo articolo \u00e8 chiaro che la Commissione Europea esamini i termini \"by design\" e \"by default\"\" come concetti diversi, anche se vengono utilizzati nella medesima espressione.\nAd oggi, nonostante la risoluzione sulla Privacy by Design sia stata adottata nel 2010 anche con la partecipazione del Garante italiano, non risultano provvedimenti dell'Autorit\u00e0 che richiamino i principi contenuti nella citata risoluzione e sarebbe auspicabile che in essi si possano leggere considerazioni e determinazioni in ordine ad applicazioni concrete dei principi della Privacy by Design rispetto ai casi specifici.\nLivello Internazionale.\nNel resto del mondo, per\u00f2, la descrizione ben definita della Privacy by Design \u00e8 stata elaborata dalla Dott.ssa Ann Cavoukian, membro della Information and Privacy Commissioner of Ontario, Canada. Secondo la Dott.ssa, l'utente \u00e8 considerato il centro del sistema privacy (per definizione, quindi, \u00e8 \"user centric\").\nDescrizione.\nDefinizione.\nQualsiasi progetto (sia strutturale sia concettuale) va realizzato considerando dalla progettazione (appunto \"by design\") la riservatezza e la protezione dei dati personali. La PbD comprende una trilogia di applicazioni:\ne ben 7 principi definiti fondazioni che definiscono pienamente il senso di questa direttiva:\n\u00c8 una metodologia strutturata che garantisce una neutra e solida funzionalit\u00e0 operativa indipendente dalla soluzione tecnologica adoperata, rimanendo conforme con i valori fondamentali dell'individuo. \nObiettivi.\nL'obiettivo principale \u00e8 quello di elaborare due concetti: \nprestando molta attenzione sull'aspetto della privacy e, successivamente, su quello dei diritti. L'utente diventa il punto di partenza per sviluppare il progetto in base alla legge sulla privacy e quindi con un approccio \"user centric\". Ogni volta che un progetto inizia deve prendere in considerazione, prima di tutto, il ruolo dell'utente, progettando tutto attorno alla persona fisica. Secondo questo metodo \u00e8 molto semplice evitare i rischi privacy e di sicurezza. \nLa PbD esclude, pertanto, che si possa effettuare una valutazione di conformit\u00e0 alla normativa successivamente alla redazione del progetto o comunque posteriormente in occasione di un evento, in quanto la privacy va considerata gi\u00e0 nella fase di progettazione. La valutazione di \"PbD compliance\" costituisce un valore aggiunto di rilievo perch\u00e9 attesta che tutti i processi sono stati seguiti considerando adeguatamente la protezione dei dati personali. . "}
{"id": "5794527", "revid": "287204", "url": "https://it.wikipedia.org/wiki?curid=5794527", "title": "Campeonato Paulista S\u00e9rie B3", "text": "Il Campeonato Paulista S\u00e9rie B3 era il sesto e ultimo livello calcistico nello stato di San Paolo, in Brasile."}
{"id": "5794556", "revid": "767487", "url": "https://it.wikipedia.org/wiki?curid=5794556", "title": "The Eyes of Horror", "text": "The Eyes of Horror \u00e8 un EP del gruppo Death metal Possessed, pubblicato il 31 maggio 1987 dall'etichetta discografica Combat Records.\nIl disco.\nIl disco \u00e8 stato prodotto dal chitarrista Joe Satriani."}
{"id": "5794557", "revid": "287204", "url": "https://it.wikipedia.org/wiki?curid=5794557", "title": "Superammasso dei Pesci-Ariete", "text": "Il Superammasso dei Pesci-Ariete (SCl 030) \u00e8 un superammasso di galassie situato nelle costellazioni dei Pesci e dell'Ariete alla distanza di 190 milioni di parsec dalla Terra (circa 620 milioni di anni luce).\nSi stima un'ampiezza di circa 62 milioni di parsec.\nTra i componenti del superammasso troviamo gli ammassi di galassie Abell 150, Abell 154, Abell 158, Abell 171, Abell 225, Abell 257, Abell 292 e Abell 311."}
{"id": "5794558", "revid": "124123", "url": "https://it.wikipedia.org/wiki?curid=5794558", "title": "Jan Speer", "text": "Biografia.\nCompete dal 2008 come frenatore per la nazionale tedesca e si distingue nelle categorie giovanili vincendo l'oro ai mondiali juniores di Park City 2011 ed il bronzo a Sch\u00f6nau am K\u00f6nigssee 2009, entrambi nel bob a quattro .\nEsordisce in Coppa del Mondo il 12 dicembre 2010, durante la stagione 2010/11, classificandosi settimo nel bob a quattro a Park City. Ottiene il suo primo podio nonch\u00e9 la prima vittoria il 3 dicembre 2011 nella gara a squadre miste ad Igls.\nHa partecipato a due edizioni dei campionati mondiali ottenendo quale miglior risultato il quarto posto nel bob a quattro a Sch\u00f6nau am K\u00f6nigssee 2011 e a tre campionati europei raggiungendo il quinto posto a La Plagne 2015."}
{"id": "5794559", "revid": "1699816", "url": "https://it.wikipedia.org/wiki?curid=5794559", "title": "Signs (disambigua)", "text": ""}
{"id": "5794569", "revid": "767487", "url": "https://it.wikipedia.org/wiki?curid=5794569", "title": "I.C.U.", "text": "I.C.U. \u00e8 un film del 2009 diretto da Aash Aaron.\nPellicola di produzione australiana con protagonista Margot Robbie.\nTrama.\nIl film racconta di tre adolescenti annoiati che spiano i loro vicini in un appartamento di vacanza, sospettando di aver scoperto un serial killer in azione. Ma non sanno che la casa vacanze grattacielo dove dimorano in realt\u00e0 \u00e8 piena di telecamere nascoste e che 'qualcuno' in realt\u00e0 li osserva da ogni angolazione. Ognuno \u00e8 osservato in un punto."}
{"id": "5794576", "revid": "125813009", "url": "https://it.wikipedia.org/wiki?curid=5794576", "title": "Candy Bauer", "text": "Biografia.\nGli inizi nell'atletica leggera.\nHa praticato l'atletica leggera a livello nazionale e internazionale dal 2005 al 2012 unicamente nella disciplina del getto del peso, partecipando ai mondiali indoor di Istanbul 2012, piazzandosi al 15\u00ba posto. Vinse inoltre una medaglia d'argento ai V Giochi mondiali militari che si svolsero a Rio de Janeiro nel 2011.\nIl passaggio al bob.\nCompete dal 2013 come frenatore per la squadra nazionale tedesca. Debutt\u00f2 in Coppa Europa nel novembre 2013 ed ha al suo attivo otto gare disputate, con 3 vittorie ottenute e altri 4 piazzamenti a podio conquistati.\nEsord\u00ec in Coppa del Mondo il 1\u00ba febbraio 2015 a La Plagne, alla terzultima gara della stagione 2014/15, ottenendo in quella stessa occasione il suo primo podio nel bob a quattro. Sal\u00ec inoltre per la prima volta sul podio del bob a due il 28 febbraio 2016 a Sch\u00f6nau am K\u00f6nigssee. Vinse la sua prima gara il 16 dicembre 2018 a Winterberg nel bob a quattro con Francesco Friedrich, Martin Grothkopp e Thorsten Margis.\nHa partecipato ai Giochi olimpici invernali di , vincendo la medaglia d'oro nel bob a quattro con Francesco Friedrich, Martin Grothkopp e Thorsten Margis.\nPrese parte altres\u00ec a sei edizioni dei campionati mondiali, conquistando un totale di cinque medaglie, delle quali quattro d'oro. Nel dettaglio i suoi risultati nelle prove iridate sono stati, nel bob a quattro: quarto a Winterberg 2015, medaglia d'argento a Igls 2016 con Francesco Friedrich, Gregor Bermbach e Thorsten Margis, medaglia d'oro a Sch\u00f6nau am K\u00f6nigssee 2017 con Friedrich, Margis e Martin Grothkopp, medaglia d'oro a Whistler 2019 con Friedrich, Grothkopp e Margis, medaglia d'oro ad Altenberg 2020 con Friedrich, Grothkopp e Alexander Sch\u00fcller e ad Altenberg 2021 con Friedrich, Margis e Sch\u00fcller.\nAgli europei vanta invece cinque medaglie, di cui una d'oro vinta nel bob a quattro a Winterberg 2021, pi\u00f9 ulteriori due d'argento e due di bronzo, tutte colte nella specialit\u00e0 a quattro e con Friedrich a condurre le slitte."}
{"id": "5794583", "revid": "2091899", "url": "https://it.wikipedia.org/wiki?curid=5794583", "title": "Porchiano (Ascoli Piceno)", "text": "Porchiano (\"Pr\u00ebcchi\u00e0\" in dialetto ascolano) \u00e8 una frazione del comune di Ascoli Piceno, in provincia di Ascoli Piceno, nelle Marche. Fino al 1866, anno della soppressione, era un comune autonomo, con il nome di Porchiano dell'Ascensione. La frazione \u00e8 situata nel versante sud-orientale del Monte Ascensione e confina con la frazione Colonnata.\nIl piccolo paese si sviluppa al di sotto di una ripida rupe argillosa, al di sopra della quale anticamente sorgeva una potente rocca, oggi non pi\u00f9 esistente.\nGeografia fisica.\nIl paese \u00e8 posto tra il torrente Chiaro Morto ed il fosso di Bretta, su di un ripido crinale che cade a strapiombo sul fosso denominato \"fosso di Porchiano\". Il paesaggio \u00e8 caratterizzato e dominato dalle tipiche formazioni della zona, i calanchi, che rendono il panorama particolarmente interessante. Nonostante l'ambiente aspro e brullo, sono presenti nella zona fertili campi coltivati, uliveti e vigneti. La piccola strada che porta al paese \u00e8 a rischio frane e smottamenti, poich\u00e9 passa su di uno stretto e pericoloso crinale, la cui stabilit\u00e0 viene ogni anno minata dalle piogge e dalle intemperie.\nLago di Porchiano.\nLungo il torrente Chiaro Morto, a valle dell'abitato di Porchiano, in seguito ai forti rovesci verificatisi nel novembre 2013 si \u00e8 formato un nuovo lago naturale di circa 4-5 ettari di estensione. Insieme al Lago di Pilato rappresentano dunque gli unici laghi naturali delle Marche di considerevole estensione. Il lago nel giro di poco tempo ha attirato specie di volatili, come il Germano reale, la Gallinella d'acqua e il Tuffetto comune, e anfibi come rane, raganelle e rospi.\nStoria.\nNel territorio a sud di Porchiano, in localit\u00e0 Cresima, \u00e8 stato rinvenuto un cippo miliare di et\u00e0 repubblicana (II secolo a.C.) che, oltre ad essere la pi\u00f9 antica iscrizione romana dal territorio ascolano, testimonia che ai tempi della romanizzazione del Piceno, dalla Salaria si diramava un diverticolo intervallivo che dalla zona urbana di Ascoli Piceno risaliva i crinali posti nel settore a sud-est del Monte Ascensione, oltrepassato il quale doveva immettersi nei territori posti pi\u00f9 a nord, forse alla volta di Fermo o in relazione al santuario di Monte Rinaldo. \nIl castello di Porchiano nacque pi\u00f9 tardi per controllare i confini settentrionali dei domini ascolani. A partire dal XII secolo viene frequentemente citato nelle bolle imperiali come feudo appartenente ai vescovi di Ascoli. Porchiano con la sua alta e ripida rocca veniva considerato uno dei capisaldi dello Stato Ascolano, a difesa dei confini settentrionali.\nA Porchiano, secondo la tradizione cristiana, avvenne anche un miracolo. Una donna di nome Giovanna, che abitava nel castello di Porchiano, un giorno fu sorpresa da un forte terremoto mentre era intenta a prendere l'olio. Ella, disperata, invoc\u00f2 l'aiuto di sant'Emidio, santo patrono di Ascoli e protettore dei terremoti. Si racconta che per aiuto del santo, le travi che cadevano dal piano superiore rimasero sospese nell'aria senza ferire in nessun modo la donna, seppur ricoperta di cementi e calcinacci. Ella dopo quanto accaduto si rec\u00f2 ad Ascoli presso l'altare del santo per ringraziare il Protettore.\nLa crescita economica e demografica del castello e del borgo di Porchiano si arrest\u00f2 improvvisamente nel 1528, quando le truppe francesi del marchese di Lautrec, che si dirigevano a Napoli per assediarla, si fermarono a Porchiano per accamparsi. La popolazione locale si rifiut\u00f2 di accogliere i francesi, e gli abitanti per schernirli appesero dei gatti miagolanti sulle mura della rocca. I francesi adirati misero a ferro e fuoco il paese, gettando molti uomini dalle alte mura del castello, lo stesso podest\u00e0 fu ucciso. Il castello ed il borgo furono distrutti. Per molti anni il paese di Porchiano fu esonerato dal pagamento dei tributi per favorire la ricostruzione del borgo e della rocca. Ma il declino del paese continu\u00f2 nei secoli, grazie anche alle numerose frane che devastavano lo sperone su cui poggiava la rocca, cancellando tutto ci\u00f2 che era stato ricostruito. \nDalla relazione della visita pastorale del vescovo ascolano Nicol\u00f2 Aragona, avvenuta tra il 1580 ed il 1581, si apprende che nel paese era gi\u00e0 stata istituita la Confraternita del Corpus Domini. \nProbabilmente tra il XVI ed il XVII secolo fu costruita al di sotto della rocca la chiesa di San Michele Arcangelo, ancora oggi esistente.\nNel 1829, nei documenti statistici dello Stato Pontificio, viene definito come un piccolo paese posto su di un colle, costituito da pochi e malfatti fabbricati, i cui 304 abitanti sono dediti principalmente alla coltivazione del grano e alla raccolta delle ghiande.\nNel 1861 diviene comune del neo-costituito Regno d'Italia, con il nome di \"Porchiano d'Ascoli\", poi modificato in \"Porchiano dell'Ascensione\". Nel censimento del 1863 viene riportato che l'intero comune di Porchiano possiede 346 abitanti, risultando uno dei pi\u00f9 piccoli delle Marche. Nel 1866 il comune viene ufficialmente soppresso e il suo territorio viene annesso a quello del comune di Ascoli Piceno, di cui ora \u00e8 frazione.\nGeografia antropica.\nOggi al di sopra della rupe non \u00e8 pi\u00f9 visibile l'antica rocca, per via delle continue frane e dell'erosione che con il passare del tempo ha cancellato quasi ogni traccia dell'antico castello. Rimangono solo poche tracce di muretti e pietre diroccate. \nAl di sotto della rupe invece si sviluppa l'attuale paese di Porchiano, che si suddivide in 3 nuclei, il primo sorge in alto, dove la rupe degrada verso nord, ed \u00e8 quasi spopolato e ridotto in macerie, il secondo nucleo si sviluppa intorno alla chiesa di San Michele Arcangelo, ed \u00e8 tutto sommato ancora ben mantenuto, fatto di poche case antiche, il terzo nucleo si trova lungo la strada che porta all'Ascensione, ed \u00e8 composto da qualche casa di recente costruzione. Continuando verso l'Ascensione, subito dopo il terzo nucleo di case, vi \u00e8 il piccolo cimitero di Porchiano.\nOltre al centro abitato, anche le campagne intorno al paese sono abitate, con qualche casa di campagna e qualche casolare. Secondo il censimento ISTAT del 2011 il paese conta 7 abitanti, mentre la campagna circostante 40 abitanti. \nL'evoluzione demografica di Porchiano \u00e8 in declino. Nel 1951 il paese contava una popolazione di ben 150 abitanti, oggi ridotta a meno di un terzo. Anche le campagne circostanti si sono spopolate, con molti antichi casolari rurali abbandonati e diroccati.\nIl territorio dell'antico comune di Porchiano oltre al centro abitato e ai casolari di campagna circostanti comprendeva anche altre localit\u00e0 abitate, \"Case Ischia\" e \"Cresima\". Anche la parte pi\u00f9 alta della zona di Colonnata ricadeva nel territorio dell'ex comune di Porchiano, con il nome di \"Colonnata alta\". Collegata alla Frazione Porchiano vi \u00e8 anche la localit\u00e0 \"Cimagallo\".\nCase Ischia.\nNel territorio dell'antico comune di Porchiano sorgeva anche un secondo centro abitato chiamato \"Ischia\", posto nei pressi del crinale a strapiombo sul fosso Ischia, affluente del Bretta. Dell'antico paese di Ischia non rimane pi\u00f9 molto, se non qualche rudere e qualche casa rurale, che oggi costituiscono la piccola frazione di \"Case Ischia\". Il continuo smottamento geologico dell'area dell'Ascensione ha provocato il lento e inesorabile declino del piccolo paese e dei casolari che ancora resistono nell'area, comportando uno spopolamento della zona. Nel 1951 ad Ischia vi erano circa 38 abitanti, nel 2014 solo 2. Il comune di Ascoli Piceno indica questa localit\u00e0 con il nome di \"Frazione Ischia\".\nCresima.\nPiccolo gruppo di case tra Colonnata e Valle Fiorana, qui \u00e8 stato rinvenuto l'antico miliario di Porchiano. \nCimagallo.\nAll'interno della Frazione Porchiano \u00e8 inserita anche la localit\u00e0 nota con il nome di \"Cimagallo\", o anche pi\u00f9 semplicemente \"Gallo\". Tale localit\u00e0 \u00e8 costituita da poche case sparse poste alle pendici di un modesto colle noto come \"Colle il Gallo\" (466\u00a0m). Sebbene il paesaggio sia arido e brullo, anche qui non mancano uliveti, pascoli e campi coltivati. Sono presenti alcuni casolari rurali abbandonati e vecchi ruderi. Il comune di Ascoli Piceno indica questa localit\u00e0 con il nome di \"Frazione Gallo\". Nel 2014 la popolazione ammonta a 28 abitanti."}
{"id": "5794620", "revid": "767487", "url": "https://it.wikipedia.org/wiki?curid=5794620", "title": "Adolfo di Nassau-Schaumburg", "text": "Era figlio di Luigi Enrico (1594\u20131662), conte di Nassau-Dillenburg, dal 1654 principe di Nassau-Dillenburg, e della sua prima moglie Caterina di Sayn-Wittgenstein (1588\u20131651). Poich\u00e9 era uno dei figli minori ricevette soltanto il distretto di Driedorf dall'eredit\u00e0 di suo padre.\nNel 1653, spos\u00f2 Elisabetta Carlotta (1640\u20131707), la figlia di Peter Melander, conte di Holzappel. Tramite lei, egli eredit\u00f2 la Contea di Holzappel e la Signoria di Schaumburg. Poi si design\u00f2 \"conte di Nassau-Schaumburg\" e divent\u00f2 il fondatore della linea di Nassau-Schaumburg. Tuttavia, tutti i suoi figli maschi morirono prima di lui, e quando lui stesso mor\u00ec nel 1676, Holzappel e Schaumburg passarono a suo genero Lebrecht, principe di Anhalt-Zeitz-Hoym, il fondatore della linea di Anhalt-Bernburg-Schaumburg-Hoym.\nAdolfo ed Elisabetta Carlotta ebbero i seguenti figli:"}
{"id": "5794622", "revid": "834", "url": "https://it.wikipedia.org/wiki?curid=5794622", "title": "St. Louis Rams", "text": ""}
{"id": "5794636", "revid": "339392", "url": "https://it.wikipedia.org/wiki?curid=5794636", "title": "Storia del Varese Football Club", "text": ""}
{"id": "5794638", "revid": "339392", "url": "https://it.wikipedia.org/wiki?curid=5794638", "title": "Storia del Varese Calcio SSD", "text": ""}
{"id": "5794639", "revid": "339392", "url": "https://it.wikipedia.org/wiki?curid=5794639", "title": "Storia del Varese Calcio S.S.D.", "text": ""}
{"id": "5794640", "revid": "339392", "url": "https://it.wikipedia.org/wiki?curid=5794640", "title": "Storia del Varese 1910", "text": ""}
{"id": "5794643", "revid": "339392", "url": "https://it.wikipedia.org/wiki?curid=5794643", "title": "Storia dell'AS Varese 1910", "text": ""}
{"id": "5794652", "revid": "339392", "url": "https://it.wikipedia.org/wiki?curid=5794652", "title": "Storia dell'A.S. Varese 1910", "text": ""}
{"id": "5794662", "revid": "132406", "url": "https://it.wikipedia.org/wiki?curid=5794662", "title": "Hans im Gl\u00fcck (favola)", "text": "Hans im Gl\u00fcck (\"La fortuna di Hans\", titolo italiano) \u00e8 una storiella (Indice Aarne-Thompson 1415) della raccolta delle \"Fiabe del focolare\" dei Fratelli Grimm dalla 2\u00aa edizione del 1819, che ha origine dalla rivista \"W\u00fcnschelruthe\", ove fu pubblicata nel 1818 da August Wernicke. Ludwig Bechstein la rilev\u00f2 nella sua raccolta \"Deutsches M\u00e4rchenbuch\" (Libro di fiabe tedesche), come \"Hans im Gl\u00fccke\" (1845 Nr. 24, 1853 Nr. 22).\nTrama.\nHans riceve come premio per i suoi sette anni di lavoro una pepita d'oro grossa come la testa di un uomo. Egli la scambia con un cavallo, quindi scambia il cavallo con una mucca, la mucca con un maiale, il maiale con un'oca, e quindi cede l'oca per una mola insieme a una semplice grossa pietra. Egli crede di aver ogni volta fatto un buon affare. Di scambio in scambio egli trova sulla sua strada apparentemente minori difficolt\u00e0. Per ultimo, quando desidera bere, le due grosse pietre cadono in una fontana. Infine egli \u00e8 lieto di non dover pi\u00f9 portare le pesanti pietre.\nStile.\nI discorsi, con i quali qui ognuno cerca di convincere Hans e che sono ogni volta un realistico canto di lode sui decantati beni di tutti i giorni, sono sempre un divertimento per il lettore.\n\"Hans im Gl\u00fcck\" \u00e8 una delle favole della raccolta dei Fratelli Grimm, che non inizia con il tradizionale \u00abC'era una volta\u2026\u00bb. Al contrario di quanto si pensa, solo il 41 % di tutte le favole dei Grimm cominciano con \u00abC'era una volta\u2026\u00bb o con una espressione dialettale equivalente.\nInterpretazioni.\nLa favola si presta a numerose interpretazioni popolari, quali: \u00abSolo la semplicit\u00e0 trova la fortuna\u00bb oppure \u00abLa libert\u00e0 val pi\u00f9 dei beni e del denaro\u00bb o anche \"Mundus vult decipi\". Artisticamente ci\u00f2 deve essere considerato come un punto di forza.\nSecondo Viktor Zielen il comportamento di Hans contraddice ogni logica e convenzione. La sua facilit\u00e0 nei rapporti con gli altri \u00e8 in contrasto con le conseguenze della sua via verso la Grande Madre, che \u00e8 la tomba. Al suo ambito simbolico appartengono anche i suoi animali.\nWolfdietrich Siegmund sostiene, che \"Hans im Gl\u00fcck\" mette in guardia di fronte alle sospette attivit\u00e0 di scambio della vita, ma nello stesso tempo incoraggia, a trasformare le dolorose sorprese in confortanti certezze del significato del destino. Wilhelm Salber fa notare, che la favola invita al ritorno. Siegfried Stadler propone ironicamente un significato marxistico.\nIl filosofo Ludwig Marcuse ha scritto su \"Hans im Gl\u00fcck\": \nNell'interpretazione della teoria motivazionale da un punto di vista del \"management\", Hans \u00e8 un \u00ab\u2026interessato materialista edonistico e uno svogliato economista della fortuna\u00bb. Interpretazioni da varie discipline (filosofia, filologia, psicologia del profondo, politologia, economia) vengono messe in evidenza in ogni testo.\nRielaborazioni.\nLo scrittore danese Henrik Pontoppidan rielabora tragicamente il motivo nel suo romanzo \"Hans im Gl\u00fcck\" (1898\u20131904, dt. 1906).\nOleg Konstantinovi\u010d Popov presenta nel suo ruolo di \"clown\" paralleli con \"Hans im Gl\u00fcck\". Nella parodia di Janosch Hans vede tutto positivo, ad esempio quando riceve in cambio del maiale solo un'oca, che lo pianta in asso, come se egli perdesse una gamba in guerra (\u00abdue gambe perse \u00e8 peggio\u00bb) e la moglie lo lascia.\nInfluenze.\nUna catena di ristoranti fast food e una casa editrice di giochi da tavolo, entrambe aziende tedesche, prendono il proprio nome dalla fiaba."}
{"id": "5794664", "revid": "729019", "url": "https://it.wikipedia.org/wiki?curid=5794664", "title": "Aspiratore da tavolo", "text": "L'aspiratore da tavolo \u00e8 un apparecchio elettrico per l'aspirazione dei residui delle polveri di unghie, legno, ecc... direttamente dal tavolo e senza sporcare il locale. \u00c8 chiamato cos\u00ec proprio per il modo di utilizzo. Ci sono anche alcuni modelli che sono ad incasso, cio\u00e8 tramite delle staffe questi si montano in un tavolo. Infine l'aspiratore pu\u00f2 anche essere situato a distanza dal tavolo venendo per\u00f2 collegato a quest'ultimo tramite un tubo di aspirazione. Questo aspiratore viene impiagato soprattutto in ambito lavorativo.\nComposizione e funzionamento.\nQuesto aspiratore \u00e8 composto da un motore, una ventola e da un sacchetto per raccogliere i residui di polvere aspirati e nel caso degli aspiratori installati a distanza del tavolo anche da un tubo per l'aspirazione collegabile sia al tavolo che all'aspiratore. Il funzionamento \u00e8 questo: dal tavolo vengono aspirati i residui che poi vanno a finire nel sacchetto. Il sacchetto a seconda del modello di aspiratore pu\u00f2 essere lavabile e riutilizzabile.\nTipi di aspiratore da tavolo.\nEsistono tre tipi di aspiratore da tavolo:\nImpieghi.\nSulle macchine utensili e su altri macchinari da lavoro.\nNelle macchine utensili, soprattutto levigatrici del legno, viene applicato questo tipo di impianto d'aspirazione, il cui compito \u00e8 di raccogliere i materiali di scarto della lavorazione (polvere di legno), in quanto questi potrebbero ridurre le potenzialit\u00e0 lavorative della macchina e anche perch\u00e9, nel caso non venissero raccolti, potrebbero creare problemi all'operatore.\nQuesto aspiratore viene usato anche su macchine di saldatura, finitura di metalli, ghisa e alluminio tramite sbavatura, sabbiatura e verniciatura.\nAltri impieghi.\nQuesto aspiratore oltre che per uso lavorativo professionale, viene impiegato anche per altri usi, come ad esempio per raccogliere le polveri residue della limatura/fresatura delle unghie tagliate."}
{"id": "5794665", "revid": "1305772", "url": "https://it.wikipedia.org/wiki?curid=5794665", "title": "George Abbey", "text": ""}
{"id": "5794685", "revid": "599013", "url": "https://it.wikipedia.org/wiki?curid=5794685", "title": "Nazionale di roller derby maschile dell'Italia", "text": "La nazionale di roller derby maschile dell'Italia \u00e8 la selezione maggiore maschile di roller derby, il cui nickname \u00e8 Team Italy, che rappresenta l'Italia nelle varie competizioni ufficiali o amichevoli riservate a squadre nazionali. Parteciper\u00e0 al campionato mondiale di roller derby maschile 2016."}
{"id": "5794711", "revid": "2032913", "url": "https://it.wikipedia.org/wiki?curid=5794711", "title": "Army (Ellie Goulding)", "text": "Army \u00e8 un brano musicale pubblicato dalla cantante britannica Ellie Goulding pubblicato come secondo singolo estratto dal suo album in studio \"Delirium\". Il brano \u00e8 stato pubblicato per il download digitale dal 9 gennaio 2016.\nVideo musicale.\nIl videoclip di \"Army\" \u00e8 stato diretto da Conor McDonnell ed \u00e8 stato presentato il 14 gennaio 2016.\nGirato in bianco e nero, il video presenta delle scene in cui Ellie Goulding si diverte con gli amici, in altre la si vede svolgere la canzone dal vivo."}
{"id": "5794712", "revid": "114859", "url": "https://it.wikipedia.org/wiki?curid=5794712", "title": "Elezioni presidenziali portoghesi del 2016", "text": ""}
{"id": "5794713", "revid": "767487", "url": "https://it.wikipedia.org/wiki?curid=5794713", "title": "Giorgio Luigi di Nassau-Dillenburg", "text": "Matrimonio.\nGiorgio Luigi spos\u00f2 il 19 febbraio 1638 a Coppenbr\u00fcgge Anna Augusta of Brunswick-Wolfenb\u00fcttel (1612-1673), figlia di Enrico Giulio, duca di Brunswick-Wolfenb\u00fcttel ed Elisabetta di Danimarca, da cui ebbe i seguenti figli:\nMorte.\nGiorgio Luigi mor\u00ec il 19 agosto 1656 all'et\u00e0 di 38 anni e fu sepolto a Dillenburg il giorno successivo."}
{"id": "5794714", "revid": "124123", "url": "https://it.wikipedia.org/wiki?curid=5794714", "title": "MISA", "text": ""}
{"id": "5794731", "revid": "933835", "url": "https://it.wikipedia.org/wiki?curid=5794731", "title": "Palazzo Porcinari", "text": "Palazzo Porcinari, anche noto come Palazzo Ciavoli Cortelli, \u00e8 un palazzo storico dell'Aquila.\nStoria.\nLa prima edificazione del palazzo si fa risalire al 1574 \u2014 seppur su una struttura preesistente di origine medievale \u2014 quando il palazzo assume una forma in pianta simile all'attuale e diviene residenza di Marcantonio Colonna, giunto all'Aquila al seguito di Margherita d'Austria che invece alloggiava al vicino Palazzo del Capitano.\nAl 1677 \u00e8 documentata la sua presenza tra i possedimenti dei Gesuiti aquilani che qui alloggiavano una dozzina di membri.\nIl palazzo viene poi gravemente danneggiato dal terremoto dell'Aquila del 1703, anche se rimase in piedi come testimoniato dalla presenza di un giglio di pietra, rinvenuto negli anni duemiladieci, simbolo che veniva attribuito ai palazzi che avevano resistito alla violenza del sisma. Successivamente viene acquistato da Gian Ippolito Porcinari, capostipite dell'omonima famiglia, che con la moglie Maria Teresa Andreassi ebbe dieci figli (Giacinto, Andrea, Ferdinando, Giambattista, Chiara che fu moglie di Urbano Birilli, Angela moglie di Giovanni dei baroni Bonanni, Maria Porzia, Anna Maria Fortunata, Anna Maria Celestina, Maria Eleonora) e che ne inizia la ricostruzione e l'ampliamento nelle fattezze attuali riunificando in un'unica strutture le varie fabbriche preesistenti.\nNegli anni settanta del XX secolo l'ala sud del palazzo viene acquistata dall'Universit\u00e0 degli Studi dell'Aquila e diventa sede del Dipartimento di Storia Antica dello stesso ateneo.\nIl terremoto del 2009 lo danneggia nuovamente, lesionando buona parte delle strutture portanti, causando il crollo del tetto e il distacco della facciata principale su via Roma. I lavori di recupero del fabbricato sono iniziati nel 2013 e si sono conclusi tre anni pi\u00f9 tardi, per un costo stimato di 5 milioni di euro.\nDescrizione.\nPalazzo Porcinari \u00e8 situato all'angolo tra via Roma \u2014 principale decumano cittadino \u2014 e piazza San Pietro a Coppito, adiacente all'omonima chiesa capoquarto di cui costituisce una quinta insieme con il vicino Palazzo Vastarini Cresi. \u00c8 caratterizzato da una planimetria ad H, suddiviso quindi in due parti funzionali (una di propriet\u00e0 dell'Universit\u00e0 degli Studi dell'Aquila, a sud, e l'altra di propriet\u00e0 privata, a nord) che si riuniscono al pian terreno. \nLa facciata principale \u00e8 rivolta verso via Roma dove insiste anche un portale monumentale, con cornice in bugnato a forma di punta di diamante, che costituisce un riferimento al Palazzo dei Diamanti di Ferrara; la facciata secondaria, dotata di corte, \u00e8 invece su via Minicuccio D'Ugolino, verso piazza San Pietro a Coppito.\nL'edificio si presenta con uno stile settecentesco d'ispirazione neorinascimentale e manierista; al suo interno sono tuttavia presenti strutture d'origine medievale oltre a sezioni d'apparecchi murari di epoca longobarda, precedenti quindi alla fondazione dell'Aquila, datata al 1254."}
{"id": "5794732", "revid": "92723", "url": "https://it.wikipedia.org/wiki?curid=5794732", "title": "Antonio Sancho di Benevento", "text": "Sancho era originario del Regno di Napoli, e fu monaco del monastero di San Girolamo di Cotalba, nei pressi di Gandia nel Regno di Valencia, in Spagna.\nBiografia.\nSebbene le precise origini di Antonio Sancho di Benevento siano sconosciute, sappiamo dalla \"Historia general de nuestro Real Monasterio de San Jer\u00f3nimo de Gand\u00eda\" (Storia generale del nostro Reale Monastero di San Girolamo di Gandia) scritta da padre Francisco del Castillo nel 1757, che era originario di Benevento, in Italia.\nIl 15 agosto 1544 entr\u00f2 come monaco nel monastero di San Girolamo di Cotalba professando i suoi voti di povert\u00e0, castit\u00e0 e obbedienza, contemporaneamente legando al monastero i suoi beni, che si riassumono nella sua cassa di utensili, insieme alla disposizione che, alla sua morte, il monastero celebrasse messe per la sua anima per lo stesso valore degli utensili della sua cassa d'argenteria. Il 13 ottobre del 1544 fece testamento dei suoi beni davanti al notaio Diego L\u00f3pez.\nLa sua opera pi\u00f9 rilevante fu l'ostensorio del monastero di San Girolamo di Cotalba finito nell'anno 1548, considerato uno dei migliori di Spagna dagli esperti. La realizzazione richiese sette anni e l'ostensiorio raggiunse un metro di altezza. La sua qualit\u00e0 e la sua tecnica risult\u00f2 comparabile a quella degli ostensori della Cattedrale di Toledo o della Cattedrale di Santiago di Compostela, e fu uno dei migliori esempi di oreficeria del Rinascimento spagnolo.\nL'ostensorio era firmato con una legenda in latino: \"Antonius Sancho beneventanus hujus Monasterii sancti Hieronymi gandiensis monachus ibidem mi inchoavit et perfecit anno 1548.\" (Antonio Sancho di Benevento, monaco di questo Monastero gandiense di San Girolamo, m'inizi\u00f2 e mi concluse nell'anno 1548).\nDopo la desamortizaci\u00f3n spagnola, la custodia pass\u00f2 alla Collegiata di Santa Maria di Gandia. Fu esposta nell'Esposizione Universale di Barcellona nel 1929, scomparendo durante la guerra civile spagnola.\nFrate Antonio Sancho di Benevento realizz\u00f2 altre opere come reliquari, oreficerie e immagini della Vergine Maria e di san Girolamo, tutte scomparse."}
{"id": "5794733", "revid": "124123", "url": "https://it.wikipedia.org/wiki?curid=5794733", "title": "Eparchia di Nostra Signora dell'Annunciazione di Newton", "text": ""}
{"id": "5794735", "revid": "599013", "url": "https://it.wikipedia.org/wiki?curid=5794735", "title": "Marco Baixinho", "text": "Carriera.\nHa giocato 21 partite nella massima serie portoghese col Pa\u00e7os de Ferreira."}
{"id": "5794741", "revid": "812213", "url": "https://it.wikipedia.org/wiki?curid=5794741", "title": "Test-retest", "text": ""}
{"id": "5794744", "revid": "968255", "url": "https://it.wikipedia.org/wiki?curid=5794744", "title": "Maria Giovanna Clementi", "text": "Biografia.\nFiglia di un chirurgo e di Maria Cristina Ausineti, si form\u00f2 a Torino presso il pittore di corte Giovanni Battista Curlando. Durante la sua formazione conobbe altri pittori e ritrattisti quali Martin van Meytens."}
{"id": "5794752", "revid": "124123", "url": "https://it.wikipedia.org/wiki?curid=5794752", "title": "Gilbert White", "text": "Fra il 1768 e il 1793 collabor\u00f2 con il naturalista William Markwick, osservando e catalogando pi\u00f9 di 400 specie nell'Hampshire e nel Sussex. I risultati di questo lavoro furono raccolti nella celebre \"The Natural History and Antiquities of Selborne\" e sono uno dei primi esempi storici di fenologia.\n\u00c8 stato anche uno dei primi ecologisti, contribuendo a formare la moderna sensibilit\u00e0 per la natura."}
{"id": "5794759", "revid": "1964823", "url": "https://it.wikipedia.org/wiki?curid=5794759", "title": "Associazione Calcio Ancona 2006-2007", "text": "Questa pagina raccoglie le informazioni riguardanti l'Associazione Calcio Ancona nelle competizioni ufficiali della stagione 2006-2007.\nRosa.\n \n "}
{"id": "5794760", "revid": "13261", "url": "https://it.wikipedia.org/wiki?curid=5794760", "title": "Trattati di Roma", "text": ""}
{"id": "5794764", "revid": "287204", "url": "https://it.wikipedia.org/wiki?curid=5794764", "title": "La casa degli spiriti e altri racconti", "text": "La casa degli spiriti e altri racconti (\"Even More Tales to Give You Goosebumps\") \u00e8 la settima raccolta di racconti brevi appartenente della serie horror per ragazzi \"Piccoli brividi\", scritta da R. L. Stine. I racconti sono quasi tutti a tema estivo. Insieme alla raccolta era allegato un blocchetto contenente 24 cartoline ritraenti le copertine di altri romanzi della serie.\nStruttura.\nQuesta raccolta \u00e8 costituita da dieci racconti brevi.\nLa casa degli spiriti (\"The Haunted House Game\").\nJonathan, i suoi fratellini Noah e Annie e la sua amica Nadine giocano al gioco da tavolo \"La casa degli spiriti\" in cui ogni loro mossa si avvera dopo aver lanciato i dadi e mosso le loro pedine sulle caselle. Quando per esempio giungono sulla casella LE LUCI SI SPENGONO tutto diventa buio e cos\u00ec via. Improvvisamente, quando giungono alla casella SPAVENTATO A MORTE Jonathan si ritrova fuori dalla porta di casa sua, con un giornale ingiallito del 1942 tra le mani che ha come notizia d'apertura la morte di quattro ragazzi nella casa degli spiriti. Per cinquant'anni i quattro infestavano quella casa e, per passare il tempo, giocavano a \"La casa degli spiriti\".\nLo stanzino di gesso (\"The Chalk Closet\").\nTravis Johnson viene costretto a seguire un corso di recupero a scuola per essere stato bocciato. Nella classe dell'inquietante professor Grimsley, per\u00f2, chiunque prenda \"insufficiente\" viene punito dall'insegnante e mandato nello \"stanzino di gesso\". Le prime tre vittime sono Dooley Atwater, Marty Blank e Janice Humphries (amica di Travis) e il protagonista cerca in ogni modo di non rimediare \"insufficiente\" fino al giorno del compito di matematica dove tutti rimediano un buon voto tranne lui. Nell'indifferenza generale dei suoi coetanei, il ragazzo viene rinchiuso nello stanzino di gesso: qui vede Dooley, Marty e Janice, trasparenti e quasi simili a fantasmi, con le mani alle orecchie. Non appena si chiede il perch\u00e9 di questo gesto anche Travis \u00e8 costretto a farlo, perch\u00e9 nella stanza c'\u00e8 il rumore terrificante dello stridore del gesso che scricchiola sulla lavagna.\nLa vendetta del ragno (\"Home Sweet Home\").\nSharon adora fare dispetti alla sorellina Alice, appassionata di bambole, ma decide di accompagnarla alla svendita di cianfrusaglie della signora Forster, una vecchia e lugubre donna considerata da tutti una strega. Sharon rompe per errore una delle tazze della Forster, avendo visto un ragno su di essa (la ragazza ha infatti il terrore dei ragni), e scappa assieme a sua sorella. Il giorno dopo un ragno con una striscia bianca nel mezzo (come i capelli della signora Forster) la insegue e Sharon se lo ritrova, giunta a casa, nei capelli, finch\u00e9 sente la voce gracchiante della Forster: era lei il ragno. Con un incantesimo, Sharon viene miniaturizzata e finisce per diventare la bambola della casetta di Alice, subendo gli stessi dispetti che lei riserva alle bambole della sorellina.\nNon svegliate la mummia (\"Don't Wake Mummy\").\nViene consegnato a casa di Jeff un sarcofago contenente una mummia, visto che suo padre lavora in un museo. La sorella di Jeff, Kim, cerca di spaventarlo in tutti i modi riguardo al fatto che la mummia sia viva, cos\u00ec Jeff riesce a procurarsi da un negozio di misticismo una polvere egizia per fermare il risveglio della mummia. Quella stessa notte Jeff vede la mummia ma, per la paura, perde la polvere e l'inaspettato intervento dei suoi genitori mette in fuga la mummia, che viene chiusa nello scantinato dal ragazzo. In quel momento suo padre rivela che effettivamente la mummia dava spesso dei problemi ai suoi colleghi ma non ne era veramente sicuro. A questo punto si scopre che la mummia era in realt\u00e0 Kim travestita, accorgendosi per\u00f2 di essere rimasta chiusa in cantina. Quando poi la ragazza decide di passare la notte l\u00e0 vede che il sarcofago \u00e8 aperto e sente dei rumori nel buio...\nTi faccio la spia! (\"I'm Telling!\").\nAdam sta giocando nel bosco con la sua pistola ad acqua e nota un'antica fontana con un doccione a forma di mostro da cui, anzich\u00e9 acqua, fuoriesce una strana sostanza melmosa. Il ragazzo carica la sua pistola con questa sostanza e scopre, colpendo un albero con un getto della sua pistola, che \u00e8 in grado di tramutare ci\u00f2 che tocca in pietra. Viene raggiunto dalla sorellina Missy e, poich\u00e9 questa lo stava minacciando di fare la spia a sua madre per non aver completato il suo compito di educazione artistica, la colpisce col getto della sostanza, trasformandola in pietra. In preda al panico, cerca di tornare a casa con la sorellina pietrificata ma viene fermato dall'insegnante di educazione artistica, la professoressa Parker, che lo invita a portare la sua statua al concorso. Adam vince la gara e, successivamente, riporta sua sorella nel bosco e scopre che il doccione mostruoso \u00e8 sparito. Anzi, ha preso vita e sta cercando di attaccarlo dall'alto! Adam, per\u00f2, riesce a pietrificarlo con la sua pistola e anche a riportare sua sorella come prima. Missy per\u00f2 continua a minacciare Adam di fare la spia e il fratello, ormai stufo, le punta nuovamente la pistola contro e la pietrifica.\nCambio strambo (\"Change for Strange\").\nJane Meyers viene convinta dalla sua migliore amica Lizzy Gardner ad entrare nel \"Cambio Strambo\", un bizzarro negozio con articoli fuori dal comune. Jane compra una giacca di pelle di serpente rossa e, una volta indossata, si trasforma in un serpente! Si reca a casa Gardner per cercare aiuto ma Lizzy e suo fratello Ivan la considerano solo un serpente; Ivan, per\u00f2, nota una cerniera sul petto di Jane e la apre, ritrasformandola in umana. Il giorno dopo Jane, desiderosa di diventare la migliore saltatrice del mondo, si compra dal negozio \"Cambio Strambo\" delle pantofole di coniglio e si trasforma.\nIl collegio perfetto (\"The Perfect School\").\nBrian O'Connor \u00e8 un ragazzo indisciplinato e svogliato e per questo i suoi genitori lo mandano al \"Collegio Perfetto\", una scuola che garantisce di restituire alle famiglie i propri figli come ragazzi modello. Brian fa la conoscenza di C.J. e i due scoprono che in tale scuola non \u00e8 consentito loro fare nulla se non sotto la supervisione dei Guardiani. Brian sente strane voci provenire dalle parenti che gli dicono di andarsene finch\u00e9 in tempo e il ragazzo scopre che il direttore e i Guardiani stanno analizzando i ragazzi scoprendone tutti i particolari sulla loro vita e abitudini, oltre che venire assegnato loro un numero (quello di Brian \u00e8 116). Brian cerca di fuggire ma viene tradito da C.J., che si rivela essere colluso coi Guardiani, e scopre che il \"Collegio Perfetto\" trattiene i ragazzi e manda invece a casa dei robot somiglianti a loro in tutto e per tutto. Nonostante questo, per\u00f2, Brian riesce a fuggire senza farsi notare.\nUccelli (\"For the Birds\").\nKim Peterson si reca con la sua famiglia alla locanda \"Rifugio degli Uccelli\", una vecchia struttura che sembra una specie di santuario per gli uccelli, in occasione dell'anniversario di matrimonio dei suoi genitori. I suoi fratelli Andy e Ben e i suoi genitori, inoltre, sono ossessionati dagli uccelli e amanti del birdwatching. Il gestore della locanda, il signor Colomba, \u00e8 un uomo inquietante che nota subito il disprezzo che Kim dimostra verso gli uccelli. Nella locanda, oltre ai Peterson, pare non esserci nessuno, e mentre Kim sta girando per la locanda, si siede su una poltrona nel salotto, venendo punta da un paio di forbici che Colomba stava cercando. Questi, credendo che qualcuno dei Peterson le avesse prese, dice a Kim che se vuole vendicarsi della sua famiglia potr\u00e0 farlo il giorno dopo, nel labirinto del Tordo Beffeggiatore. Quella stessa notte Kim guarda fuori dalla finestra della sua camera e vede un inusuale stormo di uccelli che sembra volerle dire qualcosa. La mattina dopo Kim e la sua famiglia entrano nel labirinto e notano qualcosa di strano: una siepe con cinque figure a loro somiglianti. Successivamente, i cinque percorrono il labirinto, circondati da uno stormo cinguettante di vari uccelli, che sembrano voler dire loro qualcosa (com'era successo la notte precedente a Kim), ritrovandosi poi intrappolati in una gigantesca voliera e vengono raggiunti da Colomba che, con un sorriso inquietante, utilizza quel paio di forbici (che si rivelano essere magiche) per trasformare i signori Peterson in due piccioni e Andy e Ben in due tordi. Rivolgendosi poi ad una terrorizzata Kim, volendo che fosse felice perch\u00e9 detestava la sua famiglia per questa loro ossessione per gli uccelli, Colomba usa le forbici magiche per trasformarla in un gatto.\nAlieni in giardino (\"Aliens in the Garden\").\nDurante una tempesta, Kurt vede una nave spaziale atterrare nel suo giardino dopo esser stata colpita da un fulmine. Egli va ad indagare ma viene fermato da Flip, un bulletto locale, che guarda l'astronave e pensa che sia un giocattolo. Prima che Flip possa fare danni, un raggio di luce blu lo colpisce, mettendolo in fuga. Kurt \u00e8 scioccato nel vedere tre piccoli esserini in tuta spaziale in piedi davanti a lui, tentando di comunicare con loro inutilmente, dato che la sua voce \u00e8 troppo forte e sembra far loro del male. Pi\u00f9 tardi, arriva la sua amica, Jenna, ed \u00e8 scioccata di apprendere della scoperta di Kurt. In poco tempo, Flip ritorna con suo cugino Drake, in cerca di vendetta. Kurt e Jenna proteggono gli esserini, permettendo loro di tornare a casa. Dopo questo, Kurt scopre un pezzo della tuta spaziale di uno dei piccoli visitatori, e su di esso c'\u00e8 uno strano simbolo: la bandiera degli Stati Uniti d'America. Jenna e Kurt si chiedono cosa potrebbe significare, facendo dunque intendere che sono loro i veri alieni, mentre gli esserini erano in realt\u00e0 degli esseri umani. Tuttavia, poco dopo, i due decidono di andare a prendere un gelato, sorvolando su quant'\u00e8 successo precedentemente.\nL'impronta del destino (\"The Thumbprint of Doom\").\nTrisha, Jeremy e suo cugino Harold, un ragazzo superstizioso e fifone, incontrano per caso una strana ragazza di nome Carla, anch'ella ossessionata dalla superstizione e dal destino. Ella parla loro dell'\"Impronta del destino\" che, se applicata sulla fronte, causa terribili sciagure al povero malcapitato. Poich\u00e9 Carla sta annoiando Trisha e Jeremy con le sue manie superstiziose, nei giorni successivi, i due decidono di farle uno scherzo con la compartecipazione di Madame Wanda, una chiromante locale. Lo scherzo fallisce quando Carla, dopo la seduta, rivela ai tre di avere dei poteri soprannaturali. Trisha, Jeremy e Harold fuggono e si scopre che Carla aveva mentito e che in realt\u00e0 Madame Wanda \u00e8 sua madre.\nNote.\nDi questa raccolta due di questi racconti, \"Non svegliate la mummia\" e \"Il collegio perfetto\", sono stati adattati in due episodi della terza stagione della serie \"Piccoli brividi\", nonostante presentino numerose differenze rispetto alle versioni cartacee. La signora Forster, antagonista nel racconto \"La vendetta del ragno\", e il doccione a forma di gargoyle de \"Ti faccio la spia!\", sono apparsi come antagonisti nel videogioco per pc della serie uscito nel 2015."}
{"id": "5794768", "revid": "83531", "url": "https://it.wikipedia.org/wiki?curid=5794768", "title": "Associazione Calcio Riunite Messina 1978-1979", "text": "Questa pagina raccoglie i dati riguardanti l'Associazione Calcio Riunite Messina nelle competizioni ufficiali della stagione 1978-1979."}
{"id": "5794769", "revid": "83531", "url": "https://it.wikipedia.org/wiki?curid=5794769", "title": "Associazione Calcio Riunite Messina 1979-1980", "text": "Questa pagina raccoglie i dati riguardanti l'Associazione Calcio Riunite Messina nelle competizioni ufficiali della stagione 1979-1980."}
{"id": "5794770", "revid": "83531", "url": "https://it.wikipedia.org/wiki?curid=5794770", "title": "Associazione Calcio Riunite Messina 1980-1981", "text": "Questa pagina raccoglie le informazioni riguardanti l 'Associazione Calcio Riunite Messina nelle competizioni ufficiali della stagione 1980-1981."}
{"id": "5794772", "revid": "72396", "url": "https://it.wikipedia.org/wiki?curid=5794772", "title": "Associazione Calcio Riunite Messina 1981-1982", "text": "Questa pagina raccoglie le informazioni riguardanti l 'Associazione Calcio Riunite Messina nelle competizioni ufficiali della stagione 1981-1982."}
{"id": "5794777", "revid": "15756", "url": "https://it.wikipedia.org/wiki?curid=5794777", "title": "Ignatius Taschner", "text": " \nEra figlio dello scalpellino e intagliatore di Straubing Bartholom\u00e4us Taschner.\nBiografia.\nVisse l'infanzia e l'adolescenza a Lohr am Main. Dal 1885 al 1888 fu apprendista scalpellino a Schweinfurt. Dal 1889 al 1895 frequent\u00f2 l'Accademia delle belle arti di Monaco di Baviera sotto Syrius Eberle e Jakob Bradl ed ebbe come compagni di studi gli scultori Georg Wrba e Josef Rauch.\nNel 1894 ottenne il suo primo incarico dalla citt\u00e0 di Schweinfurt. Al cambio di secolo egli fece una grande impressione presso gli artisti della secessione di Monaco, della Secessione di Vienna e della Secessione di Berlino.\nNel 1903 Taschner divenne docente presso l'Accademia statale per le Arti e l'Artigianato di Breslavia. In quel periodo egli strinse a Monaco amicizia con Ludwig Thoma, allora redattore della rivista \"Simplicissimus\", al cui racconto \"Der heilige Hies\" egli diede il suo contributo.\nNel 1904 si rec\u00f2 a Berlino, ove lavor\u00f2 per i famosi architetti Alfred Messel e Ludwig Hoffmann, per i quali realizz\u00f2 numerose sculture.\nProgett\u00f2 l'argenteria per il principe ereditario Guglielmo di Prussia e molti oggetti di uso comune per l'industria. Nel 1906 si trasfer\u00ec a Mitterndorf, presso Dachau, ove su un grosso lotto di terreno si fece costruire una villa signorile. Subito dopo nacquero i progetti per le dieci figure della Fontana delle Fiabe nel parco Friedrichshain a Berlino.\nSuo progetto \u00e8 anche la Fontana del bimbo pescatore, sulla \"Wiener Platz\" a Monaco di Baviera.\nNel 1911 la villa a Mitterndorf era pronta ma egli non la pot\u00e9 godere a lungo: mor\u00ec infatti il 25 novembre del 1913."}
{"id": "5794782", "revid": "6923", "url": "https://it.wikipedia.org/wiki?curid=5794782", "title": "Half Moon Run", "text": "Gli Half Moon Run sono una band Canadese indie rock di Montreal. I membri della band sono Devon Portielje alla voce principale, chitarre e percussioni; Conner Molander alle voci, chitarre e tastiere; Dylan Phillips alle voci, batterie e tastiere; e Isaac Symonds alle voci, percussioni, mandolino, tastiere e chitarre. Il gruppo \u00e8 conosciuto per il massiccio sound composto dalle percussioni e per l'utilizzo di molti strumenti durante le loro esibizioni.\nCarriera.\n2012\u201313: \"Dark Eyes\".\nIl loro album di debutto, \"Dark Eyes\", \u00e8 stato pubblicato nel 2012, coprodotto da Daniel Lagac\u00e9 e Nygel Asselin. Si sono esibiti in Europa, Australia e Nord America. Hanno inoltre suonato al South by Southwest, Osheaga, Canadian Music Week e al Glastonbury Festival 2013, e hanno aperto per artisti dal calibro dei Of Monsters and Men, Metric, Patrick Watson, City and Colour e Mumford &amp; Sons.\nNell'Agosto del 2013, Ubisoft ha incluso \"Full Circle\" come colonna sonora del trailer di \"\".\nNel Luglio del 2014, hanno annunciato di essere al lavoro del loro secondo album, rilasciato nell'Autunno del 2015.\n2015: \"Sun Leads Me On\" e il tour Europeo.\nIl 24 Luglio 2015 la band ha annunciato un tour in Europa e in Gran Bretagna, con i relativi show a Londra, Parigi, Dublino, Bristol, Manchester, Leeds, Glasgow, Nottingham, Bruxelles, Cologne, Amsterdam e Berlino.\nIl 7 Agosto 2015 la band ha annunciato, sulla loro pagina Twitter, la data di rilascio del loro secondo album in Studio, \"Sun Leads Me On\", il 23 Ottobre 2015. Contemporaneamente hanno rilasciato la teaser track \"Trust\", disponibile come free download con il preordine dell'album.\n2019\u2013present: \"A Blemish in the Great Light\", abbandono di Symond, e \"Seasons of Change\".\nIl 1 Novembre 2019, Half Moon Run hanno realizzato il loro terzo album \"A Blemish in the Great Light\". L'album ha vinto il Juno Award per Adult Alternative Album of the Year agli Juno Awards of 2020.\nIl 25 Maggio 2020, il gruppo annuncia che Isaac Symonds avrebbe voluto lasciare la band.\nDurenate Maggio e Giugno 2020 mentre i membri dell gruppo sono suolati per la pandemia COVID-19, registrano e realizzano video in cui suonano le loro canzoni, compreso Symonds. Inoltre relaizziano sette singoli, sei dei quali pi\u00f9 tardi saranno inseriti nell' EP \"Seasons of Change\" il 17 Luglio. Sono poi usciti in Settembre con \"The Covideo Sessions\", un EP di versioni live di loro canzoni pubblicati precedentemente.\nIl 21 Agosto 2020, Dylan Phillipsrealizza il suo EP di debutto intitolato \"Undercurrents\".\nIl 18 Marzo 2021, il gruppo realizza il singolo \"How Come My Body\" in preprarazione del loro nuvo lavoro."}
{"id": "5794783", "revid": "47767", "url": "https://it.wikipedia.org/wiki?curid=5794783", "title": "Alena da Forest", "text": ""}
{"id": "5794787", "revid": "599013", "url": "https://it.wikipedia.org/wiki?curid=5794787", "title": "Jos\u00e9 Riga", "text": "Carriera.\nIn collaborazione con Michel Bruyninckx, Jos\u00e9 Riga invent\u00f2 e svilupp\u00f2 un metodo di allenamento calcistico incentrato sulle funzionalit\u00e0 cerebrali, chiamato CogiTraining, ed uno strumento importante come il SenseBall, che, con il loro utilizzo sarebbero stati in grado di rendere qualsiasi giocatore ambidestro, oltre ovviamente ad altre migliorie nella tecnica di gioco.\nNel giugno 2012, va in Qatar per lavorare nell'Aspire Academy (centro d'allenamento), ma rassegna le sue dimissioni gi\u00e0 agli inizi del 2013.\nNell'ottobre 2013, firma un contratto con l' ed entra a far parte dello staff tecnico delle squadre giovanili. Con Michel Bruyninckx, Jos\u00e9 Riga fu incaricato di sviluppare il concetto di allenamento per i giocatori, in particolare con il loro CogiTraining.\nAncora oggi, Jos\u00e9 Riga collabora con il team CogiTraining / SenseBall per migliorare il loro metodo di allenamento e poterlo sperimentare sulla prima squadra di una societ\u00e0 professionistica.\nRiga viene assunto dal Charlton Athletic l'11 Marzo 2014 in qualit\u00e0 di manager, un giorno dopo le dimissioni del precedente allenatore, Chris Powell, che rescisse il contratto in quanto la societ\u00e0 non condivideva i suoi progetti a lungo termine per la squadra. In quel periodo il Charlton \u00e8 al fondo della Championship. Riga firma un contratto fino alla fine della stagione, l'obiettivo principale \u00e8 di raggiungere la salvezza il prima possibile. Questa viene raggiunta il 29 Aprile 2014 dopo la vittoria casalinga per 3-1 con il Watford.\nIl 3 giugno 2014 viene riportato che Riga ha raggiunto un accordo per diventare il capo allenatore del , e che avrebbe gi\u00e0 iniziato a lavorare dalla settimana seguente. Nei giorni seguenti infatti, il Presidente del Blackpool Karl Oyston conferm\u00f2 che c'era gi\u00e0 stato un accordo verbale sul posto. L'11 Giugno viene ufficializzato che Riga sar\u00e0 il nuovo allenatore del Blackpool. Tre settimane dopo per\u00f2, i giornali dichiarano la panchina di Riga instabile e pronta per essere lasciata. Il club e Riga non commentano l'accaduto, ma al 30 Giugno il Blackpool non ha ancora uno staff tecnico e solo sette giocatori sotto contratto. Per questo Riga dovr\u00e0 ritardare l'inizio degli allenamenti e del pre-campionato.\nIl 9 luglio Riga ha a disposizione otto giocatori e solo tre assistenti tecnici, che accettano di iniziare gli allenamenti anche se non avevano ancora firmato i propri contratti. Il 17 Luglio, dopo esser stato cancellato un ritiro pre-campionato in Spagna per focalizzarsi sugli acquisti, il posto di Riga fu dichiarato di nuovo instabile dopo una discussione con Oyston sulla politica del mercato. Due giorni dopo il Blackpool gioca un'amichevole contro il Penrith, con cinque giocatori in prova, e due come sostituti, e con solo sei giocatori effettivamente sotto contratto, il resto della squadra \u00e8 composto dai ragazzi delle giovanili. Alla sua entrata in campo, Riga viene accolto da una standing ovation da parte dei tifosi. Alla fine del match n\u00e9 Riga n\u00e9 i giocatori rilasceranno interviste. Avendo vinto solo una delle 15 partite disputate in campionato, Riga verr\u00e0 licenziato il 27 Ottobre 2014, diventando il secondo allenatore meno longevo nella storia del club.\nIl 2 febbraio 2015 Riga fa ritorno allo Standard Liegi, in Belgio, dove viene assunto come allenatore dopo la partenza di Ivan Vukomanovi\u0107. Il primo incontro avviene il 6 Febbraio 2015, scontro in campionato contro il Royal Mouscron-P\u00e9ruwelz, che termina 3 - 0 per lo Standard. Alla fine della stagione Riga annuncia che non rinnover\u00e0 il contratto con lo Standard e al suo posto verr\u00e0 ingaggiato Slavoljub Muslin, ufficializzato il 5 giugno 2015.\nIl 14 gennaio 2016 \u00e8 nominato allenatore del , club della seconda serie inglese, per la seconda volta in carriera. Dopo la retrocessione in terza divisione \u00e8 sostituito da Russell Slade.\nTornato in patria, il 1\u00ba novembre 2016 diviene l'allenatore del , nella seconda divisione belga. Sar\u00e0 esonerato nell'ottobre 2017.\nNel luglio 2018 \u00e8 ingaggiato dai tunisini del Club Africain.\nStatistiche.\nAggiornato al 18 Gennaio 2016"}
{"id": "5794792", "revid": "116641043", "url": "https://it.wikipedia.org/wiki?curid=5794792", "title": "Cinna (Corneille)", "text": "Cinna (\"Cinna, ou la Cl\u00e9mence d'Auguste\", o, semplicemente, \"Cinna\") \u00e8 una tragedia divisa in cinque atti di Pierre Corneille, rappresentata per la prima volta nel 1640 o nel 1641.\nTrama.\nAtto primo.\nEmilia rievoca la morte del padre Gaio Toranio, tutore di Augusto poi proscritto e fatto da questi assassinare al momento della sua ascesa al potere. Per questo, la fanciulla ha chiesto all'amato Cinna di vendicarla ordendo un complotto contro l'imperatore, bench\u00e9 egli la consideri ormai come una figlia; in premio otterr\u00e0 la sua mano. Cinna le riferisce l'entusiasmo dei congiurati, i quali hanno stabilito di uccidere Augusto il giorno successivo. L'amico Massimo controller\u00e0 con alcuni uomini l'ingresso del tempio capitolino in cui il sovrano sar\u00e0 intento a compiere un sacrificio, Cinna circonder\u00e0 con altri la vittima designata. Giunge Evandro, perch\u00e9 Augusto ha fatto chiamare Cinna e Massimo; Emilia, agitata, teme che il piano sia stato scoperto.\nAtto secondo.\nAi suoi due consiglieri abituali, Augusto confida l'idea di abbandonare il potere, ormai divenuto un pesante fardello in ragione dell'et\u00e0 e delle preoccupazioni continue che porta con s\u00e9. Cinna consiglia al sovrano di rimanere al posto che gli compete di diritto e illustra i rischi dell'anarchia, Massimo rileva invece la grandezza di rinunciare a un trono detenuto legittimamente. Partito Augusto, i due amici litigano; anche se Cinna ha parlato in questo modo per poter riservare all'imperatore una fine violenta, Massimo reputava pi\u00f9 pratica e indolore la soluzione prospettata dal sovrano.\nAtto terzo.\nMassimo ha scoperto che Cinna \u00e8 spinto al parricidio dall'amore verso Emilia. Al fido Euforbio svela di essere anche lui innamorato della donna, sicch\u00e9 il suo liberto lo sprona a rivelare il progettato omicidio al fine di ottenere da Augusto la mano di Emilia. Pur resistendo con sdegno all'idea, Massimo vacilla. Cinna, intanto, \u00e8 fortemente combattuto; da un lato sa di dover uccidere il sovrano, dall'altro prova orrore al pensiero di rivoltarsi contro un regnante buono, che ha piena fiducia in lui e ha promesso di metterlo a parte del trono, promettendogli in sposa Emilia. Espone le sue ragioni a Emilia, la quale le respinge risolutamente, negando il suo amore se Cinna non porter\u00e0 a compimento la vendetta.\nAtto quarto.\nEuforbio racconta tutto ad Augusto ed afferma che Massimo, tormentato dal rimorso, si \u00e8 gettato nel Tevere. Augusto non si capacita di come i suoi due pi\u00f9 stimati consiglieri abbiano potuto tradirlo; da un lato maledice il potere e comprende le ragioni dei congiurati, visto che lui stesso \u00e8 asceso al potere con la violenza, ed \u00e8 quindi portato alla clemenza, dall'altro sente di dover punire i colpevoli per salvare il regno. Livia sostiene i vantaggi del perdono.\nMassimo - il cui suicidio era stato inventato da Euforbio per prevenire la punizione del sovrano - incontra Emilia e la esorta a fuggire con lui, ma la donna, che lo accusa di aver architettato tutto, rifiuta invocando il proprio onore e il dovere di seguire Cinna nel suo destino. Massimo ha in effetti concertato il piano con Euforbio; rimasto solo si ravvede, incolpando il liberto che con i suoi fallaci consigli lo ha traviato.\nAtto quinto.\nChiamato da Augusto, Cinna rimane sgomento; il sovrano conosce ormai tutti i dettagli della congiura. Augusto non sa per\u00f2 ancora che anche Emilia \u00e8 parte del complotto. La giovane rivendica con orgoglio il suo diritto di vendicare il padre e tenta di respingere l'intervento di Cinna, il quale, confessando di aver agito per amor suo, si prende ogni responsabilit\u00e0. Augusto scopre poi il doppio gioco di Euforbio e Massimo. Alla fine, l'imperatore decide di perdonare tutti, concedendo a Cinna la mano di Emilia e assegnandogli il consolato per l'anno successivo; Cinna, Emilia e Massimo depongono il loro progetto, si meravigliano della sua magnanimit\u00e0 e lo riconoscono come unico sovrano legittimo.\nStoria dell'opera.\nNon si sa con certezza quando Corneille abbia scritto \"Cinna\", n\u00e9 si conosce con esattezza la data della prima rappresentazione. Nel satirico \"Epicedium Petri Cornelii poetae Tragici\" (maggio 1641), M\u00e9nage cita Cinna dopo Orazio e Medea, altri due celebri personaggi del teatro tragico corneliano. L'11 settembre 1642, per\u00f2, il medico Pierre Bourdelot scrisse a Cassiano dal Pozzo che \"Cinna\", \u00ab la pi\u00f9 bella \"pi\u00e8ce\" che sia stata fatta in Francia \u00bb, risaliva a \u00ab poco tempo prima \u00bb. \nIl poco indovinato aggettivo \u00ab feroce \u00bb, riservato da M\u00e9nage a Cinna, lascia intendere che il poeta non avesse una conoscenza diretta del testo, e il destinatario straniero della missiva di Bourdelot, con cui questi intratteneva una corrispondenza saltuaria, autorizza a dare un senso piuttosto vago alla caratterizzazione \u00ab poco tempo \u00bb. La tragedia potrebbe quindi essere stata concepita (e forse almeno parzialmente scritta) nella primavera del 1641 per essere rappresentata nella stagione invernale 1641-1642. Altri ipotizzano che l'autore abbia cominciato a lavorare alla nuova tragedia contemporaneamente all'\"Horace\", l'abbia portata a compimento poco dopo quest'ultima, nel 1640, e l'abbia mandata in scena sul finire dell'anno.\nCoronata da un grande successo, l'opera apparve il 18 gennaio 1643 per i tipi di Quinet. Il drammaturgo di Rouen dedic\u00f2 \"Cinna\" al ricco finanziere Pierre Puget de Montauron, la cui generosit\u00e0 venne stimolata nei ditirambi preposti alla tragedia. Dal finanziere, Corneille ricevette l'ingente somma di seicento lire. Il valore di \"Cinna\" fu poi attestato da una lettera all'autore di Guez de Balzac, nonostante il critico mettesse in rilievo alcune inesattezze storiche e in particolare la distanza tra lo spirito repubblicano romano - espresso da Corneille - e quello dell'impero augusteo - il periodo in cui \u00e8 ambientato \"Cinna\".\nRappresentata 27 volte sotto Luigi XIV, l'opera godette sempre di molta fortuna. Continu\u00f2 a essere messa in scena nel Settecento e anche Napoleone la fece rappresentare, nel 1806 a Saint-Cloud e nel 1808 a Erfurt.\nLe fonti cui Corneille attinse sono due: un passo del senecano \"De Clementia\" (I, 9) - che era stato commentato da Montaigne - e un passo della \"Storia romana\" di Cassio Dione. La tragedia si ispira a un fatto storico, il complotto contro Augusto del 4 d. C., cui Cinna partecip\u00f2, ma lo adatta alle esigenze teatrali; il personaggio di Emilia \u00e8 inoltre interamente frutto di fantasia."}
{"id": "5794796", "revid": "13261", "url": "https://it.wikipedia.org/wiki?curid=5794796", "title": "Trattato Euratom", "text": ""}
{"id": "5794801", "revid": "767487", "url": "https://it.wikipedia.org/wiki?curid=5794801", "title": "Societ\u00e0 Sportiva Cavese 1919 2006-2007", "text": "Questa pagina raccoglie le informazioni riguardanti la Societ\u00e0 Sportiva Cavese 1919 nelle competizioni ufficiali della stagione 2006-2007."}
{"id": "5794803", "revid": "991694", "url": "https://it.wikipedia.org/wiki?curid=5794803", "title": "Rivelatori ad infrarossi", "text": ""}
{"id": "5794807", "revid": "767487", "url": "https://it.wikipedia.org/wiki?curid=5794807", "title": "I tredici figli del drago verde", "text": "I tredici figli del drago verde (\"Shi san tai bao\") \u00e8 un film del 1970 diretto da Chang Cheh.\nFilm di arti marziali prodotto ad Hong Kong.\nTrama.\nAlla fine del nono secolo della Cina imperiale la corte della dinastia Tang non ha pi\u00f9 il controllo effettivo del suo impero e la capitale Chang'an viene saccheggiata dall'esercito antigovernativo di Huang Chao. Li Keyong, un capo Shatuo fedele alla causa Tang, impiega le sue truppe per reprimere la ribellione. I suoi 13 generali, tutti suoi figli naturali o adottivi - cacciano Huang da Chang'an, anche se con lo svolgersi degli eventi diventa sempre pi\u00f9 evidente una divisione tra alcuni di loro. Dopo la vittoria, Li Keyong accetta un invito per un banchetto presso il territorio del governatore militare Zhu Wen di Bianliang, senza sapere che si trattava di una trappola per assassinarlo.\nDistribuzione.\nEdizioni home video.\n\u00c8 uscito il 1\u00ba dicembre 2006 in DVD nella \"Edizione Restaurata\" distribuita dalla AVO FILM, il film \u00e8 stato riproposto il 15 giugno 2011 distribuito sempre dalla AVO FILM nel cofanetto \"Shaw Brothers - Volume 1\" insieme ad altri due film \nI dodici medaglioni e Le invincibili spade delle tigri volanti."}
{"id": "5794809", "revid": "6923", "url": "https://it.wikipedia.org/wiki?curid=5794809", "title": "Unit\u00e0 tecnica di massa", "text": "L'unit\u00e0 tecnica di massa (simbolo: UTM o u.t.m.) \u00e8 l'unit\u00e0 di misura della massa facente parte del sistema pratico degli ingegneri. Basandosi su un sistema che non comprende la massa tra le sue grandezze fondamentali, l'unit\u00e0 tecnica di massa viene definita come una forza (misurata in kgf) su un'accelerazione (misurata in m/s\u00b2), ovvero una forza per il quadrato di un tempo (in secondi) diviso una lunghezza (in metri). Una massa di 1 UTM \u00e8 quindi definibile come quella di un corpo che accelera di 1 m/s\u00b2 quando ad esso viene applicata una forza pari a 1 kgf. Nel Sistema Internazionale 1 UTM \u00e8 pari a 9,80665 kg.\nL'unit\u00e0 di misura viene anche indicata come par, hyl o mug (contrazione di \"metric slug\", dove slug \u00e8 l'unit\u00e0 di misura tecnica della massa basata sul sistema gravitazionale FPS). Sebbene \"hyl\" venga comunemente usato per indicare l'unit\u00e0 tecnica di massa, soprattutto in Germania, il suo utilizzo \u00e8 fortemente sconsigliato. Questo perch\u00e9 il termine \"hyl\" pu\u00f2 essere inteso in due modi diversi: come hyl = 9.80665 g e come hyl = 9.80665 kg (al posto del pi\u00f9 corretto \"kilohyl\", comunque utilizzato per scongiurare l'ambiguit\u00e0 dell'unit\u00e0 di misura). In passato fu proposto di chiamare il kilohyl \"inerta\" (simbolo: i), ma il nome non entr\u00f2 mai nell'uso pratico"}
{"id": "5794816", "revid": "71155", "url": "https://it.wikipedia.org/wiki?curid=5794816", "title": "The Heroic Ones - I tredici figli del drago verde", "text": ""}
{"id": "5794818", "revid": "991694", "url": "https://it.wikipedia.org/wiki?curid=5794818", "title": "SeS2", "text": ""}
{"id": "5794819", "revid": "71155", "url": "https://it.wikipedia.org/wiki?curid=5794819", "title": "I 13 figli del Drago Verde", "text": ""}
{"id": "5794820", "revid": "71155", "url": "https://it.wikipedia.org/wiki?curid=5794820", "title": "The Heroic Ones", "text": ""}
{"id": "5794821", "revid": "155634", "url": "https://it.wikipedia.org/wiki?curid=5794821", "title": "Thomas Harasser", "text": "Biografia.\nIn Coppa del Mondo ha esordito il 13 marzo 2011 a Bran\u00e4s (43\u00ba) e ha ottenuto il primo podio il 12 dicembre 2015 a Val Thorens (2\u00ba).\nIn carriera ha partecipato a un'edizione dei Campionati mondiali (38\u00ba a Kreischberg 2015)."}
{"id": "5794822", "revid": "599013", "url": "https://it.wikipedia.org/wiki?curid=5794822", "title": "Nazionale di roller derby maschile del Sudafrica", "text": "La nazionale di roller derby maschile del Sudafrica \u00e8 la selezione maggiore maschile di roller derby, il cui nickname \u00e8 Team South Aftica, che rappresenta il Sudafrica nelle varie competizioni ufficiali o amichevoli riservate a squadre nazionali. Avrebbe dovuto partecipare al campionato mondiale di roller derby maschile 2016 ma si \u00e8 ritirata."}
{"id": "5794823", "revid": "71155", "url": "https://it.wikipedia.org/wiki?curid=5794823", "title": "I 13 figli del drago verde", "text": ""}
{"id": "5794832", "revid": "991694", "url": "https://it.wikipedia.org/wiki?curid=5794832", "title": "E324", "text": ""}
{"id": "5794836", "revid": "76963", "url": "https://it.wikipedia.org/wiki?curid=5794836", "title": "Alyssa Shafer", "text": "Sorella maggiore dell'attore Nick Shafer.\nHa iniziato la sua carriera ad appena 4 anni recitando nel film \"L'asilo dei pap\u00e0\" con Eddie Murphy."}
{"id": "5794845", "revid": "78247901", "url": "https://it.wikipedia.org/wiki?curid=5794845", "title": "Uomo rinascimentale", "text": ""}
{"id": "5794847", "revid": "287204", "url": "https://it.wikipedia.org/wiki?curid=5794847", "title": "Clima dell'Australia", "text": "L'Australia \u00e8 cos\u00ec vasta che il suo clima \u00e8 mutevole. La maggior parte del continente, rappresentato dalla sola Australia, \u00e8 desertico o in gran parte arido. Solo le aree a sud-est e sud-ovest sono caratterizzate da un clima temperato e da foreste che rendono il suolo fertile e adatto allo sviluppo demografico. Il territorio settentrionale ha un clima essenzialmente tropicale, che spazia da foreste tropicali a praterie e aree secche.\nIl clima australiano \u00e8 governato dalla calda e discendente corrente d'aria subtropicale e dall'alta pressione. Questo equilibrio tra le correnti fa s\u00ec che lo schema delle precipitazioni in Australia dipenda fortemente dall'alternarsi delle stagioni. Non considerando l'Antartide, le precipitazioni annuali in Australia sono le pi\u00f9 basse rispetto a tutti gli altri continenti, con una certa inclinazione alla siccit\u00e0 che pu\u00f2 durare per mesi ed \u00e8 stata causata in parte dal progressivo avvicinamento del continente all'equatore, un movimento dovuto alla deriva dei continenti. La variazione nelle precipitazioni \u00e8 attribuita all'Oscillazione Meridionale.\nDal momento che l'Australia \u00e8 piuttosto vicina all'equatore, il suo clima risulta meno influenzato dalle correnti d'aria fredda che dalle regioni polari giungono nell'entroterra, diversamente da quanto avviene in inverno nell'emisfero boreale. Di conseguenza, in Australia gli inverni sono miti e la differenza tra le temperature estive e quelle invernali \u00e8 molto meno marcata rispetto, ad esempio, al continente europeo. Nonostante ci\u00f2, a causa della variegata vegetazione, alcune aree del Paese sono pi\u00f9 soggette a forti escursioni termiche, sia giornaliere che stagionali, rispetto ad altre zone: qui, le temperature cadono in un intervallo compreso tra pochi gradi sotto zero fino a circa 50\u00a0\u00b0C. Ad ogni modo, si nota comunque che le temperature minime sono lo stesso moderate.\nL'impatto dell'attivit\u00e0 antropica e non solo sul continente australiano \u00e8 notevole e il cambiamento climatico ha effetti considerevoli in questa area del mondo. Le temperature medie si sono alzate di circa 0,7\u00a0\u00b0C tra il 1910 ed il 2004, minacciando la biodiversit\u00e0 e la Grande Barriera Corallina (\"Great Barrier Reef\"). L'effetto serra accentuasi nel Terzo Millennio \u00e8 reputato come il principale responsabile di questi cambiamenti su larga scala. Secondo il Bureau of Meteorology, circa l'80% del continente riceve poco pi\u00f9 di 600\u00a0mm di precipitazioni in un anno e parte invece ne riceve solo 300\u00a0mm. Nel complesso, l'Australia ha un tasso di precipitazioni estremamente basso (mediamente 419\u00a0mm) che continua a scendere.\nPrecipitazioni.\nPioggia.\nOltre l'80% del continente ha una media di precipitazioni pari a poco meno di 600\u00a0mm e solo l'Antartide, nel mondo, riceve meno pioggia dell'Australia. Una localit\u00e0 nei pressi dell'entroterra, vicino al Lago Eyre (nel Sud), riceve solo circa 81\u00a0mm di pioggia annui. Troudaninna Bore (sempre al sud, ad un'altitudine di circa 46 metri s.l.m.), tra il 1893 ed il 1936, in media, aveva 105\u00a0mm di precipitazioni. Si passa, dunque, da un estremo all'altro anche in zone relativamente vicine. Nel North Queensland, sulla costa, la media annuale \u00e8 di circa 4'000\u00a0mm, con un record di circa 12'461\u00a0mm sulla cima del monte Bellenden Ker, risalente al 2000. Ci sono quattro fattori principali che contribuiscono all'aridit\u00e0 di gran parte del continente australiano:\nLa precipitazione media annuale nel deserto australiano \u00e8 estremamente bassa, spaziando dagli 81 ai 250\u00a0mm annui. I temporali sono molto comuni nella regione, con una media di 15-20 tempeste all'anno. Le temperature giornaliere estive vanno dai 32 ai 40\u00a0\u00b0C mentre in inverno scendono a livelli pi\u00f9 moderati, dai 18 ai 23\u00a0\u00b0C.\nLe aree meridionali dell'Australia ricevono i tradizionali venti occidentali ed accolgono la pioggia garantita dai sistemi ad alta pressione che si spostano verso il nord del paese durante l'inverno. Ondate di freddo possono congelare l'entroterra, sebbene le temperature lungo la costa e i dintorni restino miti tutto l'anno, scendendo al massimo a pochi gradi sotto zero. Le estati nell'Australia meridionale sono tendenzialmente asciutte e molto calde, con un po' di brezza marina. Nei periodi di siccit\u00e0, venti caldi e poco umidi provenienti dall'interno possono favorire incendi boschivi nel sud-est del Paese, sebbene questi eventi accadano principalmente in Victoria e nel Nuovo Galles del Sud.\nLe aree tropicali del territorio settentrionale hanno estati umide a causa dei monsoni. Durante la stagione delle piogge (\"wet season\"), tipicamente nel periodo Ottobre-Aprile, i venti umidi di nord-ovest portano rovesci e temporali. Occasionalmente, i cicloni tropicali posso causare abbondanti piogge sulle regioni costiere e, con un po' di fortuna, queste precipitazioni si possono diffondere anche nel lontano interno. Dopo la stagione umida, arriva quella pi\u00f9 secca che \u00e8 l'\"inverno\" (estate in Europa) che porta prevalentemente a cieli sereni e a temperature medio-alte.Il lento tasso di evaporazione da questi tiepidi bacini idrici permette all'acqua di evaporare pi\u00f9 lentamente. Pertanto, le nuvole cariche di pioggia si formano raramente ed in genere non durano abbastanza da poter rovesciare l'acqua lontano da dove si sono formate o garantire precipitazioni sufficienti. Le zone aride o parzialmente aride dell'Australia si concentrano in questa regione. L'assenza di montagne dalla conformazione o altitudine significativa, rispetto al livello del mare, riducono al minimo le precipitazioni per condensazione, cos\u00ec come la presenza di bacini idrici interni. Nell'est, la Grande Catena divisoria (\"Great Dividing Range\") rallenta il movimento delle correnti d'aria o nuvole verso l'interno dell'Australia.\nLa forma compatta del continente ha ridotto la presenza di acqua al suo interno. I venti umidi che riescono ad arrivare all'entroterra desertico spesso hanno gi\u00e0 rovesciato gran parte del loro contenuto acqueo sulle coste o altrove.\nNeve.\nIn Australia, la neve cade frequentemente sugli altipiani presso la costa orientale, negli stati di Victoria, Nuovo Galles del Sud, in Tasmania e nell'Australian Capital Territory. C'\u00e8 una regolare stagione delle nevicate in alcune aree, sede di alcuni impianti sciistici per turisti. La neve precipita regolarmente anche presso la Grande Catena Divisoria a nord di Stanthorpe, nel Queensland, e in altre zone isolate dell'Australia meridionale ed occidentale. In tutte le altre regioni del continente, la neve difficilmente cade. Raramente si hanno nevicate presso Alice Springs o su Uluru.\nLa neve a livello del mare \u00e8 occasionalmente riportata nell'Australia continentale. Sono frequenti casi anche in Tasmania, dove le nevicate si concentrano nei mesi invernali (giugno-settembre). Sull'isola, la neve \u00e8 pi\u00f9 rara da vedersi sulla costa nord a causa della maggiore influenza dell'oceano. Nel continente, molte citt\u00e0 principali come Melbourne e Hobart vedono una nevicata circa ogni cinque anni e in altre zone (come i sobborghi di Perth o Adelaide) si tratta di un fenomeno ancora pi\u00f9 raro. Ad ogni modo, sulla Grande Catena Divisoria le piste da sci sono molto diffuse e a poche ore di distanza dai centri urbani principali. A Canberra si registrano leggere nevicate invernali, mentre Orange, Lithgow e Katoomba, nel Nuovo Galles del Sud, sono caratterizzate da regolari stagioni di nevicate.\nLe occasionali ondate di freddo provenienti dall'Antartide posso aumentare la possibilit\u00e0 di nevicate nelle aree rurali, come successo nel 1958, 1965, 1986, 2005 e di recente, nel 2015.\nStato e territori.\nTerritorio della Capitale Australiana.\nA causa della sua elevazione rispetto al mare (circa 650 metri s.l.m.) e della distanza dalla costa, questa regione gode di un clima continentale, diversamente da altre aree o citt\u00e0 australiane con un clima moderato grazie all'influsso del mare. Canberra \u00e8 nota per le sue estati calde ed asciutte, con inverni che occasionalmente sono caratterizzati da nebbia e gelate. Molte delle montagne pi\u00f9 alte in questo territorio sono coperte da neve per buona parte dell'inverno. I temporali si verificano principalmente da ottobre fino a marzo o aprile e le precipitazioni annue sono di circa 623\u00a0mm, abbondanti in primavera e agli inizi dell'estate, scarse in inverno.\nLa temperatura pi\u00f9 alta mai registrata in questo territorio \u00e8 stata di 42.8\u00a0\u00b0C ad Acton, l'11 gennaio 1939. La pi\u00f9 bassa, invece, risale all'11 luglio 1971 a Gudgenby, -14.6\u00a0\u00b0C.\nTerritorio del Nord.\nIl Territorio del Nord ha due distinte aree climatiche. La zona settentrionale lungo la costa, che include la citt\u00e0 di Darwin, con un clima tropicale e dunque molta umidit\u00e0 e due stagioni principali, quella umida (novembre-aprile) e quella secca (maggio-ottobre). Durante quest'ultima pi\u00f9 o meno ogni giorno \u00e8 sereno e a temperature miti con un'umidit\u00e0 che nel pomeriggio si aggira intorno al 30%. Ci sono poche precipitazioni tra maggio e settembre. Nei mesi pi\u00f9 freddi di giugno e luglio, la temperatura minima giornaliera pu\u00f2 scendere fino ai 14\u00a0\u00b0C e generalmente mai al di sotto, con gelate che non sono mai state registrate finora. La stagione umida \u00e8 associata ai cicloni tropicali e ai monsoni. La maggioranza delle precipitazioni si ha tra dicembre e marzo, nell'estate dell'emisfero australe, con tempeste molto comuni ed un'umidit\u00e0 relativa del 70%. In media oltre 1570\u00a0mm di pioggia cadono al nord e i temporali possono dare vita a spettacolari giochi di lampi e saette.\nLa regione centrale, quella di Alice Springs e Uluru, \u00e8 semi-arida con scarse piogge durante i mesi pi\u00f9 caldi (da ottobre fino a marzo di solito). L'Australia centrale arriva invece a meno di 250\u00a0mm di precipitazioni annue.\nLa temperatura pi\u00f9 alta registrata \u00e8 di 48.3\u00a0\u00b0C a Finke, tra il 1\u00b0 e il 2 gennaio 1960, mentre la minima \u00e8 di -7.5\u00a0\u00b0C ad Alice Springs, il 12 luglio 1976.\nQueensland.\nPer via delle sue dimensioni, in questo stato si ha una significativa variazione del clima passando dalla costa all'entroterra. Scarse precipitazioni ed estati torride sono tipiche nella zona interna occidentale, al nord si hanno le stagioni dei monsoni e sulla costa le temperature e le condizioni atmosferiche sono molto pi\u00f9 moderate. L'interno e l'area meridionale, con le loro catene montuose, possono raggiungere temperature basse. Il clima della fascia costiera \u00e8 influenzato dalle calde correnti oceaniche e dalla brezza marina che regola il meteo.\nNel Queensland, dunque, abbiamo ben cinque regioni climatiche predominanti, una classificazione basata essenzialmente sulla temperatura e l'umidit\u00e0.:\nAd ogni modo, parte della popolazione del Queensland vive in due principali stagioni: un periodo invernale di temperature piuttosto miti e precipitazioni scarse o assenti ed un'estate secca con alte temperature e umidit\u00e0 notevoli, con molte piogge.\nLa massima temperatura registrata \u00e8 di 49.5\u00a0\u00b0C a Birdsville, il 24 dicembre 1972 (tenete presente che nell'emisfero australe le stagioni sono invertite). La temperatura di 53.1\u00a0\u00b0C risale invece al 16 gennaio 1889 a Cloncurry, ma non \u00e8 considerata attendibile.\nLa temperatura pi\u00f9 bassa \u00e8 -10.6\u00a0\u00b0C, registrata a Stanthorpe il 23 giugno 1961. Un valore simile \u00e8 stato raggiunto anche al The Hermitage, il 12 luglio 1965.\nAustralia Meridionale.\nLa maggior parte dello stato \u00e8 arido o gode di un clima semi-arido. Le zone costiere meridionali hanno un clima mediterraneo con inverni umidi e miti ma estati calde e secche. Le piogge pi\u00f9 intense si hanno sulle coste e sui complessi montuosi del Monte Lofty (1200\u00a0mm annui) mentre le precipitazioni sono scarse nel bacino del Lago Eyre, che riceve circa 150\u00a0mm ogni anno o addirittura anche 100\u00a0mm e basta. Nei distretti del sud la pioggia cade nei mesi invernali quando i sistemi ad alta pressione subtropicali si spostano al nord sul continente australiano.\nLe temperature medie vanno dai 29\u00a0\u00b0C di gennaio ai 15\u00a0\u00b0C di luglio. Le temperature giornaliere possono arrivare, tra gennaio e febbraio, fino a 48\u00a0\u00b0C, con il record di 50.7\u00a0\u00b0C ad Oodnadatta, registrato il 2 gennaio 1960, la pi\u00f9 alta temperatura mai registrata ufficialmente in Australia. La minima invece \u00e8 di -8.0\u00a0\u00b0C a Yongala, del 20 luglio 1976.\nTasmania.\nLa Tasmania ha un clima fresco con quattro stagioni distinte. L'estate dura da dicembre fino a febbraio quando la temperatura massima lungomare \u00e8 di 21\u00a0\u00b0C e quella dell'entroterra vicino Launceston raggiunge 24\u00a0\u00b0C. Altre zone interne sono pi\u00f9 fresche con Liawenee, sulla Central Plateau, che \u00e8 uno dei posti pi\u00f9 freddi in Australia, con temperature che a febbraio vanno dai 4 ai 17\u00a0\u00b0C. L'autunno dura da marzo a maggio ed il tempo atmosferico \u00e8 mutevole, con \"rimasugli\" estivi che cedono lentamente il posto all'inverno.\nQuest'ultima stagione si ha tra giugno e luglio, che sono i mesi generalmente pi\u00f9 umili e freddi dello stato che possono anche accogliere delle nevicate. Al massimo, in questa stagione, si arriva a 12-13\u00a0\u00b0C e lungo la costa si arriva a 3\u00a0\u00b0C medi sulla Central Plateau, grazie alle correnti fredde dell'Oceano meridionale. La primavera \u00e8 solo una stagione di transizione, dove gli schemi rigidi invernali prendono la forma lentamente di quelli estivi, anche se le nevicate sono piuttosto comuni fino al mese di ottobre. La primavera \u00e8 caratterizzata da venti leggeri con brezze marine al pomeriggio che influenzano il clima costiero.\nLe piogge in Tasmania seguono uno schema complicato analogo a quello che si registra sui continenti pi\u00f9 grandi alla stessa latitudine nell'emisfero boreale. Sulla costa occidentale la pioggia va da 1458\u00a0mm di Strahan fino a 2690\u00a0mm nella Cradle Valley delle montagne.\nIn inverno le precipitazioni si intensificano: gennaio e febbraio tipicamente hanno medie del 30-40% delle piogge che di solito si hanno in agosto, che dunque risulta il mese pi\u00f9 piovoso insieme a luglio. Anche nei mesi pi\u00f9 asciutti la pioggia si rovescia principalmente con regolarit\u00e0, dando comunque una serie di giorni piovosi pi\u00f9 alta rispetto ad ogni altra zona continentale dell'Australia. Pi\u00f9 ad est della Lake Country, la pioggia scende a 900\u00a0mm mentre nelle Midlands dimezza fino ai 450\u00a0mm o si attesta intorno ai 600\u00a0mm di Ross. La costa orientale presenta una simile distribuzione delle piogge.\nLa costa settentrionale densamente popolata \u00e8 molto pi\u00f9 asciutta dell'area occidentale, con piogge di 666\u00a0mm a Launceston fino ai 955\u00a0mm di Burnie a nord est o i 993\u20131000\u00a0mm di Scottsdale ancora pi\u00f9 ad est. I rovesci si hanno perlopi\u00f9 in inverno e le medie estive in un mese scendono a 31\u00a0mm (Launceston).\nLa costa orientale \u00e8 pi\u00f9 umida delle Midlands (775\u00a0mm al St. Helens o 640\u00a0mm a Swansea). Qui la pioggia \u00e8 distribuita su tutto l'anno sebbene siano pi\u00f9 frequenti piogge torrenziali nel caldo Mare della Tasmania. Sebbene una pioggia continua per 3-4 giorni si abbia solo una volta circa ogni cinquant'anni nel nord, ne servono solo quattro o cinque per avere lo stesso fenomeno a Swansea o Bicheno, come successo il 7-8 giugno 1954, con varie piogge incessanti ed una media giornaliera di 230\u00a0mm. La costa est, talvolta, \u00e8 definita \"sun coast\" (costa del sole) per il suo clima soleggiato.\nNel 2007 lo stato australiano dichiar\u00f2 massima allerta per siccit\u00e0 in varie zone della Tasmania e delle Flinders Islands.\nLa temperatura pi\u00f9 alta in Tasmania \u00e8 di 42.2\u00a0\u00b0C, registrata a Scamander il 30 gennaio 2009, mentre la minima \u00e8 quella di -13\u00a0\u00b0C registrata il 30 giugno 1983 a Butlers Gorge, Shannon e Tarraleah.\nVictoria.\nLo stato Victoria ha un clima variabile nonostante sia di ridotte dimensioni. Si passa dalle zone calde e semi-aride del nord-ovest fino alle temperature miti e alle brezze della costa. L'entroterra di Victoria ospita la Grande Catena Divisoria che produce un clima pi\u00f9 freddo per le zone montuose al centro dello stato.\nQuesta zona interna, a causa della collocazione a sud, \u00e8 molto pi\u00f9 fredda e umida delle altre zone aride dell'intero continente. La pianura costiera a sud della Grande Catena \u00e8 caratterizzata dal clima pi\u00f9 mite di tutto lo stato. L'aria proveniente dall'Oceano meridionale aiuta a ridurre la caligine estiva e mitiga il freddo invernale. Melbourne ed altre maggiori citt\u00e0 sono proprio distribuite in questa regione temperata.\nLe regioni di Mallee e Wimmera sono le pi\u00f9 calde di tutto lo stato, con venti caldi provenienti dai deserti circostanti. Le temperature medie salgono a 30\u00a0\u00b0C in estate e scendono al massimo a 15\u00a0\u00b0C in inverno. La temperatura pi\u00f9 alta raggiunta risale al 7 febbraio 2009 a Hopetoun, 48.8\u00a0\u00b0C, un periodo in cui l'Australia era colpita da forti ondate di caldo dovute anche all'oscillazione meridionale. 50.7\u00a0\u00b0C \u00e8 la temperatura percepita a Mildura il 7 gennaio 1906, non ufficiale perch\u00e9 percepita e non effettivamente registrata. La temperatura minima di tutto lo stato \u00e8 di -11.7\u00a0\u00b0C, registrata ad Omeo il 13 giugno 1965 e successivamente a Falls Creek il 3 luglio 1970.\nLe Alpi Vittoriane (\"Victorian Alps\") sono a nord-est, nella parte pi\u00f9 fredda dell'area. Queste alpi fanno parte della Grande Catena Divisoria e di un complesso sistema montuoso che si estende da est ad ovest attraverso tutto lo stato di Victoria. Qui le temperature medie si aggirano intorno ai 9\u00a0\u00b0C in inverno e nei pressi delle vette possono scendere sotto lo 0\u00a0\u00b0C.\nPioggia.\nQuesto stato \u00e8 il pi\u00f9 umido di tutta l'Australia dopo la Tasmania. Le precipitazioni piovose nello stato di Vittoria si intensificano andando da nord verso sud, ovvero avvicinandosi alle zone marine, con medie pi\u00f9 alte sulle vette delle montagne. Le medie annuali superano i 1800\u00a0mm in alcune aree del nord-est, mentre quelle pi\u00f9 aride ricevono al massimo 250\u00a0mm di piogge.\nLa pioggia \u00e8 pi\u00f9 intensa sulla catena di Otway e nella Gippsland, a sud, e sulle montagne a nord-est. La neve generalmente cade sulle montagne ed eccezionalmente sulle colline al centro dello stato. La pioggia cade spesso in inverno, ma quella estiva \u00e8 pi\u00f9 frequente ed intensa. Le zone pi\u00f9 umide sono quelle destinate all'agricoltura. Il record giornaliero delle piogge nello stato di Victoria fu di 375\u00a0mm, registrato il 22 marzo 1983 a Tanybryn.\nAustralia Occidentale.\nL'angolo a sud-est dello stato ha un tipico clima mediterraneo. L'area un tempo era ricoperta da estese foreste, con una notevole presenza del karri, uno degli alberi pi\u00f9 alti del mondo. La regione agricola dell'Australia Occidentale \u00e8 uno dei maggiori habitat terrestri per quanto concerne la biodiversit\u00e0, con una percentuale maggiore di specie endemiche rispetto ad altre regioni equivalenti. Grazie alla corrente marina Leeuwin, la biodiversit\u00e0 marina \u00e8 fra le sei pi\u00f9 importanti al mondo, specialmente per le barriere coralline meridionali.\nLe precipitazioni medie vanno dai 300\u00a0mm al confine con la Wheatbelt fino a 1400\u00a0mm nelle regioni pi\u00f9 umide vicino a Northcliffe. Ad ogni modo, nella stagione estiva (inverno europeo) da novembre a marzo, il tasso di evaporazione, dovuto alle alte temperature, supera di gran lunga quello delle precipitazioni, portando a periodi di scarse piogge o siccit\u00e0. Le piante devono essersi adattate a questo clima particolare, in cui pu\u00f2 piovere molto cos\u00ec come il terreno pu\u00f2 impoverirsi rapidamente. Una notevole riduzione delle piogge si \u00e8 osservata negli anni, con precipitazioni pi\u00f9 frequenti solo in alcuni mesi.\nCirca quattro quinti dell'area centrale dello stato sono semi-aridi o del tutto desertici, tendenzialmente disabitati fatta eccezione per le sparute attivit\u00e0 estrattive. La pioggia in un anno cade dai 200 ai 250\u00a0mm, per la maggior parte in sporadici temporali o con alcuni cicloni dei mesi estivi.\nUn'eccezione riguarda le regioni tropicali settentrionali. La regione di Kimberley ha un clima molto caldo da monsone, con una pioggia media annua che spazia dai 500 ai 1500\u00a0mm, tuttavia da aprile fino a novembre la zona attraversa un periodo di straordinaria siccit\u00e0. L'85% del deflusso statale avviene a Kimberley, causando violente inondazioni o rottura degli argini a causa della debolezza dei terreni superficiali presso il fiume Ord.\nLa collocazione nella zona tropicale/subtropicale dell'Australia e le acque gelide della costa occidentale rendono questo stato un deserto caldo con un'aridit\u00e0 che fa da caratteristica principale per l'intero continente. Queste acque gelide producono un po' di umidit\u00e0 necessario all'entroterra. Uno studio del 2005 di ricercatori australiani ed americani investig\u00f2 sulla desertificazione progressiva dell'interno e sugger\u00ec che una possibile spiegazione era da attribuirsi ai colonizzatori umani arrivati l\u00ec circa 50'000 anni fa. Gli incendi causati dagli esseri umani nell'area, sia per bonifica che per uso personale, potrebbero aver allontano i monsoni dal raggiungere l'area interna dell'Australia.\nLe precipitazioni nevose sono rare e tipicamente la neve si ha solo sullo Stirling Range vicino ad Albany, dato che qui si hanno montagne lontane abbastanza dall'influsso marino e sufficientemente elevate da poter avere basse temperature e condizioni di umidit\u00e0 favorevoli. Ancora pi\u00f9 difficilmente si pu\u00f2 osservare della neve cadere presso il Porongurup Range. La neve al di fuori di queste aree \u00e8 un evento principale che di solito riguarda le aree collinari del sud-ovest australiano. La neve a bassa quota si \u00e8 registrata il 26 giugno 1956 a Perth Hills, cos\u00ec come a Wongan Hills e ad est di Salmon Gums. Tuttavia, anche sullo Stirling Range la neve in genere non supera i 5\u00a0cm e se anche fosse non dura oltre un giorno o due.\nLa temperatura pi\u00f9 alta registrata \u00e8 di 50.5\u00a0\u00b0C a Mardie Station, il 19 febbraio 1998. La pi\u00f9 bassa, invece, \u00e8 stata misurata all'Eyre Bird Observatory il 17 agosto 2008, con un valore di -7.2\u00a0\u00b0C.\nPericoli naturali e disastri.\nIncendi boschivi.\nI fattori climatici contribuiscono all'alta incidenza di incendi boschivi in Australia, specialmente durante i mesi estivi. Il tasso ridotto di umidit\u00e0 relativa, la scarsit\u00e0 di precipitazioni, la siccit\u00e0 e i venti possono causare un piccolo fuoco, cos\u00ec come altri sono di natura dolosa oppure dovuti a fenomeni naturali come i fulmini. Indipendentemente dall'origine del fuoco, questo si diffonde rapidamente fino ad evolversi in incendi di grande portata. Per di pi\u00f9, la mancanza di vegetazione o la scarsa presenza di corpi d'acqua, soprattutto nell'entroterra centrale, alimentano ancora di pi\u00f9 il fuoco, che con i venti pu\u00f2 espandersi anche molto lontano dal punto di origine.\nMolti dei peggiori incendi di questo tipo nell'Australia orientale, come quello del 1983, sono accompagnati dall'Oscillazione meridionale che causa un clima secco e ventoso. Il peggior incendio boschivo della storia australiana risale al febbraio 2009, con 173 vittime ed oltre 2000 abitazioni distrutte.\nAlluvioni.\nNonostante l'Australia sia generalmente secca e arida, una buona parte del Paese \u00e8 ai tropici. Le precipitazioni in queste zone sono molto intense ed in alcune aree si sono registrati record di piogge, come sulle montagne che giacciono a sud-ovest di Cairns. Nel periodo in cui l'Australia subisce l'influsso dell'Oscillazione Meridionale (\"La Ni\u00f1a\") si hanno anche devastanti alluvioni.\nNel 2010/2011, La Ni\u00f1a ha danneggiato case e coltivazioni nel Queensland e nel Nuovo Galles del Sud, con il primo (che ha un'estensione pari a quella di Francia e Germania insieme) completamente sott'acqua. I danni sono stati stimati intorno ai miliardi e miliardi di dollari australiani.\nAlcune citt\u00e0 hanno precipitazioni giornaliere ed annuali notevoli: Cairns, Townsville, Rockhampton, Byron Bay e Strahan.\nBufere di neve.\nLe bufere di neve (\"blizzards\") non sono comuni in gran parte del Paese. Sono pi\u00f9 frequenti sui Monti Nevosi (\"Snowy Mountains\") nel Nuovo Galles del Sud o in Victoria. Quando si manifestano, possono influenzare anche la Tasmania, specialmente nei pressi del Monte Wellington e ad Hobart. Queste bufere non colpiscono le principali citt\u00e0 o altri centri urbani minori, dal momento che le aree maggiormente popolate sono localizzate essenzialmente lungo le coste ed i centri pi\u00f9 interni sono comunque resort tipici della zona, piste da sci eccetera."}
{"id": "5794850", "revid": "1793900", "url": "https://it.wikipedia.org/wiki?curid=5794850", "title": "Delhi (Ohio)", "text": "Delhi \u00e8 una citt\u00e0 (\"township\") degli Stati Uniti d'America, nello stato dell'Ohio, nella Contea di Hamilton. Al censimento del 2010 contava 29.510 abitanti.\nLa citt\u00e0 possiede una riserva naturale e un'universit\u00e0 (\"Mount St. Joseph University\") ed \u00e8 inoltre considerata un sobborgo della citt\u00e0 di Cincinnati."}
{"id": "5794854", "revid": "991694", "url": "https://it.wikipedia.org/wiki?curid=5794854", "title": "Triidrossido di alluminio", "text": ""}
{"id": "5794859", "revid": "15756", "url": "https://it.wikipedia.org/wiki?curid=5794859", "title": "Matrimonio tra persone dello stesso sesso in Spagna", "text": "Il matrimonio tra persone dello stesso sesso in Spagna \u00e8 legale dal 3 luglio del 2005. Nel 2004, il Partito Socialista Operaio Spagnolo (PSOE), guidato da Jos\u00e9 Luis Rodr\u00edguez Zapatero, si present\u00f2 alle elezioni generali con un programma elettorale che includeva il compromesso di \u00abrendere possibile il matrimonio tra persone dello stesso sesso e la concessione di tutti i diritti che esso comporta.\u00bb Dopo il successo socialista alle elezioni e la formazione del governo, e dopo molti dibattiti, il 30 giugno del 2005 venne approvata la legge che modificava il codice civile e permetteva il matrimonio omosessuale (e, di conseguenza, altri diritti come l'adozione, l'eredit\u00e0 e la pensione). La legge fu pubblicata il 2 luglio del 2005, e ufficializzata il giorno successivo.\nNonostante l'appoggio del 66% degli spagnoli al matrimonio omosessuale, l'approvazione di questa legge non fu facile, infatti ci furono numerose manifestazioni popolari che manifestavano il proprio dissenso verso questa legge. La Chiesa cattolica, per esempio, si oppose ritenendola un attacco all'istituzione del matrimonio. Dopo l'approvazione, il Partito Popolare present\u00f2 ricorso contro la legge al Tribunale Costituzionale, che venne risolto il 6 novembre del 2012 con 8 voti a favore della sua costituzionalit\u00e0 e 3 contro.\nCirca 4.500 persone dello stesso sesso si sposarono in Spagna durante il primo anno di vigenza della legge. Poco dopo l'approvazione della legge, sorsero dubbi riguardo alla situazione legale del matrimonio tra persone i cui paesi non hanno la stessa legislazione spagnola in merito. Riguardo alla questione, il Ministero della Giustizia determin\u00f2 che il matrimonio contratto in Spagna \u00e8 valido tra uno spagnolo e uno straniero o tra due stranieri che risiedono legalmente in Spagna, anche se la legislazione nazionale dello straniero non riconosce il matrimonio tra persone dello stesso sesso.\nStoria.\nDurante gli anni '90, alcune comunit\u00e0 autonome avevano approvato legislazioni proprie sulle coppie di fatto, che permettevano a coppie formate da persone dello stesso sesso di registrare la propria unione e ottenere alcuni benefici amministrativi. La prima legge fu promulgata dalla Catalogna, approvata nel 1998, la quale, tuttavia, non permetteva l'adozione congiunta alle coppie omosessuali. Nel 2000, la Navarra approv\u00f2 una legge simile che permetteva anche l'adozione. A livello nazionale invece, c'erano gi\u00e0 stati diversi tentativi a partire dal 1994, ma senza successo.Il 30 giugno del 2004, il nuovo ministro della Giustizia Juan Fernando L\u00f3pez Aguilar, annunci\u00f2 che il Congresso dei Deputati aveva approvato in via provvisoria una proposta di legge per estendere il diritto di matrimonio alle coppie dello stesso sesso in piena linea con quanto annunciato dal presidente del Governo Zapatero durante la sua campagna elettorale. \nLa proposta di legge sul matrimonio omosessuale fu approvata dal Consiglio dei Ministri il 1\u00ba ottobre del 2004 mentre dal Congreso il 21 aprile del 2005. Tuttavia il 22 giugno il testo fu respinto in Senato, visto che il partito dell'opposizione (Partito Popolare) aveva la maggioranza dei seggi. Il testo ritorn\u00f2 al Congreso che impose il veto al Senato e lo approv\u00f2 definitivamente il 30 giugno del 2005 con 187 voti a favore, 147 contro e 4 astenuti. Con l'approvazione definitiva del 2 luglio del 2005, la Spagna divenne il terzo paese del mondo a legalizzare il matrimonio omosessuale dopo i Paesi Bassi e il Belgio; il Canada segu\u00ec l'esempio spagnolo qualche giorno dopo.\nL'11 luglio del 2005 si celebr\u00f2 a Tres Cantos (Madrid) il primo matrimonio tra persone dello stesso sesso, Emilio Men\u00e9ndez e Carlos Batur\u00edn, che convivevano da pi\u00f9 di trent'anni. Mentre il primo matrimonio tra due donne ebbe luogo a Mollet del Vall\u00e8s (Barcellona) undici giorni dopo tra una spagnola e un'argentina. Nonostante tutti questi passi per eliminare la discriminazione esistente, esisteva un problema burocratico nella legge: i bambini nati da una coppia di due donne lesbiche non potevano essere legalmente riconosciuti dalla madre non biologica, che doveva quindi iniziare un lungo iter di adozione, cosa che non succede nei matrimoni eterosessuali. Il 7 novembre del 2006, il Governo spagnolo modific\u00f2 la Legge di Riproduzione Assistita, permettendo alla madre non biologica di riconoscere i propri figli proprio come succede nelle coppie eterosessuali al padre.\nContenuto della riforma.\nLa legge 13/2005 riforma il Codice Civile riguardo al diritto a contrarre matrimonio. In particolare, questa riforma aggiunge un secondo paragrafo al vigente articolo 44 del Codice Civile, mantenendo il primo paragrafo intatto: \nLe restanti modifiche del Codice civile effettuate dalla legge 13/2005 riguardano la sostituzione delle espressioni \u00abmarito e moglie\u00bb con \u00abconiugi\u00bb e \u00abpadre e madre\u00bb con \u00abprogenitori.\u00bb Come conseguenza di questa riforma, due donne o due uomini possono contrarre matrimonio, e questo matrimonio ha la stessa natura, requisiti ed effetti rispetto a un matrimonio eterosessuale.\nQuesti effetti si estendono a tutti gli argomenti in cui il matrimonio ha rilevanza: diritto di successione, diritto di residenza, adozione di figli del coniuge, effetti tributari, diritto a non dichiarare contro il coniuge, alimenti, separazione, divorzio, ecc."}
{"id": "5794861", "revid": "1543377", "url": "https://it.wikipedia.org/wiki?curid=5794861", "title": "Paleoarte", "text": "La paleoarte \u00e8 il ramo delle scienze naturali che tenta di rappresentare artisticamente la vita preistorica secondo lo stato dell'arte della paleontologia. Il termine \u00e8 stato introdotto nel 1986 da Mark Hallett per definire il suo lavoro di illustratore basato su scoperte scientifiche. Le rappresentazioni di paleoarte possono riguardare resti fossili o la raffigurazione di creature estinte nel loro ecosistema.\nUn approccio scientifico.\nA differenza delle ricostruzioni di fantasia della vita dei dinosauri,\u00a0il lavoro di paleoarte non \u00e8 frutto dell'immaginazione dell'artista o da mere ipotesi, bens\u00ec nasce dalla stretta collaborazione fra scienziati ed artisti. La ricostruzione di un animale estinto passa quindi dal vaglio dei paleontologi, dato che il risultato deve dar una forma visibile alle teorie scientifiche basate sui resti fossili, determinando la percezione del pubblico di animali scomparsi da tempo.\nLa ricostruzione di paleoarte richiede quindi una quantit\u00e0 notevole di dati da integrare sui taxa, sulla geologia e sull'anatomia. Immaginare correttamente la corretta posizione delle parti mancanti dei fossili deve basarsi, in un'opera di paleoarte, anche sulla conoscenza delle specie viventi affinch\u00e9 le posture o l'andatura siano credibili e fisicamente possibili. Ricostruzioni rigorose hanno anche permesso di chiarire quali fossero le proporzioni, la massa muscolare e l'aspetto di animali fossili, migliorando la conoscenza sulle creature preistoriche.\nQuesto approccio rigoroso \u00e8 in evidente contrasto con tutto un filone di raffigurazioni irreali, sebbene popolari, di organismi estinti. Lavori poco precisi scientificamente hanno portato a rappresentazioni con proporzioni distorte o lacunari, ignorando aspetti noti alla scienza e favorendo ricostruzioni di fantasia che attribuiscono capacit\u00e0 impossibili alle creature (come una velocit\u00e0 eccessiva alla corsa del \"T. rex\") o che le situano in contesti ambientali e geografici improbabili o che fanno incontrare animali separati da milioni di anni di evoluzione. Una causa \u00e8 da cercarsi nell'impiego della case editrici di illustratori poco familiari con la biologia, che copiano il lavoro in paleoarte introducendo involontariamente degli errori.\nPrime rappresentazioni.\nVerso la fine del XVIII secolo, apparirono le prime ricostruzioni di rettili volanti. L'interesse nacque attorno al pterosauro ritrovato in Germania nel 1784 da \u00a0Cosimo\u00a0Collini, che questi interpret\u00f2 erroneamente come una creatura marina. Sebbene\u00a0quest'interpretazione rest\u00f2 a lungo prevalente, Georges\u00a0Cuvier\u00a0sugger\u00ec\u00a0nel 1801\u00a0che\u00a0questi animali potessero essere capaci di volare. Il collega Jean Hermann di Strasburgo invi\u00f2 a Cuvier una ricostruzione dello pterosauro: nel disegno l'animale viene interpretato come un animale con peli intermedio fra uccelli e quadrupedi, somigliante in un certo modo ai pipistrelli.\nGli \"Iguanodon\" del Crystal Palace.\nAlla fine del XIX secolo, gli animali marini estinti sono oggetto di rappresentazioni artistiche. Sin dal lavoro pionieristico di Sir Richard Owen nel 1842, la paleoarte \u00e8 stato un importante mezzo di divulgazione delle conoscenze sui dinosauri. Assieme a Benjamin Waterhouse Hawkins, Owen ha aiutato a creare la prima scultura in grandezza reale di dinosauri, come pensava potessero essere. Se alcuni modelli erano stati creati inizialmente per l'Esposizione universale di Londra del 1851, trentatr\u00e9 di essi furono fatti in occasione dello spostamento del Crystal Palace nel 1854, da Hyde Park a Sydenham, nel sud di Londra. Le sculture dei vari animali preistorici erano di cemento colato su una struttura di acciaio e mattoni; in particolare erano inclusi nella collezione due \"Iguanodon\", uno in piedi e l'altro sdraiato. Le sculture divennero molto popolari, tant'\u00e8 che gi\u00e0 nel 1859 se ne commercializzavano al pubblico statuette in scala. Nel 1849 per\u00f2, Gideon Mantell si rese conto che l\"'Iguanodon\", animale da lui scoperto, non era pesante e simile ai pachidermi, come Owen l'aveva rappresentato, bens\u00ec un animale pi\u00f9 agile, dalle zampe anteriori snelle. La sua morte nel 1852 l'imped\u00ec di partecipare alla ricostruzione del Crystal Palace e la visione di Owen rimase quella impressa al pubblico. Anche se gli \"Iguanodon\" sono sempre nel parco, il loro aspetto \u00e8 ormai superato sotto molti aspetti.\nQueste prime rappresentazioni di dinosauri, costruite su conoscenze parziali, hanno influenzato molto la cultura di massa tant'\u00e8 che a tutt'oggi sono parte dell'immaginario collettivo, malgrado che nuove scoperte le abbiano reso obsolete.\nPaleoarte moderna.\nIl vero salto di qualit\u00e0 della paleoarte avvenne alla fine del XIX secolo, grazie all'artista statunitense Charles R. Knight. Knight us\u00f2 l'anatomia comparata per rappresentare gli animali fossili, mirando a ricostruire i tessuti molli e, finalmente, l'apparenza esterna dei dinosauri. Seguiva, per il suo lavoro, una tecnica che aggiungeva strati su strati, partendo dalla struttura ossea, riuscendo a rappresentare correttamente postura ed aspetto dell'animale. Le sue rappresentazioni superarono rapidamente in realismo tutte le precedenti dell'epoca vittoriana, anche grazie alla sua stretta collaborazione con il paleontologo Henry Fairfield Osborn.\nDurante tutto il XX secolo, molti altri artisti si cimentarono nella rappresentazione di specie estinte, fra cui Zden\u011bk Burian, Jay Matternes e Rudolph Zallinger; quest'ultimo vinse nel 1949 il Premio Pulitzer per la pittura. Grazie alla collaborazione con paleontologi e paleobotanici, la ricostruzione dell'aspetto di animali preistorici \u00e8 diventata una rappresentazione della conoscenza scientifica del momento. L'aspetto raffigurato di animali \u00e8 mutato quindi nel tempo, modificandosi con il progredire delle scoperte scientifiche.\nVerso la fine del XX secolo, vi \u00e8 stato un ritorno alla moda dei dinosauri. Nel 1986, il paleontologo Robert Bakker pubblica \"Dinosaurs Heresies\", libro nel quale rivoluziona la concezione anatomica e metabolica dei dinosauri. Suggerisce una loro natura di animali a sangue caldo e dal modo di vita attivo, cambiando radicalmente l'idea stabilita di dinosauri a sangue freddo e indolenti. Bakker fa anche l'accostamento fra i dinosauri, come possibili antenati degli uccelli moderni.\nIn questo periodo di rinascita d'interesse per la preistoria, si sono moltiplicate le ricostruzioni di animali estinti dove gli artisti hanno prestato un orecchio pi\u00f9 attento alle nuove scoperte scientifiche.\nSe da un lato si sono viste creazioni il pi\u00f9 possibile fedeli a quanto ipotizzato dalla scienza, \u00e8 anche apparso un filone di paleoarte sensazionalistica, dove gli animali appaiono molto spesso aggressivi e producendo vocalizzi e ruggiti improbabili. Molti autori sono anche saltati acriticamente su alcune scoperte, come l'esistenza di dinosauri piumati nel Mesozoico, mentre altri l'hanno volontariamente tralasciata\u00a0per motivi dettati dalla necessit\u00e0 di impressionare il pubblico.\nAncora una volta queste pur moderne rappresentazioni nascono da un'errata interpretazione dei ritrovamenti fossili: l'uso del piumaggio nascerebbe come una protezione contro gli attacchi piuttosto che una forma di locomozione o per mantenere la temperatura corporea. Rimane quindi una certa resistenza alla nuova iconografia sui dinosauri, il cui realismo contrasta con le ricostruzioni di fantasia alle quali sia l'ambiente scientifico che il pubblico sono abituati.\nLa paleoarte rimane comunque soggetto a speculazioni artistiche, dato che non tutto ricostruisce la paleontologia. Nei primi anni 2010, un gruppo di artisti ha dato vita ad alcune pubblicazioni sperimentali, raffigurando dinosauri secondo le teorie pi\u00f9 recenti. Questo filone mira a ravvivare l'interesse del pubblico per la scienza, piuttosto che per la spettacolarit\u00e0 dei disegni, e allo stesso tempo, spingere pi\u00f9 in l\u00e0 la frontiera fra lavoro scientifico e rappresentazione artistica della natura.\nPaleoartismo.\nL'eccesso di produzioni di immagini di dinosauri, che in molte occasioni non sono ricostruzioni scientificamente accurate dell'animale che intenderebbero mostrare ricostruito o non supportate da evidenze fossili, \u00e8 stato definito \"paleoartismo\" dal paleontologo Andrea Cau; il problema posto dalle ricostruzioni non corrette aumenta quando la richiesta da parte musei e organizzazioni scientifiche di rappresentazioni di animali del passato viene rivolta ad artisti non in grado di eseguire ricostruzioni corrette.\nCau afferma che \u00e8 \"dell'idea che il 90% della paleoarte che si vede di questi tempi sia brutta, inaccurata, triste e fastidiosa\", con ricostruzioni innaturali in cui i dinosauri hanno la bocca spalancata, ruggiscono, sbavano o sgranano gli occhi, malamente disegnati con piume \"probabilmente indotti dall'ossessione di \"ricoprire di piume\" i loro animali\" e soprattutto \"Tutti si fissano a fare le teste pi\u00f9 sbalorditive, le posture pi\u00f9 esuberanti, e poi cadono rovinosamente quando si tratta di rappresentare tutto ci\u00f2 che sta distalmente al gomito\".\nA seguito di questa elevata produzione e diffusione di immagini ricostruttive spesso fantasiose, i paleontologi hanno iniziato una revisione di alcune interpretazioni effettuate dai paleoartisti, inclusi alcuni le cui opere sono state utilizzate anche per illustrare testi scientifici e divulgativi sui dinosauri e ci\u00f2 avviene in particolare per quei paleoartisti qualificati come ricercatori indipendenti e non associati ad alcuna istituzione accademica e senza una qualifica in scienze della terra o in biologia."}
{"id": "5794868", "revid": "991694", "url": "https://it.wikipedia.org/wiki?curid=5794868", "title": "Alluminati", "text": ""}
{"id": "5794887", "revid": "991694", "url": "https://it.wikipedia.org/wiki?curid=5794887", "title": "HgOH", "text": ""}
{"id": "5794894", "revid": "287204", "url": "https://it.wikipedia.org/wiki?curid=5794894", "title": "Room 40", "text": "La Room 40 (\"Stanza 40\" in lingua inglese), anche detta 40 Old Building, 40 O.B. o NID25, era la sezione dell'Ammiragliato britannico incaricata delle attivit\u00e0 di crittoanalisi per conto della Royal Navy durante la prima guerra mondiale; il suo nome era dovuto alla collocazione della struttura, appunto la stanza 40 del palazzo dell'Ammiragliato (o \"Old Building\") a Londra.\nLa Room 40 venne formata nell'ottobre 1914 a partire da una preesistente struttura di crittoanalisi messa in piedi dal direttore dell'intelligence navale britannica, l'ammiraglio Henry Oliver, con l'aiuto del professore universitario James Alfred Ewing, radioamatore ed esperto di cifrari per hobby. Ewing reclut\u00f2 diversi esperti e traduttori dal tedesco per decrittare e decodificare i messaggi radio della Kaiserliche Marine intercettati da un'apposita rete di stazioni d'ascolto in Gran Bretagna. L'attivit\u00e0 della Room 40 fu grandemente agevolata da una serie di catture di libri codice tedeschi effettuate all'inizio della guerra, in particolare quella del codice SKM ottenuta dal relitto dell'incrociatore nell'agosto 1914; molto utile si rivel\u00f2 anche l'estrema disinvoltura nelle comunicazioni radio da parte dei comandi tedeschi e la loro pratica di cambiare molto lentamente i codici e le cifrature in uso.\nLa Room 40 intercett\u00f2 e decodific\u00f2 moltissimi messaggi tedeschi nel corso del conflitto, anche se l'estrema segretezza che avvolgeva le attivit\u00e0 della struttura fece s\u00ec che solo una piccola parte di questa massa di informazioni raggiunse effettivamente i comandanti sul campo per essere utilizzata operativamente; tra i maggiori successi della Room 40 vi furono l'intercettazione e la decodifica del telegramma Zimmermann e l'individuazione quasi periodica dei movimenti della flotta d'alto mare (Hochseeflotte) tedesca. Dopo la fine della guerra la struttura venne fusa con l'organizzazione equivalente del British Army per dare vita alla Government Code and Cypher School di Bletchley Park.\nStoria.\nLe origini.\nAll'inizio della prima guerra mondiale nell'agosto 1914, n\u00e9 la Germania n\u00e9 il Regno Unito possedevano una stabile organizzazione per l'intercettamento dei messaggi radio del nemico e la decodifica di quelli che risultavano cifrati: la Royal Navy britannica possedeva un'unica stazione di ascolto per l'intercettazione dei messaggi radio nemici, situata a Stockton, ma un certo appoggio venne fornito dagli impianti del servizio postale e della Marconi Company, nonch\u00e9 da semplici privati che avevano accesso ad apparecchiature radio personali. Un gran numero di messaggi tedeschi intercettati prese ad affluire alla Naval Intelligence Division dell'Ammiragliato, ma non vi erano molte idee su come gestire questo afflusso di informazioni: il retroammiraglio Henry Oliver, alla direzione della Intelligence Division dal 1913, non disponeva di personale esperto nella decifratura delle comunicazioni in codice e decise quindi di rivolgersi a un amico, Sir Alfred Ewing, direttore della Naval Education, professore di ingegneria e radioamatore dilettante il quale coltivava come hobby l'elaborazione di cifrari. Visto che la formazione di personale esperto non era ritenuta una priorit\u00e0, stante la supposta breve durata del conflitto in corso, a Ewing fu chiesto di mettere assieme un proprio gruppo di collaboratori di fiducia che lo aiutasse nel compito di decifrare i messaggi tedeschi intercettati.\nEwing si rivolse inizialmente al personale delle accademie navali di Osborne House e Dartmouth, stante il periodo di vacanze scolastiche e l'assegnazione degli studenti a compiti attivi: tra i primi a essere selezionati vi fu il professor Alastair Denniston, reclutato per la sua conoscenza del tedesco ma divenuto poi braccio destro di Ewing e secondo in comando nella nascente struttura; vari altri collaborarono temporaneamente alla nascita del nuovo centro di decifratura fino alla fine di settembre, tra cui il direttore dell'accademia di Osborne Charles Godfrey (il cui fratello divenne poi direttore della Naval Intelligence durante la seconda guerra mondiale), i due istruttori navali Parish e Curtiss e lo scienziato e professore di matematica Henderson del Greenwich Naval College. Questi volontari lavorarono alla violazione dei cifrari tedeschi a fianco delle loro normali occupazioni, e l'intera organizzazione dovette inizialmente operare dall'ufficio ordinario di Ewing il quale continu\u00f2 a esercitare le sue funzioni di direttore della Naval Education: non era infrequente che il team di decifratori dovesse nascondersi precipitosamente nella stanza della segretaria di Ewing quando questi riceveva qualche visita connessa alle sue funzioni ordinarie. Due delle prime reclute di Ewing furono anche R. D. Norton, ex funzionario del Foreign Office, e Lord Herschell, linguista ed esperto conoscitore della Persia: nessuno di loro aveva una qualche conoscenza in materia di crittografia, ma furono selezionati per la loro conoscenza del tedesco e l'affidabilit\u00e0 dimostrata nel mantenere i segreti.\nUn'organizzazione simile a quella messa in piedi da Ewing fu sviluppata dalla Military Intelligence del War Office: la struttura, nota come MI1b, era diretta dal colonnello Macdonagh il quale propose che le due organizzazioni lavorassero assieme. Poco successo fu ottenuto dalle due strutture tranne che nell'organizzazione di un sistema di raccolta e archiviazione dei messaggi, almeno fino a quando i servizi di intelligence francesi non ottennero delle copie dei cifrari militari tedeschi: le due organizzazioni britanniche lavorarono quindi di concerto nella decifratura delle comunicazioni dell'esercito tedesco riguardanti le operazioni sul fronte occidentale. Un amico di Ewing, un avvocato di nome di Russell Clarke, e un suo amico, il colonnello Hippisley, avvicinarono Ewing per spiegargli di come avevano intercettato dei messaggi radio tedeschi; Ewing li reclut\u00f2 entrambi e insieme a un altro volontario, Leslie Lambert (poi divenuto celebre come annunciatore della BBC con il nome d'arte di A. J. Alan), li assegn\u00f2 a una stazione di guardia costiera vicino a Hunstanton nel Norfolk: Hunstanton e la stazione di Stockton divennero poi il cuore del sistema di intercettazioni radio britannico (noto come 'Y' service), il quale crebbe a tal punto da riuscire a intercettare praticamente tutte le comunicazioni radio ufficiali dei tedeschi. Alla fine di settembre, tuttavia, gran parte del personale reclutato presso le scuole navali (con l'eccezione di Denniston) torn\u00f2 alle sue normali occupazioni: senza alcun mezzo per decodificare i messaggi della marina tedesca c'era poco lavoro specificamente navale da fare.\nLa cattura del codice SKM.\nIl primo successo dei decrittatori navali britannici si ebbe nell'ottobre 1914. Il 26 agosto 1914 una formazione navale tedesca comp\u00ec una scorreria contro i russi all'imboccatura del golfo di Finlandia: persosi nella nebbia, l'incrociatore leggero SMS \"Magdeburg\" fin\u00ec per arenarsi contro la costa dell'isola di Odensholm, nell'odierna Estonia, e sotto l'attacco di due incrociatori russi intervenuti sul luogo il comandante dell'unit\u00e0, capitano di corvetta Richard Habenicht, ordin\u00f2 di evacuare l'equipaggio su uno dei cacciatorpediniere di scorta e di predisporre la nave per l'autoaffondamento; nella confusione tuttavia le cariche di demolizione furono fatte detonare prematuramente provocando feriti tra l'equipaggio ancora a bordo, e prima che i documenti segreti di bordo fossero distrutti Habenicht e altri cinquantasette tedeschi furono fatti prigionieri dai russi.\nIspezionando il relitto del \"Magdeburg\", i russi rinvennero tre copie del \"Signalbuch der Kaiserlichen Marine\" (\"Libro dei segnali della Marina imperiale\" o SKM), il libro codice contenente le chiavi di cifratura del sistema di codifica delle comunicazioni radio della flotta tedesca, unitamente a una carta geografica grigliata del mar Baltico e al diario di guerra dell'unit\u00e0. I russi trattennero per s\u00e9 le copie del SKM numerate con 145 e 974, ma decisero di cedere una terza copia del libro, numerata con 151, ai britannici: l'incrociatore raggiunse Murmansk il 7 settembre e rientr\u00f2 in patria il 10 ottobre recando con s\u00e9 il libro e due ufficiali di collegamento russi; il libro stesso fu formalmente consegnato al primo lord dell'Ammiragliato Winston Churchill il 13 ottobre seguente.\nLo SKM di per s\u00e9 era incompleto come mezzo di decodifica dei messaggi, visto che essi erano normalmente cifrati cos\u00ec come codificati, e quelli che potevano essere immediatamente tradotti erano per lo pi\u00f9 rapporti meteorologici; l'ufficiale pagatore C. J. E. Rotter, un esperto di tedesco della divisione di intelligence della marina, fu incaricato di utilizzare il cifrario SKM per interpretare i messaggi radio intercettati, molti dei quali risultarono incomprensibili in quanto non fu capito che essi erano anche codificati. Un modo per risolvere il problema fu ottenuto da una serie di messaggi trasmessi dalla stazione radio tedesca di Norddeich, i quali erano numerati tutti in sequenza e poi ri-cifrati; la cifratura fu rotta, di fatto due volte di seguito visto che fu cambiata dai tedeschi un paio di giorni dopo che i britannici l'avevano risolta una prima volta, e fu stabilito un protocollo generale per interpretare i messaggi: la cifratura adottata dai tedeschi era una semplice cifratura a sostituzione dove ogni lettera era sostituita con un'altra secondo una precisa tabella. Rotter inizi\u00f2 a lavorare sul SKM a met\u00e0 ottobre, ma fu tenuto separato dagli altri decodificatori britannici fino a novembre, quando la cifratura tedesca fu rotta.\nI messaggi intercettati risultarono rapporti dell'intelligence tedesca sulle sortite delle navi alleate, il che era interessante ma non vitale. Russell Clarke dello 'Y' service osserv\u00f2 che simili messaggi in codice venivano trasmessi su onde corte, ma non venivano intercettati a causa della carenza di apparecchiature riceventi e in particolare di antenne; il centro di ascolto di Hunstanton ricevette quindi istruzione di smettere di ascoltare i segnali militari dell'esercito tedesco e di concentrarsi invece sul monitoraggio delle onde corte per un periodo di prova di un fine settimana: come risultato, i britannici intercettarono preziose comunicazioni sui movimenti della flotta d'alto mare tedesca (Hochseeflotte), di primaria importanza da un punto di vista navale. Hunstanton fu quindi destinato unicamente all'intercettazione dei messaggi della marina tedesca, e il personale navale fu immediatamente ritirato dalla collaborazione con i colleghi dell'esercito per concentrarsi unicamente su questo nuovo compito; visto che la rottura del cifrario SKM era stata rigorosamente tenuta segreta, questo improvviso cambiamento provoc\u00f2 cattivi rapporti tra i servizi di decodifica della marina e dell'esercito, che come risultato non collaborarono pi\u00f9 tra di loro almeno fino al 1917.\nLo SKM (a volte abbreviato in SB in alcuni documenti tedeschi) era il codice normalmente usato durante le pi\u00f9 importanti azioni della flotta tedesca: questo era un derivato del normale libro dei segnali navali usato tanto dai britannici quanto dai tedeschi, il quale illustrava migliaia di istruzioni predeterminate per la manovra delle navi che potevano essere rappresentate da precise combinazioni di bandierine colorate o lampi di luce dei riflettori di segnalazione. Lo SKM conteneva 34\u00a0300 istruzioni codificate, rappresentate da combinazioni di tre lettere, mentre messaggi non codificati potevano essere rappresentati dalla compitazione di ogni singola lettera; il codice impiegava poi per identificare una singola nave combinazioni di tre lettere precedute dal carattere beta. L'impiego da parte dello SKM di quattro simboli non presenti nell'ordinario codice Morse (i caratteri alfa, beta, gamma e rho) caus\u00f2 inizialmente una certa confusione nei britannici finch\u00e9 i decrittatori non impararono a riconoscerli e ad adottare un sistema standard per trascriverli.\nLe stesse dimensioni del SKM furono una delle ragioni per cui esso non poteva essere facilmente cambiato dai tedeschi, e pertanto il codice rimase in uso senza variazioni fino all'estate del 1916 quando fu introdotto il nuovo FFB (\"Flottenfunkspruchbuch\"); anche allora, tuttavia, diverse navi si rifiutarono di impiegare il nuovo codice perch\u00e9 la sua introduzione si rivelava troppo complicata, e il FFB non divenne di uso comune almeno fino al maggio 1917. La perdita del \"Magdeburg\" ingener\u00f2 negli stessi tedeschi alcuni dubbi sul fatto che lo SKM potesse essere caduto in mano nemica, e lo stesso principe Enrico di Prussia, comandante in capo delle forze navali tedesche nel Baltico, scrisse al comando della Hochseeflotte dicendosi sicuro che varie carte riservate, ivi compreso lo SKM, erano cadute in mano ai russi dopo la perdita dell'incrociatore; la marina tedesca prese in considerazione l'idea di una ricifratura dei codici, ma la nuova chiave di cifratura usata per questo non fu introdotta fino al 20 ottobre e poi non cambiata per altri tre mesi. La tabella di sostituzione effettiva utilizzata per cifrare era prodotta da un dispositivo meccanico con scivoli e scomparti per le lettere; gli ordini di modificare le chiavi di cifratura erano a loro volta inviati per radio, e spesso la confusione durante il periodo di transizione faceva s\u00ec che messaggi inviati prima con la nuova cifratura venivano subito dopo ripetuti con la vecchia cifratuta. Cambiamenti radicali del sistema continuarono ad avvenire raramente, solo sei volte dal marzo 1915 fino alla fine dell'anno, anche se poi aumentarono di frequenza nel 1916.\nNon ci fu alcuna immediata cattura del codice FFB che potesse aiutare l'Ammiragliato nella sua decifratura, ma una serie di pazienti studi su vecchie comunicazioni, in particolare quelle provenienti dal Baltico, portarono a una sua ricostruzione da parte dei britannici: ora che il sistema era stato capito, gli specialisti della Room 40 potevano rompere una nuova chiave di cifratura nel giro di tre o quattro giorni dalla sua introduzione, e potevano riprodurre gran parte di un nuovo libro di codici nel giro di due mesi. Un rapporto del 1934 da parte di uno specialista di intelligence tedesco, il capitano di corvetta Kleikamp, concluse che la perdita del \"Magdeburg\" e dei suoi libri codice costitu\u00ec un disastro, non da ultimo perch\u00e9 non fu fatto alcun serio tentativo per introdurre nuovi codici pi\u00f9 sicuri.\nLa cattura del codice HVB.\nIl secondo pi\u00f9 importante codice per le comunicazioni navali utilizzato dai tedeschi cadde parimenti in mano ai britannici molto presto nel conflitto. L'11 agosto 1914 le autorit\u00e0 australiane catturarono il mercantile tedesco \"Hobart\" mentre era all'ancora nella baia di Port Phillip vicino a Melbourne: lo \"Hobart\" non aveva ricevuto notizia dello scoppio del conflitto, e una squadra d'abbordaggio australiana riusc\u00ec a salire a bordo indisturbata con la scusa di una ispezione di quarantena; il capitano del mercantile fu posto sotto sorveglianza, e scoperto nottetempo mentre cercava di nascondere alcuni documenti. Gli australiani misero quindi le mani sul \"Handelsverkehrsbuch\" (HVB), il libro codice impiegato dalla marina tedesca per comunicare con la sua flotta di mercantili e utilizzato anche dalla Hochseeflotte; la notizia del ritrovamento non raggiunse Londra fino al 9 settembre seguente, e una copia del testo arriv\u00f2 materialmente nel Regno Unito solo alla fine di ottobre.\nLo HVB fu inizialmente assegnato nel 1913 a tutte le navi da guerra dotate di radio, ai comandi navali e alle stazioni costiere; fu inoltre assegnato anche agli uffici direttivi delle diciotto compagnie di navigazione della Germania per le comunicazioni via radio con i loro mercantili in mare. Il codice impiegava 450\u00a0000 combinazioni di quattro lettere per rappresentare un certo concetto, oltre ad altri gruppi di dieci lettere per l'impiego nei cablogrammi. Il codice era impiegato in particolare dalle forze leggere come le unit\u00e0 di pattuglia e per compiti di routine come le manovre di entrata e uscita dai porti; fu poi adottato anche dagli U-boot, ma con una chiave di cifratura pi\u00f9 complessa: tuttavia, le complicanze del loro essere in mare per lunghi periodi faceva s\u00ec che i codici fossero modificati mentre erano lontani e molto spesso i messaggi dovevano essere ripetuti con la vecchia chiave, fornendo quindi informazioni immediate su quella nuova. L'intelligence tedesca fu messa sull'avviso fin dal novembre 1914 circa il fatto che lo HVB fosse caduto in mano al nemico, come risult\u00f2 da alcuni messaggi intercettati che mettevano in guardia sulla compromissione del codice, ma esso non fu cambiato fino al 1916.\nLo HVB fu rimpiazzato nel 1916 dall\"'Allgemeinefunkspruchbuch\" (AFB), unitamente all'introduzione di un nuovo metodo di cifratura. I britannici ottennero una buona comprensione della nuova cifratura da trasmissioni di prova fatte prima della sua introduzione ufficiale: il nuovo codice aveva pi\u00f9 gruppi del suo predecessore ma composti solo da combinazioni di due lettere; una copia del libro fu rinvenuta poi sul relitto di uno Zeppelin abbattuto, seguita da altri esemplari catturati su U-boot affondati.\nLa cattura del codice VB.\nUn terzo libro codice dei tedeschi fu rinvenuto dai britannici al termine della battaglia al largo di Texel del 17 ottobre 1914: quattro cacciatorpediniere tedeschi furono intercettati al largo dell'isola di Texel nel Mare del Nord da una formazione navale britannica e tutti affondati al termine di un duro scontro; il 30 novembre un peschereccio britannico, al lavoro nella zona, rinvenne una cassa sigillata gettata in mare dal comandante della flottiglia tedesca, il capitano di corvetta Georg Thiele del cacciatorpediniere \"S119\", perito nello scontro: la cassa conteneva una copia del \"Verkehrsbuch\" (VB), un libro codice normalmente usato dagli ufficiali comandanti della marina tedesca.\nIl codice VB consisteva in 100\u00a0000 gruppi di cinque numeri ognuno dei quali corrispondeva a un preciso significato; il codice era normalmente utilizzato nelle comunicazioni via cavo transnazionali con gli addetti navali presso le ambasciate e i consolati all'estero, ma era utilizzato anche dagli ufficiali anziani come codice alternativo di codifica dei propri messaggi. La sua cattura rappresent\u00f2 un importante successo per i britannici, che ebbero cos\u00ec modo di decodificare le comunicazioni tra Berlino e i suoi addetti navali nelle ambasciate in Paesi neutrali, a Madrid, Washington, Buenos Aires e Pechino. Nel 1917 gli addetti navali passarono a un nuovo codice, ma nonostante solo 70 messaggi basati su di esso fossero stati intercettati anch'esso fu violato dagli specialisti britannici; il VB rimase comunque in uso per tutta la durata della guerra: pi\u00f9 volte ricifrato, fu ripetutamente violato nel giro di pochi giorni dal professor Walter Horace Bruford, divenuto ormai un esperto del VB.\nLa nascita della Room 40.\nAll'inizio del novembre 1914 il capitano William Hall sostitu\u00ec nella carica di direttore dell'intelligence navale britannica l'ammiraglio Oliver, trasferito alla segreteria del primo lord dell'ammiragliato; Hall era stato il comandante dell'incrociatore da battaglia \"Queen Mary\", ma aveva dovuto rinunciare al suo incarico a causa della sua salute malferma: a dispetto della natura accidentale della sua nomina, il capitano si rivel\u00f2 comunque un eccellente direttore dell'intelligence navale.\nUna volta che l'organizzazione di decrittazione inizi\u00f2 a produrre i suoi primi risultati, divenne necessario trasferirla in una sede pi\u00f9 formale invece di continuare a farla operare dall'ufficio personale di Ewing. Il 6 novembre 1914 l'organizzazione fu quindi trasferita nella \"stanza 40\" del palazzo dell'Ammiragliato (Admiralty Old Building), e \"Room 40\" pass\u00f2 quindi a designare l'organizzazione stessa; la stanza 40 era situata al primo piano dell'ala nord del palazzo, affacciata sul cortile interno dell'Ammiragliato e in una posizione un po' discosta, sebbene fosse posta lungo lo stesso corridoio della sala riunioni e dell'ufficio personale del primo lord del mare. Oltre al primo ministro, al primo lord dell'Ammiragliato e al primo lord del mare, solo pochissimi alti ufficiali erano a conoscenza dell'esistenza della struttura: il secondo lord del mare, il segretario dell'Ammiragliato, il capo dello staff, il direttore della divisione operazioni e tre capitani di servizio.\nTutti i messaggi ricevuti e decrittati erano posti sotto completo segreto, con copie passate unicamente al capo dello staff e al direttore dell'intelligence. Fu deciso che un funzionario dell'intelligence dovesse fornire una revisione dei messaggi decifrati e una loro interpretazione alla luce di altre informazioni riservate ricevute: inizialmente fu designato per questo compito l'ufficiale pagatore Rotter, il primo a violare il codice SKM, ma questi prefer\u00ec continuare con il suo lavoro di decrittazione e l'incarico and\u00f2 al comandante Herbert Hope, gi\u00e0 dotato di esperienza nella tracciatura dei movimenti delle navi nemiche. Hope fu inizialmente sistemato in un piccolo ufficio nell'ala ovest dell'Ammiragliato, la zona riservata all'intelligence, dove attendeva pazientemente i messaggi approvati perch\u00e9 fossero da lui esaminati; i rapporti di Hope tentavano di dare un senso a ci\u00f2 che gli veniva riferito e di fare osservazioni utili in merito, ma senza accesso alle informazioni pi\u00f9 ampie le sue prime osservazioni era di scarso aiuto. Solo il 16 novembre, dopo una riunione con il primo lord del mare Sir John Fisher, a Hope fu dato pieno accesso alla Room 40: il comandante non sapeva nulla n\u00e9 di decrittazione n\u00e9 di tedesco, ma lavor\u00f2 insieme ai decrittatori e ai traduttori fornendo loro informazioni dettagliate in materia di procedure navali e aiutando cos\u00ec a restituire delle traduzioni pi\u00f9 affidabili dei messaggi decrittati.\nAll'aumentare dei messaggi che venivano decifrati, divenne parte del lavoro di Hope decidere quali di essi erano privi di importanza e potevano essere cestinati, e quali invece dovevano essere divulgati al di fuori della Room 40. La flotta tedesca aveva l'abitudine di trasmettere via radio ogni giorno l'esatta posizione di ciascuna unit\u00e0 e di dare rapporti periodici di posizione quando esse si trovavano in navigazione: ci\u00f2 rese possibile ricostruire un quadro preciso dei normali movimenti della Hochseeflotte, in particolare per quanto riguardava il passaggio attraverso le rotte sicure tracciate nei campi di mine difensive; ogni volta che si notava un cambiamento nei movimenti di routine, poi, ci\u00f2 poteva rappresentare un'avvisaglia della preparazione di qualche operazione importante. Anche se i vertici di alto livello della marina ricevevano rapporti periodici, comunque, gran parte delle informazioni non lasciava mai la Room 40, visto che un'altissima priorit\u00e0 era data al mantenimento del segreto circa la violazione dei codici tedeschi: nessuna comunicazione basata su informazioni ottenute dalla Room 40 poteva essere rilasciata all'esterno dell'Ammiragliato senza l'approvazione personale dell'ammiraglio Oliver, del primo lord del mare o del primo lord dell'Ammiragliato; sebbene alcuni alti comandanti operativi della Royal Navy fossero a conoscenza dell'opera di intercettazione delle comunicazioni radio tedesche, poche delle informazioni arrivavano a loro. Gli stessi membri della Room 40 convennero che non fu mai fatto un pieno impiego delle informazioni che avevano raccolto, a causa dell'estrema segretezza e della proibizione a scambiare informazioni con gli altri servizi di intelligence o con gli organi di pianificazione delle operazioni.\nAttivit\u00e0 principali.\nSia i servizi di intercettazione britannici sia quelli tedeschi avviarono all'inizio del 1915 sperimentazioni con apparecchi di radiolocalizzazione. Il capitano Round della Marconi Company aveva condotto alcuni esperimenti per conto dell'esercito in Francia e il capitano Hall lo istru\u00ec perch\u00e9 creasse un sistema di radiolocalizzazione per conto della marina: questo fu situato inizialmente a Chelmsford ma poi spostato a Lowestoft, e dopo i primi successi si aggiunsero altri centri a Lerwick, Aberdeen, York, Flamborough Head e Birchington; entro il maggio 1915 l'Ammiragliato era in grado di tracciare la posizione dei sommergibili tedeschi operanti nel Mare del Nord sulla base delle loro trasmissioni radio. Vari centri di radiolocalizzazione operavano anche come stazioni di intercettazione dello 'Y' service, ma una sezione apposita fu poi creata all'interno della Room 40 per tracciare la posizione delle navi tedesche sulla base dei rapporti ottenuti. Un separato gruppo di cinque stazioni fu poi realizzato in Irlanda per il tracciamento delle unit\u00e0 tedesche in navigazione a ovest delle Isole britanniche.\nLa Room 40 arriv\u00f2 a disporre di informazioni molto accurate sulla posizione delle navi da guerra tedesche, ma la priorit\u00e0 per l'Ammiragliato rimase quella di mantenere il pi\u00f9 assoluto segreto su queste conoscenze: inizialmente Hope poteva prendere visione delle relazioni periodiche elaborate dall'intelligence circa la posizione delle navi tedesche affinch\u00e9 potesse correggerle sulla base dei rapporti della Room 40, ma questa pratica fu poi interrotta per paura di rivelare troppe informazioni; dal giugno 1915 si smise di inviare regolari rapporti di intelligence ai comandanti operativi limitandosi a inoltrarli al solo comandante della Grand Fleet ammiraglio John Jellicoe, l'unico inoltre ad avere accesso alle accurate carte dei campi minati tedeschi elaborate sulla base delle informazioni ottenute dalla Room 40. La Room 40 continu\u00f2 a beneficiare enormemente dell'uso disinvolto che le navi tedesche facevano delle comunicazioni radio, dei messaggi di routine che si scambiavano continuamente e dell'abitudine a trasmettere sempre a piena potenza, cosa che rendeva pi\u00f9 facile intercettare i messaggi, analizzarli e confrontarli. Nessun tentativo fu fatto dai tedeschi per limitare il proprio traffico radio almeno fino al 1917, e anche allora le limitazioni furono imposte pi\u00f9 per paura degli apparecchi di radiolocalizzazione dei britannici che per timore di una violazione dei codici di cifratura.\nLe attivit\u00e0 della Room 40 non coinvolsero pi\u00f9 di 50 specialisti, oltre a del personale di supporto; nel corso della guerra si stim\u00f2 che l'organizzazione avesse decodificato circa 15\u00a0000 messaggi radio tedeschi, un numero enorme considerato che tutto il lavoro veniva fatto a mano senza l'ausilio di apparecchiature elettroniche. Tra i maggiori successi ottenuti dai britannici grazie alle informazioni raccolte dalla Room 40 figurarono l'intercettazione del cosiddetto \"telegramma Zimmermann\", e la localizzazione della posizione della flotta tedesca nel corso delle battaglie di Dogger Bank e dello Jutland. Alfred Ewing diresse le attivit\u00e0 della Room 40 fino al maggio 1917, quando lasci\u00f2 l'incarico e fu rimpiazzato dallo stesso capitano William Hall.\nAlla fine della prima guerra mondiale, nel 1919 la Room 40 venne fusa con l'equivalente struttura dell'esercito, la MI1b, per dare vita alla Government Code and Cypher School di Bletchley Park; dopo la seconda guerra mondiale la struttura si trasfer\u00ec a Cheltenham e assunse la denominazione di Government Communications Headquarters."}
{"id": "5794897", "revid": "499531", "url": "https://it.wikipedia.org/wiki?curid=5794897", "title": "Rione di Santa Venera", "text": "Il quartiere di Santa Venera a Caltanissetta \u00e8 uno degli antichi rioni della citt\u00e0, che prende il nome dall'omonima chiesa che \u00e8 oggi inglobata nelle pi\u00f9 grande chiesa di Santa Flavia. In citt\u00e0 prima il rione faceva parte del quartiere di Santa Flavia con l'omonimo quartiere dei minatori costruito in epoca fascista.\nIl quartiere \u00e8 racchiuso a est, la parte pi\u00f9 alta e dominante in direzione della collina di Sant'Anna, con la via Redentore.\nAd ovest con la Via Re d'Italia, un tratto di Via Suterese e un tratto di Via Pampillonia e parte di Corso Umberto I fino, poco dopo l'ex collegio gesuitico, a Via Aiello e da questa fino alla Via Arimondi all'altezza della chiesa di Santa Lucia. \nInfine a nord costeggia il quartiere Cozzarello con tutta la via di San Calogero da Via Redentore a via Re d'Italia.\nSecondo una suddivisione del 2016 effettuata dall'Ufficio tecnico del Comune di Caltanissetta, esso ha una superficie complessiva di 49 121 m2, con 2 561 residenti al 2010.\nStoria.\nIn origine il quartiere era il pi\u00f9 esteso della citt\u00e0 antica, esso era comprensivo del quartiere di San Domenico, come dimostra lil colore della mappa di epoca borbonica. \nLa strada del Convento di Santa Croce diventer\u00e0, quando verr\u00e0 sistemata definitivamente dopo l'unit\u00e0 d'Italia con la pietra, il confine con lo stesso quartiere di San Domenico; separandosi cos\u00ec definitivamente da quello di Santa Venera.\nIl quartiere \u00e8 stato chiamato Santa Flavia perch\u00e9 la chiesa di Santa Venera \u00e8 di fatto inglobata nella pi\u00f9 recente chiesa di Santa Flavia con l'annesso monastero benedettino."}
{"id": "5794919", "revid": "125303679", "url": "https://it.wikipedia.org/wiki?curid=5794919", "title": "8\u00aa Armata (Regio Esercito)", "text": "L'8\u00aa Armata italiana (conosciuta anche nella prima guerra mondiale come Armata del Montello e nella seconda guerra mondiale come Armata italiana in Russia - ARMIR) fu una grande unit\u00e0 del Regio Esercito che nella prima guerra mondiale prese parte alla battaglia di Vittorio Veneto e nella seconda guerra mondiale alla campagna di Russia.\nFu l'armata che tra luglio 1942 e marzo 1943 oper\u00f2 sul fronte orientale, in appoggio alle forze tedesche della Wehrmacht impegnate sul fronte di Stalingrado. Al comando del generale Italo Gariboldi l'8\u00aa Armata venne inquadrata all'interno dell'Heeresgruppe B di Maximilian von Weichs, e schierata sul medio Don a protezione dell'ala sinistra delle forze tedesche che in estate avevano dato il via all'assalto della citt\u00e0 di Stalingrado.\nLe forze di Gariboldi vennero quindi utilizzate per l'occupazione statica di un tratto del fronte del Don lungo duecentosettanta chilometri, tra Pavlovsk e la foce del fiume Chop\u00ebr, dove fin dai primi giorni furono impegnate a resistere a continui e logoranti attacchi sovietici. La dislocazione definitiva delle unit\u00e0 italiane, rinforzate anche da alcune divisioni tedesche, termin\u00f2 solo agli inizi di novembre, appena pochi giorni prima l'inizio dell'offensiva sovietica contro le armate rumene a nord e a sud di Stalingrado. Dopo aver travolto le forze rumene, il 23 novembre l'Armata Rossa accerchi\u00f2 la 6\u00aa Armata tedesca a Stalingrado, e tutto ci\u00f2 fin\u00ec per avere gravi ripercussioni sull'8\u00aa Armata, la quale si trov\u00f2 con l'ala destra scoperta e le unit\u00e0 tedesche di rinforzo inviate a sostegno altrove.\nIl 16 dicembre l'armata italiana venne investita dalle forze sovietiche impegnate nell'operazione Piccolo Saturno, che travolsero il II e il XXXV Corpo d'armata italiano, e causarono lo sfaldamento totale dello schieramento italiano e del distaccamento tedesco-rumeno \"Hollidt\". Ne segu\u00ec una ritirata disordinata attraverso la pianura sovietica che anticip\u00f2 di circa un mese il catastrofico ripiegamento del Corpo d'armata alpino a seguito della seconda offensiva invernale sovietica del gennaio 1943. Il Corpo alpino non venne toccato dall'offensiva di dicembre e a gennaio era ancora schierato sul Don, a sud della 2\u00aa Armata ungherese; ma l'11 gennaio scatt\u00f2 la nuova offensiva sovietica, che travolse le difese ungheresi e tra il 15 e il 16 anche quelle del Corpo alpino. Inizi\u00f2 cos\u00ec una ritirata di due settimane attraverso la steppa russa che comport\u00f2 grosse perdite, si concluse il 31 gennaio e decret\u00f2 di fatto la fine dell'intervento italiano sul fronte orientale e la fine dell'8\u00aa Armata stessa.\nStoria.\nLe origini dell'8\u00aa Armata risalgono alla prima guerra mondiale, quando il 1\u00ba giugno 1918 il Comando della 2\u00aa Armata fu trasformato in Comando dell'8\u00aa Armata, conosciuta colloquialmente anche come Armata del Montello, e schierata lungo il Piave nel tratto fra Pederobba e Palazzon. Il rilievo montuoso del Montello fu il principale obiettivo dell'offensiva austriaca del 15 giugno 1918 passata alla storia come la battaglia del solstizio, nella quale l'armata, comandata dal tenente generale Giuseppe Pennella riusc\u00ec a contenere lo sfondamento e a respingere poi il nemico oltre il Piave. Durante la battaglia di Vittorio Veneto l'armata al comando del tenente generale Enrico Caviglia assunse le funzioni di comando di gruppo di armate, in coordinamento con la neocostituita 10\u00aa Armata del tenente generale Frederick Lambart of Cavan e costituita dal XIV Corpo d'armata britannico del maggior generale James Melville Babington con la 7\u00aa e 23\u00aa Divisione di fanteria e dall'XI Corpo d'armata italiano del Tenente generale Giuseppe Paolini con la 23\u00aa Divisione bersaglieri del Tenente generale Gustavo Fara e la 37\u00aa Divisione territoriale del maggior generale Giovanni Castagnola, nella quale era inquadrato il 332\u00ba Reggimento fanteria americano.\nIl 24 Ottobre 1918 all'inizio dell'offensiva finale italiana, con la \"Battaglia di Vittorio Veneto\", l'8\u00aa Armata italiana, con ben quattro corpi d'armata e 14 divisioni e 2.708 pezzi d'artiglieria, ha svolto il ruolo da ariete, coadiuvata dalla neocostituita 10\u00aa Armata su 4 divisioni di cui due del British Army; per agevolare l'attacco la 4\u00aa Armata attacc\u00f2 per prima iniziando cos\u00ec il suo calvario, battendosi nelle operazioni che si svolsero dal 24 al 29 ottobre 1918, perdendo ben uomini.\nIl 31 gennaio 1919 il Comando venne provvisoriamente sciolto, per poi essere ricostituito il 15 febbraio, quando il Comando della 9\u00aa Armata venne trasformato in Comando dell'8\u00aa Armata. Il 1\u00ba agosto il comando dell'armata venne trasformato in Comando Regie truppe Venezia Giulia, che venne sciolto il 31 dicembre del 1919.\nRicostituito a Milano il 25 gennaio 1940 come Comando 8\u00aa Armata ebbe inizialmente alle dipendenze il VI e il XIV Corpo d'armata. Il 12 giugno 1940, subito dopo l'entrata in guerra dell'Italia nel secondo conflitto mondiale, l'8\u00aa Armata venne dislocata a Bologna, con il XIV Corpo d'armata a ridosso della frontiera nord-orientale, tra Trento e Belluno, ed il VI Corpo d'armata a sud della via Emilia, tra Modena ed Ancona. Il 21 agosto, ceduto il XIV Corpo d'armata alla 2\u00aa Armata, ricevette in cambio il V Corpo d'armata, schierato nel settore sud della frontiera con la Jugoslavia, tra Monte Grosso e il Mare Adriatico.\nSciolta il 31 ottobre 1940 venne ricostituita il 1\u00ba aprile 1942; nella prima decade di giugno il II Corpo d'armata e il Corpo d'armata alpino, destinati insieme al Comando dell'8\u00aa Armata sul fronte russo, iniziano il loro trasferimento per unirsi al Corpo di spedizione italiano in Russia (CSIR) gi\u00e0 zona d'operazioni, che sarebbe stato a sua volta inquadrato nell'8\u00aa Armata.\nL'8\u00aa Armata tra luglio 1942 e marzo 1943 oper\u00f2 sul fronte orientale, in appoggio alle forze tedesche della Wehrmacht impegnate sul fronte di Stalingrado. Al comando del generale Italo Gariboldi l'8\u00aa Armata venne inquadrata nell'Heeresgruppe B di Maximilian von Weichs, e schierata sul medio Don a protezione dell'ala sinistra delle forze tedesche che in estate avevano dato il via all'assalto della citt\u00e0 di Stalingrado.\nInquadramento storico della campagna di Russia.\nLa prospettiva di inviare sul fronte orientale ulteriori forze a potenziare la presenza italiana nacque gi\u00e0 nell'estate del 1941, mentre ancora doveva svolgersi il trasferimento completo dello CSIR. Benito Mussolini il 14 luglio ordin\u00f2 ufficialmente al generale Mario Roatta, capo di stato maggiore del Regio Esercito, di iniziare i preparativi per organizzare un ulteriore corpo d'armata per il fronte russo, e sei settimane dopo Mussolini sollecit\u00f2 Adolf Hitler perch\u00e9 approvasse l'invio di ulteriori truppe. I tedeschi erano generalmente indifferenti alle proposte italiane, e rimandarono per parecchio tempo la decisione. Nel frattempo il 15 novembre i comandi militari italiani diedero disposizione di approntare per la primavera successiva altri due corpi d'armata da inviare al fronte orientale (il II e il XVIII) radunati sotto il comando della futura 8\u00aa Armata. Le motivazioni che spinsero capo del fascismo italiano alla decisione di rinforzare la presenza italiana a fianco dell'alleato tedesco erano fondamentalmente le stesse che lo spinsero ad inviare nell'estate del 1941 il CSIR: acquistare \"peso\" nei confronti degli altri due alleati dell'Asse, Romania e Ungheria, che parteciparono con cospicue forze all'invasione dell'Unione Sovietica; riequilibrare i rapporti con la Germania dopo la disastrosa esperienza della \"guerra parallela\" in Grecia e le sconfitte nel Mediterraneo e Nordafrica, e infine partecipare alla spartizione delle zone conquistate e alla successiva avanzata in Medio oriente che il leader prospettava dopo la vittoria in Unione Sovietica.\nDopo l'iniziale indifferenza, il 29 dicembre 1941 Hitler comunic\u00f2 a Mussolini di aver accettato le sue richieste di invio di ulteriori forze in Unione Sovietica. Ci\u00f2 era ovviamente legato al fatto che l'operazione Barbarossa, nonostante le grandi vittorie, non si era risolta in modo decisivo, e il dittatore tedesco prospett\u00f2 per il 1942 nuove offensive per le quali avrebbe avuto bisogno delle truppe dei Paesi alleati. All'inizio del 1942 iniziarono dunque i preparativi per allestire una nuova armata che dopo il suo trasferimento al fronte avrebbe avuto sotto il suo comando anche il CSIR (che avrebbe assunto la denominazione di XXXV Corpo d'armata), e dato che il Comando supremo della Wehrmacht manifest\u00f2 il desiderio che le nuove divisioni italiane avessero il miglior equipaggiamento possibile, anche a discapito di quelle gi\u00e0 dislocate nei Balcani o in Italia, a Ugo Cavallero non rimase altra scelta di attingere direttamente alle scorte e convogliare le risorse verso la nuova 8\u00aa Armata piuttosto che in Nordafrica. Il Comando dell'8\u00aa Armata entr\u00f2 in funzione il 1\u00ba maggio 1942, e aveva sotto le sue dipendenze il II Corpo d'armata con le divisioni di fanteria \"Cosseria\", \"Ravenna\" e \"Sforzesca\", e il Comando del Corpo d'armata Alpino con le divisioni alpine \"Cuneense\", \"Julia\" e \"Tridentina\". All'armata venne inoltre assegnata la divisione di fanteria \"Vicenza\", destinata alla sicurezza delle retrovie, due raggruppamenti di camicie nere (\"23 Marzo\" e \"3 Gennaio\"), mentre l'equipaggiamento di armi e veicoli consisteva in 224 mitragliatrici da 20\u00a0mm, 28 cannoni da 65/17, 600 pezzi d'artiglieria, 52 cannoni contraerei moderni da 75/46, 297 cannoni anticarro da 47/32 (di cui 19 semoventi) a cui si aggiunsero 36 pezzi da 75/32 del 201\u00ba Reggimento artiglieria motorizzato e 54 cannoni anticarro da 75 forniti dai tedeschi non appena questi vennero a sapere della vulnerabilit\u00e0 delle divisioni italiane agli attacchi dei carri armati. L'armamento fu il meglio che il Regio Esercito poteva effettivamente offrire, e anche se la mobilit\u00e0 e la potenza di fuoco non erano certamente ottimali, l'8\u00aa Armata non era di certo \"carne da macello\", considerando poi che le divisioni tedesche sul fronte avevano anch'esse grossi problemi nel parco automezzi ed erano generalmente molto provate e con organico incompleto. A parte i carri armati pi\u00f9 moderni che erano riservati al fronte africano, l'8\u00aa Armata disponeva delle artiglierie pi\u00f9 moderne disponibili, mentre gli oltre 12.000 automezzi avrebbero garantito la mobilit\u00e0 dell'artiglieria e dei servizi logistici, anche se la maggior parte delle truppe non pot\u00e9 comunque essere motorizzata. Si pu\u00f2 dunque affermare che la costituzione di questa nuova armata pes\u00f2 notevolmente sull'Italia, considerando che l'industria bellica avrebbe potuto mantenere in efficienza solo venti divisioni combattenti, e la met\u00e0 di queste erano gi\u00e0 dislocate in Nordafrica. Fu perci\u00f2 inevitabile che la preparazione delle forze destinate in Russia and\u00f2 decisamente a discapito degli altri teatri.\nAl comando dell'armata fu scelto il generale Italo Gariboldi, ufficiale di stato maggiore di grande esperienza, che aveva ricoperto posizioni di comando in Nordafrica a fianco delle forze tedesche e come governatore generale della Libia. Mussolini scelse Gariboldi molto probabilmente perch\u00e9 di grado maggiore rispetto a Giovanni Messe (il comandante del CSIR che era considerato il naturale comandante della nuova 8\u00aa Armata) e perch\u00e9 di maggiore anzianit\u00e0 di servizio. Influirono inoltre anche le rivalit\u00e0 interne allo stato maggiore dell'esercito, dato che Messe molto probabilmente cominciava a crescere troppo in popolarit\u00e0 e considerazione nel Paese, cosa che secondo il ministro degli Esteri Galeazzo Ciano, rappresentava il vero motivo per cui venne scelto Gariboldi. Dopo l'approvazione di Wilhelm Keitel, il 1\u00ba maggio 1942 Gariboldi assunse a tutti gli effetti il comando dell'8\u00aa Armata, e il 17 giugno il II Corpo inizi\u00f2 il viaggio verso il punto di ritrovo a Char'kov, mentre il Corpo alpino il 14 luglio part\u00ec verso Izjum, Gorlovka e Rykovo. Tuttavia lo schieramento venne completato solo a ottobre con l'arrivo della \"Vicenza\".\nOrdine di battaglia.\nGruppo d'armate B: \"Generaloberst\" Maximilian von Weichs\n8\u00aa Armata italiana.\nCorpo d'armata alpino: generale di corpo d'armata Gabriele Nasci\nII Corpo d'Armata: generale di corpo d'armata Giovanni Zanghieri\nXXXV Corpo d'Armata (l'ex CSIR): generale di corpo d'armata Giovanni Messe, poi Francesco Zingales\nXXIX Corpo d'Armata tedesco: \"General der Infanterie\" Hans von Obstfelder\n21\u00ba Gruppo Autonomo Caccia Terrestre\n71\u00ba Gruppo Autonomo Osservazione Aerea (71\u00ba Gruppo Volo)\n\"Dati presi da: axishistory.com\"\nAll'autunno del 1942 l'8\u00aa Armata guidata dal generale Italo Gariboldi metteva quindi in campo circa 230.000 uomini (di cui circa 150.000 schierati in prima linea), 16.700 automezzi, 1.150 trattori d'artiglieria, 4.500 motomezzi, 25.000 quadrupedi e circa 940 cannoni di cui.\nIl capo di stato maggiore dell'esercito, generale Cavallero, gi\u00e0 in fase di costituzione dell'ARMIR aveva insistito molto perch\u00e9 le carenze negli automezzi e nell'armamento controcarro necessario per difendersi dai carri armati sovietici fossero colmate da parte tedesca. In ogni caso, il 6 febbraio 1942, a una nota in cui il Comando supremo italiano faceva presente le carenze di automezzi e pezzi controcarro, i vertici militari tedeschi risposero che i materiali disponibili non erano sufficienti neanche per le unit\u00e0 tedesche. Il Comando supremo tedesco osserv\u00f2, comunque, di non preoccuparsi troppo, dato che gli stessi sovietici probabilmente nel 1942 sarebbero stati equipaggiati assai peggio rispetto al 1941. Da parte tedesca non si aveva una grande opinione delle capacit\u00e0 dei reparti alleati di resistere in modo autonomo, per questo solitamente venivano schierate in appoggio divisioni della Wehrmacht. A dicembre, al momento dell'offensiva sovietica contro il settore italiano, a sostenere quel tratto di fronte insieme all'ARMIR resteranno solo le seguenti unit\u00e0 tedesche: la 298\u00aa Divisione ed aliquote di scarsa consistenza della 385\u00aa Divisione di fanteria e della 27\u00aa Divisione corazzata. Gli altri reparti tedeschi in origine schierati con gli italiani erano ormai impegnati in altri settori pure sottoposti alla grande pressione dei sovietici\nOperazioni di guerra sul fronte orientale.\nDall'Italia al fiume Don.\nLa prima delle divisioni alpine a lasciare l'Italia \u00e8 la \"Tridentina\" il 14 luglio 1942, seguita dalla \"Cuneense\" il 27 luglio. La \"Julia\" invece partir\u00e0 solo verso met\u00e0 agosto a causa della necessit\u00e0 di ristabilire gli effettivi dopo le perdite subite in Grecia. Prima di partire ad alcuni ufficiali viene offerta la possibilit\u00e0 di acquistare dall'esercito il mitra Beretta nonch\u00e9 le relative munizioni. Molti soldati saranno disposti a spendere mille lire per il fucile e dieci lire a pallottola impauriti dalle notizie sul mitra \"parabellum\" in dotazione ai reparti russi.\nDopo un lunghissimo viaggio su convogli di carri merce attraverso Monaco, Lipsia, Varsavia, Minsk, Gomel, Char'kov e Izjum, gli uomini dovettero affrontare cinquecento chilometri di marcia a piedi per raggiungere la linea del fronte, con tappe giornaliere dai 32 ai 40\u00a0km.\nL'8\u00aa Armata venne proprio in questo periodo posta alle dipendenze del Gruppo d'armate B. tedesco e venne destinata alla protezione del fianco sinistro delle truppe impegnate nella battaglia di Stalingrado. Tra l'inizio e la met\u00e0 di agosto l'8\u00aa Armata si schier\u00f2, infine, lungo il bacino del Don, tra la 2\u00aa Armata ungherese a nord e la 6\u00aa Armata tedesca, sostituita a fine settembre dalla 3\u00aa Armata romena, a sud. La prima avvisaglia che quello degli italiani non sarebbe stato un settore facile avvenne tra il 30 luglio e il 13 agosto a Serafimovic (a circa 150 chilometri a nord-ovest di Stalingrado): qui, a un primo tentativo dei sovietici di oltrepassare il Don, si opposero tenacemente i bersaglieri della \"Celere\" (i sovietici persero la testa di ponte, ma il prezzo in vite umane per gli italiani fu alto). Svanirono in questo periodo le ipotesi fatte per le truppe alpine di essere impegnate nel Caucaso, su un terreno a esse pi\u00f9 congeniale. La divisione \"Tridentina\", la prima delle divisioni alpine a partire dall'Italia il 17 luglio, il 10 agosto aveva cominciato la marcia dalla zona di radunata verso il fronte del Caucaso, ma il 14 ricevette ordine di arrestarsi e di mutare direzione, raggiungendo con una marcia di 300 chilometri il resto delle divisioni italiane schierate a difesa del fronte del Don.\nPrima battaglia difensiva del Don e carica di Isbuscenskij.\nTra il 20 agosto 1942 e il 1\u00ba settembre le truppe sovietiche scatenarono un'offensiva di vaste proporzioni contro i reparti ungheresi, tedeschi e italiani, che subirono il peso maggiore dell'attacco, schierati nell'ansa settentrionale del Don. Nel settore dell'ARMIR, i russi erano riusciti a stabilire due teste di ponte nei villaggi di Bobrovskij (presso Serafimovi\u010d) e Kremenskaya (a circa 40 chilometri a est di Serafimovi\u010d) e da qui colpirono con tre divisioni (97\u00aa, 203\u00aa e 14\u00aa della Guardia) la \"Sforzesca\", composta da elementi al battesimo del fuoco e sfiancati dalle estenuanti marce per raggiungere il fronte. L'ordine di resistere a ogni costo su un fronte di 25 chilometri fu eseguito dalla \"Sforzesca\" con abnegazione, ma dopo due giorni di aspri combattimenti la divisione venne travolta e si sfald\u00f2 completamente in una precipitosa ritirata non autorizzata. I comandi riuscirono a chiudere la pericolosa falla facendo intervenire reparti della \"Celere\", tra cui il \"Savoia Cavalleria\" e un battaglione di camicie nere, il Battaglione alpini sciatori \"Monte Cervino\" e in seguito anche la \"Tridentina\".\nIl generale Messe, per coprire il ripiegamento della \"Sforzesca\", ordin\u00f2 anche di caricare con la cavalleria: i \"Lancieri di Novara\" attaccarono il 20 agosto a Jagodnij, mentre il 24 agosto il \"Savoia Cavalleria\" con i suoi seicento uomini caric\u00f2 duemila sovietici nell'episodio di Isbuscenskij. Alla fine il fronte venne mantenuto e le divisioni sovietiche, dopo aver perso met\u00e0 dei loro effettivi, dovettero ritirarsi rinunciando all'obiettivo di raggiungere la rotabile Bolshoy-Gorbatovskij alle spalle della prima linea italiana, venti chilometri a sud del fiume Don. Ma importanti teste di ponte erano state consolidate e a Verchnij Mamon, circa 200 chilometri a ovest del settore della \"Sforzesca\", i sovietici erano riusciti a stabilire una robusta testa di ponte sulla riva destra del Don, utile per le future offensive, strappando il terreno alle divisioni \"Ravenna\" e \"Cosseria\" e al 318\u00ba Reggimento tedesco. .\nSchieramento definitivo sul Don.\nI mesi di settembre e ottobre trascorsero tranquillamente, con le truppe italiane disposte a difesa di un tratto di fronte lungo circa 270\u00a0km: l'ampiezza era tale che tutte le divisioni erano schierate in prima linea, con l'eccezione della \"Vicenza\" impegnata nelle retrovie e del Raggruppamento Barb\u00f2, inadatto al ruolo di difesa statica. Agli inizi di novembre la dislocazione dell'ARMIR era dunque conclusa e le divisioni avevano occupato le loro posizioni invernali: sull'ala sinistra dell'armata italiana era schierato il Corpo d'armata alpino con in ordine, la \"Tridentina\", la \"Julia\" e la \"Cuneense\", che manteneva il contatto con la 2\u00aa Armata ungherese a nord di Pavlovsk. Il II Corpo con le divisioni \"Cosseria\" e \"Ravenna\", che occup\u00f2 il settore tra Novaja Kalitva e Kuselkin, particolarmente a rischio perch\u00e9 esposto verso l'ansa del fiume presso Verchnij Mamon che rappresentava un'ottima testa di ponte per i sovietici. Quindi seguiva il XXXV Corpo con la \"Pasubio\" e la 298\u00aa Divisione di fanteria tedesca, e il XXIX Corpo tedesco con la divisione \"Torino\", la 62\u00aa Divisione tedesca e la provata \"Sforzesca\" a contatto con la 3\u00aa Armata rumena. Le riserve dell'armata erano costituite dalla 294\u00aa Divisione di fanteria e dalla 22\u00aa Divisione corazzata tedesca, a cui si aggiungeva la 3\u00aa \"Celere\", che per\u00f2 era ancora molto provata dai combattimenti estivi. I tedeschi inviarono quindi notevoli forze a sostegno degli italiani dato che Hitler era convinto che l'Armata Rossa avrebbe attaccato a nord di Serafimovi\u010d per dirigersi a Rostov, e pensava che l'ARMIR non sarebbe riuscita a opporre un'efficace resistenza senza un adeguato sostegno.\nAlle estremit\u00e0 dello schieramento italiano si trovavano, invece, altre due deboli armate alleate: a nord la 2\u00aa Armata ungherese, sul fianco destro la 3\u00aa Armata rumena che, entrata in linea solo nei primi giorni di ottobre, prese le difese del pericoloso settore di Serafimovi\u010d sostituendo i reparti italiani. Proprio da questa testa di ponte avrebbe preso il via il 19 novembre 1942 la grande operazione Urano dell'Armata Rossa che in pochi giorni avrebbe sbaragliato le pur combattive divisioni rumene, male equipaggiate e scarsamente dotate di armi anticarro, dando inizio all'interminabile reazione a catena che avrebbe rovinosamente coinvolto in dicembre anche l'armata italiana.\nDicembre 1942: primo sfondamento della linea italiana.\nGi\u00e0 il 19 novembre, l'Armata Rossa aveva lanciato una massiccia offensiva volta ad accerchiare le truppe tedesche della 6\u00aa Armata di Friedrich Paulus bloccate a Stalingrado. L'azione aveva portato all'annientamento della 3\u00aa Armata romena, schierata a sud-est dell'8\u00aa Armata. All'alba del 16 dicembre l'offensiva sovietica (operazione Piccolo Saturno, prima fase della seconda battaglia difensiva del Don) si scatenava anche contro le linee tenute dal II Corpo, che custodiva il settore centrale del fronte italiano; l'attacco sovietico non colse di sorpresa i reparti italiani, visto che gi\u00e0 dall'11 dicembre erano in corso scaramucce e piccoli scontri lungo il fronte. Il primo attacco russo, proveniente dal saliente di Verchnij Mamon, fu respinto, ma il 17 dicembre i sovietici impiegarono le loro truppe corazzate e l'aviazione, travolgendo le linee della \"Ravenna\" e obbligandola alla ritirata. Nello stesso tempo, a sud-est, vennero distrutti anche i resti della 3\u00aa Armata rumena. L'obiettivo della grande manovra era congiungere le due braccia della tenaglia, costituite da gruppi corazzati, alle spalle dello schieramento italo-tedesco-rumeno tra Novo Kalitva e Veshenskaya. Gariboldi tent\u00f2 di tappare le varie falle come meglio pot\u00e9, spostando reparti da una posizione all'altra, ma il ripiegamento senza preavviso della 298\u00aa divisione germanica, schierata tra la \"Ravenna\" a sinistra e la \"Pasubio\" a destra, fin\u00ec per mettere ancora pi\u00f9 in crisi il gi\u00e0 traballante fronte. Il 19 dicembre le avanguardie corazzate sovietiche avevano gi\u00e0 raggiunto Kantemirovka, a 40 chilometri all'interno della linea italiana del Don, trenta chilometri pi\u00f9 a sud raggiunsero \u010certkovo, e il 21 dicembre le due colonne russe provenienti da nord e da est si incontrarono a D\u00ebgtevo, a circa settanta chilometri a sud di Sukhoy Donetz, chiudendo di fatto il XXXV Corpo d'armata italiano e il XXIX Corpo d'armata tedesco in un'immensa sacca.\nQuasi prive di mezzi di trasporto e di carburante (anche i carri leggeri L6/40 andarono quasi tutti persi sotto la forza dell'attacco sovietico), costrette a vagare a piedi in cerca di una via di scampo dall'accerchiamento, le divisioni di fanteria, composte da decine di migliaia di uomini ormai difficilmente controllabili, finirono in gran parte annientate, falcidiate dalla fame e dal freddo micidiale e sottoposte non solo agli attacchi delle colonne corazzate nemiche, ma anche dei reparti partigiani che agivano alle loro spalle.\nElementi delle divisioni \"Torino\" e \"Pasubio\", insieme ai tedeschi della 298\u00aa, riuscirono a resistere a Certkovo, circondati dai sovietici. Nella conca di Arbuzovka, invece, si consum\u00f2 un dramma: 20-25.000 perdite tra morti, dispersi e prigionieri, solo pochi gruppi riuscirono a sfuggire all'accerchiamento. L'offensiva sovietica non coinvolse il Corpo d'armata alpino, che continu\u00f2 a tenere le sue posizioni sul Don. La divisione \"Julia\", sostituita sulla linea del fronte dalla Divisione \"Vicenza\", fu schierata, insieme al XXIV Corpo d'armata tedesco, sul fianco destro, lasciato scoperto dalla disfatta del II Corpo. La \"Julia\" si attest\u00f2 sul fiume Kalitva, dove si dissangu\u00f2 in continui combattimenti per mantenere il fronte. Intanto sul Don, ormai coperto di ghiaccio resistente e quindi transitabile anche per i carri armati, i sovietici apprestavano la seconda fase dello sfondamento.\nGennaio 1943: secondo sfondamento e ritirata del Corpo alpino.\nIl 12 gennaio 1943 i sovietici diedero il via all'offensiva Ostrogorzk-Rosso\u0161 (seconda fase della Seconda battaglia difensiva del Don), travolgendo il 16 gennaio la 2\u00aa Armata ungherese, schierata a nord del Corpo d'armata alpino. Il giorno seguente investirono i resti delle fanterie italiane schierate insieme al XXIV Corpo d'armata tedesco sull'esile fronte di circa 40 chilometri tra la confluenza Kalitva-Don a nord e Kantemirovka a sud, puntando a ovest su Rovenki, dove erano trincerati i resti della \"Cosseria\", e a nord-ovest sulla citt\u00e0 di Rosso\u0161, dove c'era il comando del generale Nasci. Ormai il Corpo d'Armata alpino era chiuso in una sacca che includeva le divisioni \"Julia\", \"Cuneense\", \"Tridentina\" e \"Vicenza\".\nL'ordine di ripiegare dal Don venne dato solo il 17 gennaio. A Podgornoje, venti chilometri a nord di Rosso\u0161, dove il 18 gennaio confluirono sbandati italiani, ungheresi e tedeschi, il caos divenne indescrivibile. In testa alle colonne in ritirata si misero i reparti della \"Tridentina\" in grado di affrontare la battaglia. Anche i resti della \"Vicenza\" riuscirono in qualche modo ad aprirsi la strada verso ovest. Pi\u00f9 a sud, invece, \"Julia\" e \"Cuneense\" dovettero sacrificarsi contro le forze corazzate sovietiche per evitare che il fianco sinistro della ritirata crollasse, mettendo in crisi l'intera operazione di sganciamento.\nIl 21 gennaio Gariboldi avvert\u00ec il generale Nasci che Valujki era caduta in mano russa e ordin\u00f2 di puntare venti chilometri pi\u00f9 a nord su Nikolaevka, che si trovava a circa 50 chilometri a ovest delle avanguardie italiane. Tale segnalazione per\u00f2 non arriv\u00f2 mai ai reparti superstiti della \"Julia\" e della \"Cuneense\", che continuavano a combattere battaglie di retroguardia sul fianco sinistro della \"Tridentina\". Il 22 gennaio vennero annientati gli ultimi superstiti della \"Julia\", tra il 25 e il 26 fu la volta dei resti della \"Cuneense\" e della \"Vicenza\", catturati dai russi presso Valujki. La \"Tridentina\", invece, dovette affrontare gli ultimi due ostacoli per uscire dalla sacca: i villaggi di Arnautovo e Nikolajevka. A mezzogiorno del 26 gennaio, finalmente, dopo un'ultima sanguinosa battaglia, dopo aver lasciato sul campo morti e feriti in grande quantit\u00e0, la \"Tridentina\" riusc\u00ec a rompere l'accerchiamento sovietico.\nIn dieci giorni, le tre divisioni alpine, la Divisione \"Vicenza\", alcune unit\u00e0 tedesche del XXIV Corpo e una gran massa di sbandati italiani, rumeni ed ungheresi, avevano coperto pi\u00f9 di 120\u00a0km in condizioni climatiche proibitive (neve alta e temperature tra i \u221235\u00b0 e i \u221242\u00b0), con pochi mezzi di trasporto e vestiario insufficiente, sottoposte ad incessanti attacchi di truppe regolari e di partigiani sovietici.\nIl 30 gennaio i sopravvissuti del Corpo d'Armata alpino (insieme a 16\u00a0000 tra tedeschi ed ungheresi) si raccolsero a \u0160ebekino, dove poterono finalmente riposare dopo 350 chilometri di marce estenuanti e dopo tredici battaglie. Gravissime in particolare le perdite delle divisioni italiane durante le offensive sovietiche di dicembre e gennaio: circa 84.930 perdite totali con enormi perdite di materiali e mezzi.\nCon la sostanziale distruzione dell'8\u00aa Armata ebbe di fatto termine la partecipazione italiana alla campagna sul fronte orientale. Il comando dell'8\u00aa Armata fu ricollocalto a Char'kov e, a partire dal 30 marzo, i sopravvissuti delle divisioni italiane furono progressivamente rimpatriati. L'8\u00aa Armata fu successivamente dislocata in Veneto, con quartier generale a Padova, per avviare la ricostruzione delle divisioni distrutte in Russia; l'opera di riorganizzazione delle formazioni era appena agli inizi quando, a seguito dell'armistizio dell'Italia con gli Alleati e della conseguente invasione tedesca, l'armata e le unit\u00e0 aggregate furono sciolte il 10 settembre 1943. Alcune unit\u00e0 italiane continuarono comunque ad operare volontariamente sul fronte orientale, altri si unirono alla Resistenza o tentarono di raggiungere il sud Italia in mano agli Alleati, per unirsi all'Esercito Cobelligerante Italiano, mentre la maggior parte di loro furono deportati in Germania come \"internati militari\" e sottoposti a lavoro coatto nelle fabbriche tedesche. Sorte ben peggiore tocc\u00f2 ai prigionieri di guerra sovietici, internati nei campi di prigionia e in parte internati nei gulag dove subirono ulteriori e traumatiche esperienze.\nLa componente navale.\nTra i reparti italiani inviati sul fronte orientale vi era anche una piccola unit\u00e0 della Regia Marina, distaccata dalla X\u00aa Flottiglia MAS su richiesta tedesca per operare nel Mar Nero. L'unit\u00e0, designata come 4\u00aa Flottiglia MAS e posta al comando del capitano di fregata Francesco Mimbelli, era inizialmente composta da quattro MAS (aumentati poi di sette), sei sommergibili tascabili classe CB, cinque motoscafi siluranti e cinque barchini esplosivi.\nL'unit\u00e0 venne trasferita via terra fino alle coste del Mar Nero, dove giunse nel maggio del 1942, con il nominativo di \"Autocolonna M.O. Moccagatta\" facendo base nei porti di Jalta e Feodosia, sulla penisola di Crimea. I MAS e i sommergibili italiani vennero subito coinvolti nelle operazioni contro la fortezza sovietica di Sebastopoli, attaccando il traffico da e verso la piazzaforte. Caduta la citt\u00e0 (4 luglio 1942), l'unit\u00e0 venne spostata nel Mar d'Azov per fornire protezione al traffico navale tedesco, per poi continuare con le missioni di pattugliamento lungo le coste controllate dai sovietici.\nLa mancanza di combustibile e il cattivo andamento del conflitto influirono pesantemente sulle attivit\u00e0 dei mezzi italiani. Il 20 maggio 1943 i MAS superstiti vennero ceduti alla Kriegsmarine, e gli equipaggi rimpatriati. I sommergibili continuarono ad operare con equipaggi italiani fino all'agosto del 1943 dalla base di Sebastopoli. A seguito dell'armistizio italiano reso noto col proclama Badoglio dell'8 settembre 1943, gli equipaggi vennero internati dai tedeschi, mentre i mezzi (ormai in pessimo stato di manutenzione) vennero acquisiti dai romeni, per finire poi nelle mani dei sovietici a Costanza nel 1944.\nDurante la sua attivit\u00e0, l'unit\u00e0 riusc\u00ec ad affondare 3 navi da trasporto e 3 sommergibili sovietici, oltre a danneggiare l'incrociatore \"Molotov\" e il cacciatorpediniere \"Kharkov\". Le perdite ammontarono ad un CB e a due MAS.\nLa lettera di Togliatti sui prigionieri dell'ARMIR.\nNel febbraio 1992, durante la campagna elettorale per le imminenti elezioni politiche, lo storico togliattista Franco Andreucci pubblic\u00f2 (in modo incompleto) sul settimanale \"Panorama\", lo stralcio di una lettera olografa di Palmiro Togliatti (alias \u201cErcoli\u201d cittadino sovietico dal 1930, membro della Commissione militare del comitato esecutivo del Comintern) proveniente dagli archivi di Mosca, corrispondenza inviata da Ufa il 15 febbraio 1943 e scritta in risposta a una missiva del dirigente comunista Vincenzo Bianco che chiedeva d'intercedere presso le autorit\u00e0 sovietiche per evitare la morte dei prigionieri italiani dell'8\u00aa Armata in Russia.\nMa la manipolazione della lettera (definita \"falsificata\" da alcuni ma che poi tanto falsa non era) riportata sul settimanale, o meglio l'interpolazione ovvero una sua consapevole alterazione di alcune parole e frasi del testo, fu scoperta dieci giorni dopo: Andreucci aveva corretto una fotocopia venuta male e in parte incompleta fornitagli dallo storico Friedrich Firsov, dettandola via telefono al direttore di \"Panorama\" dalla casa del giornalista Francesco Bigazzi, corrispondente a Mosca per il quotidiano \"Il Giorno\". La scoperta della manipolazione fu casuale: si dovette al fatto che in quei giorni, per condurre altre ricerche, si trovava a Mosca uno tra i maggiori studiosi della storia del comunismo, Silvio Pons, all'epoca vicedirettore dell'Istituto Gramsci. Come gesto di cortesia, vista la consuetudine scientifica che da sempre legava il Gramsci agli archivi moscoviti, Firsov gli sottopose la lettera di Togliatti che tanto scalpore aveva appena suscitato e a Pons parve di notare alcune significative discrepanze rispetto a ci\u00f2 che era comparso sulla stampa italiana. La trascrisse, dunque, e la trasmise a Giulietto Chiesa, allora corrispondente da Mosca per \"La Stampa\". Andreucci si dovette dimettere dall'incarico di consulente rivestito presso la casa editrice \u00abIl Ponte alle Grazie\u00bb che, a causa della perdita di credibilit\u00e0 subita, in breve sub\u00ec un crollo di vendite e fu assorbita nel 1993 dalle \u00abEdizioni Salani\u00bb. Il risultato politico dell'operazione era comunque in parte raggiunto: l'attacco a Togliatti, oltre ad influire sul risultato delle elezioni, serv\u00ec anche a mettere fuori gioco Nilde Iotti da una possibile elezione alla Presidenza della Repubblica.\nIn un passo della lettera, che constava di numerose altre pagine (dove tra le altre cose si parlava anche della questione triestina), Togliatti aveva scritto: \ndove il passo completamente inventato \nsopprimeva ogni riferimento alla politica imperialista fin l\u00ec seguita dall'Italia fascista per alludere a un generico e inevitabile destino di morte riservato agli Italiani.\nInoltre Togliatti aveva continuato a scrivere: \nalludendo ad una colpevolezza intrinseca di tutto il popolo italiano e al possibile ruolo dei sopravvissuti come testimoni della disfatta dell'aggressione fascista all'URSS o come acquisiti alla militanza comunista.\nNella versione manipolata da Andreucci il passo diventava: \nAltre parole della lettera erano equivocate, tra i quali un \ndivenuto un grottesco Nel contesto dei prigionieri dell'Armir della campagna di Russia, Togliatti viene accusato di aver partecipato agli interrogatori e alla rieducazione comunista dei prigionieri italiani nei gulag siberiani.\nIl tenente d'artiglieria a cavallo Maurizio Valverde, in forza al 35\u00ba Corpo d'Armata del Regio esercito italiano, deceduto nel 2014, fu catturato nel 1942 dai russi in seguito al tradimento di alcuni comunisti italiani e imprigionato in un gulag siberiano.\nValverde testimonia che \u201c\"in ogni campo erano presenti dei comunisti italiani ai quali veniva affidato il compito di rieducarci attraverso una sorta di scuola ideologica e sottoponendoci costantemente a continui interrogatori. Una volta arriva anche Togliatti, con la divisa militare sovietica e accompagnato da alcuni suoi accoliti italiani\"\u201d, che interroga di persona Valverde, senza piet\u00e0.\nIncontrando casualmente Togliatti molti anni dopo a Milano, in Galleria Vittorio Emanuele, Valverde lo colpir\u00e0 con un ceffone al viso: \u201c\"Fu un vero piacere appioppargli in piena faccia un sonoro ceffone che gli lanciai con tutta la forza che la rabbia di reduce dalla Russia mi permise di mettere in azione\"\u201d."}
{"id": "5794924", "revid": "78249349", "url": "https://it.wikipedia.org/wiki?curid=5794924", "title": "Colette Cacciapuoti", "text": ""}
{"id": "5794928", "revid": "1318658", "url": "https://it.wikipedia.org/wiki?curid=5794928", "title": "Sierra (Ecuador)", "text": "La Sierra ecuadoriana \u00e8 una regione geografica della Repubblica dell'Ecuador che si estende da nord a sud per 800\u00a0km lungo la Cordigliera andina. Si compone delle province di Pichincha, Carchi, Tungurahua, Chimborazo, Ca\u00f1ar, Azuay, Loja, Imbabura, Bol\u00edvar e Cotopaxi.\nQuesta regione \u00e8 conosciuta per le sue elevate catene montuose, i ghiacciai e i vulcani, tra i pi\u00f9 importanti dei quali ci sono il Cotopaxi e il Chimborazo. Le sue 10 province hanno citt\u00e0 storicamente e culturalmente importanti come Quito e Cuenca, e centri artigianali, come Otavalo, inoltre sono numerosi i parchi nazionali, ricchi di flora e fauna.\nNella Sierra convivono zone relativamente calde e altre pi\u00f9 fredde, in quanto le valli situate tra le montagne hanno diverse altitudini e, di conseguenza, diversi climi. A Quito, capitale dell'Ecuador, l'Aeroporto Internazionale Mariscal Sucre \u00e8 la principale via d'ingresso al paese.\nGeografia fisica.\nLa Sierra ecuadoriana occupa un quarto della superficie totale dell'Ecuador e corrisponde a due catene montuose della larghezza di 100\u2013120\u00a0km poste longitudinalmente da nord a sud, con all'interno un \"corridoio\" interandino. Le due catene montuose hanno un'altitudine media di 4000\u20134500\u00a0m, anche se alcune vette, di origine vulcanica, raggiungono altezze maggiori. La Cordigliera Occidentale culmina col Chimborazo, che raggiunge un'altezza superiore ai 6200\u00a0m, mentre la Cordigliera Orientale ha nel Cotopaxi la sua vetta pi\u00f9 alta.\nLe catene montuose si estendono dal confine con la Colombia a nord, fino a quello con il Per\u00f9 a sud, mentre ad est e ovest sono delimitate da altre due regioni ecuadoriane: la Costa a ovest e l'Oriente a est, che corrisponde all'Amazzonia ecuadoriana. Il corridoio interandino tra le due catene montuose, formato dai sedimenti delle eruzioni vulcaniche e dall'erosione delle montagne, \u00e8 situato ad altezze comprese tra i 2000 e 3000 metri.\nVulcanismo e sismicit\u00e0.\nLe Ande ecuadoriane sono sede di numerosi vulcani, molti dei quali ancora attivi. Il Tungurahua, che si affaccia su Ba\u00f1os e il Reventador, hanno avuto eruzioni nel corso degli anni 2000. Anche il Cotopaxi, dopo decenni di quiete nel corso del XX secolo, ha registrato attivit\u00e0 nel 2015, con l'espulsione di ceneri poi disperse dal vento a centinaia di chilometri di distanza. Il Pichincha, vicino a Quito, ha avuto la sua ultima eruzione importante nel 1999. Il rischio di lahar che minacciano la periferia di Quito (\"Valle de los Chillos\") in caso di eruzione del Cotopaxi \u00e8 un rischio ancora maggiore per la capitale ecuadoriana.\nIl rischio sismico \u00e8 sempre stato presente nella sierra ecuadoriana, come testimonia il terremoto del 1949 che caus\u00f2 vittime nelle province di Tungurahua, Cotopaxi, Chimborazo e Bol\u00edvar. Il rischio di terremoti, insito anche la parte costiera del paese, \u00e8 legato al movimento verso est della placca di Nazca ad una velocit\u00e0 di 6 centimetri all'anno.\nVegetazione.\nLa vegetazione della regione andina dell'Ecuador \u00e8 determinata dai piani altitudinali di vegetazione diversi a seconda dell'altitudine. Alcune piccole differenze tra stesse altezze possono esserci a seconda dell'esposizione dei versanti e della loro relativa maggiore o minore umidit\u00e0, anche se a latitudini equatoriali questo fattore ha meno importanza che alle alte latitudini. Approssimativamente si trovano questi diversi piani nella Sierra:\nDemografia.\nOltre alla capitale Quito, seconda capitale pi\u00f9 alta del mondo dopo La Paz), la sierra \u00e8 sede di alcune delle pi\u00f9 importanti citt\u00e0 del paese, tra cui Cuenca, Riobamba, Ambato, Latacunga e Ibarra. \u00c8 stata a lungo la regione pi\u00f9 popolata del paese, tuttavia negli ultimi anni \u00e8 passata dal 58% al 45% di quella totale dell'Ecuador, lasciando il primato alla Costa. Nel 2008, la popolazione della Sierra \u00e8 stata stimata a abitanti, su dell'intero Ecuador, contro i della costa e 679\u00a0000 abitanti dell'Amazzonia. Le due province pi\u00f9 popolose della Sierra sono Pichincha (provincia di Quito), con abitanti, e quella di Azuay (provincia di Cuenca) con 691\u00a0000 abitanti: queste due province rappresentano quindi la met\u00e0 della popolazione totale della Sierra ecuadoriana.\nCome anche nel resto dell'Ecuador, la popolazione della sierra \u00e8 composta da una miscela di bianchi, meticci, indigeni e afroecuadoriani. La percentuale della popolazione indigena \u00e8 pi\u00f9 alta nella Sierra rispetto alla media nazionale, perch\u00e9 le grandi popolazioni quechua sono rimaste legate alla catena montuosa. Le lingue parlate nella Sierra sono lo spagnolo e il quechua. Dal punto di vista linguistico, la pronuncia dello spagnolo nella sierra \u00e8 diverso da quello parlato nella regione costiera, e si avvicina maggiormente a quello pronunciato nelle pianure dell'Oriente.\nEconomia.\nQuito, capitale della provincia di Pichincha e dell'Ecuador, \u00e8 la seconda citt\u00e0 che contribuisce maggiormente al PIL nazionale dopo Guayaquil, mentre Cuenca \u00e8 quella a pi\u00f9 alto reddito pro capite. Quito ha il pi\u00f9 alto livello di riscossione delle imposte in Ecuador secondo il \"Servicio de Rentas Internas\" (S.R.I.) ed \u00e8 la pi\u00f9 importante regione economica del paese,\nLo sviluppo dell'industria a Cuenca e nel sud della regione si basa sulle abilit\u00e0 manuali dei suoi abitanti, dediti ad esempio alla lavorazione dei gioielli e alla produzione di vasellame e mobili, inoltre a Cuenca e in generale nella provincia di Azuay vengono in gran parte commercializzati i cappelli Panama, prodotti principalmente nella Provincia di Manab\u00ec.\nTurismo.\nLa regione turistica della Sierra \u00e8 nota per la preservazione degli ecosistemi naturali e per la conservazione delle maggiori citt\u00e0, i cui centri storici in stile coloniale sono ancora ben conservati e poco alterati, come Quito e Cuenca, entrambe dichiarate Patrimonio dell'umanit\u00e0 dall'UNESCO.\nAlcune delle citt\u00e0 e delle aree naturali d'interesse nella Sierra sono:\nCentro storico di Quito.\nQuito, capitale dell'Ecuador, si trova nella depressione del Guayllabamba sulle pendici orientali dello stratovulcano attivo Pichincha, nella parte occidentale delle Ande a 2850 m.s.l.m.. \nLa citt\u00e0 \u00e8 divisa in 32 parrocchie, divise a loro volta in \"barrios\".\nLa data della sua prima fondazione \u00e8 incerta, tuttavia, viene utilizzata la conquista spagnola della citt\u00e0, il 6 dicembre del 1534, come data di fondazione ufficiale\nNel mese di novembre del 1978, Quito \u00e8 stata dichiarata dal UNESCO \"Beni Culturali\", e in particolare nel corso del XXI secolo il turismo \u00e8 cresciuto enormemente, con turisti provenienti in particolar modo da Stati Uniti, Germania, Italia e Francia.\nMitad del Mundo.\nLa Ciudad Mitad del Mundo si trova su un terreno di propriet\u00e0 della prefettura della provincia di Pichincha, nella parrocchia di San Antonio, a nord del centro di Quito. Tra il 1979 e il 1982 \u00e8 stato costruito un monumento di 30 metri di altezza per segnare il punto in cui si credeva che passasse la linea dell'equatore, con una linea che dal centro della scalinata prosegue ad est e attraverso la piazza, per indicare dove passa l'equatore. In realt\u00e0 l'intera struttura \u00e8 situata 240 metri a sud della reale linea dell'equatore, che fu ridefinita quando emerse la tecnologia GPS.\nIl monumento piramidale, con i quattro lati rivolti ognuno verso un punto cardinale, \u00e8 sormontato da un globo di 4,5 metri di diametro e 5 tonnellate di peso. All'interno del monumento c'\u00e8 un piccolo museo che mostra elementi della cultura indigena dell'Ecuador.\nCentro storico di Cuenca.\nCuenca, situata nella parte meridionale delle Ande ecuadoriane, \u00e8 anch'essa Patrimonio dell'umanit\u00e0, e viene chiamata, per la sua maestosa architettura, la sua diversit\u00e0 culturale, il suo contributo alle arti, alle scienze e alla letteratura ecuadoriana, l'Atene dell'Ecuador.\nDiversi sono i musei e le chiese antiche, tra cui la Cattedrale dell'Immacolata Concezione, una delle pi\u00f9 grandi d'America, e altre risalenti al XVI e XVII secolo. Nel centro della citt\u00e0 le facciate delle case mostrano le diverse influenze europee, con i caratteristici balconi e i soffitti artisticamente intagliati e altri forgiati in ottone verniciato.\nCentro storico di Loja.\nSituata nella parte orientale della Provincia di Loja nel sud dell'Ecuador, Loja ha una ricca tradizione artistica, e per questo motivo \u00e8 conosciuta come la capitale musicale e culturale dell'Ecuador. Numerosi anche a Loja sono i musei e le chiese antiche, come la Cattedrale, una delle pi\u00f9 grandi dell'Ecuador.\nIngapirca.\nIngapirca \u00e8 il maggiore complesso archeologico Inca dell'Ecuador, ed \u00e8 situato nella provincia di Ca\u00f1ar, ad oltre 3000 metri di quota. Il suo nome in quechua significa \"Muro dell'Inca\".\nBa\u00f1os de Agua Santa.\nBa\u00f1os de Agua Santa, comunemente chiamata Ba\u00f1os, \u00e8 una cittadina della provincia del Tungurahua, \u00e8 circondata da diversi balneari e cascate che attraggono numerosi turisti che possono cimentarsi in diversi sport, come rafting e canoa discesa, inoltre nelle vicinanze \u00e8 presente il vulcano attivo Tungurahua, che salvo periodi di eruzioni, \u00e8 possibile scalare. Lo stesso vulcano genera alcune sorgenti termali, con temperature dell'acqua che vanno dai 18 ai 55 gradi.\nParco nazionale Cotopaxi.\nArea protetta dell'Ecuador, \u00e8 ricco di specie arboricole, soprattutto di pini, che lo converte in una delle poche regioni boschive del Sudamerica che assomiglia maggiormente ad un paesaggio alpino piuttosto che a uno andino.\nParco nazionale El Cajas.\nSituato nella provincia di Azuay, a 33\u00a0km da Cuenca, \u00e8 particolarmente ricco di lagune (232).\nLago Quilotoa.\nLago formatosi 800 anni fa nel cratere del vulcano omonimo, \u00e8 un sito turistico la cui popolarit\u00e0 \u00e8 cresciuta negli ultimi anni\nMindo.\nSituato a nord, nel Cantone di San Miguel de los Bancos, \u00e8 un luogo confortevole a 1250 metri d'altitudine, noto per le bellezze naturali e per l'area protetta denominata \"Bosque Protector Mindo Nambillo\", dove sono presenti 500 specie di uccelli, 90 di farfalle e oltre 150 specie di orchidee. Nel 2001 e 2002 fu al centro di una protesta da parte di ecologisti ecuadoriani e di altre parti del mondo per impedire la costruzione di un oleodotto, fatto che per\u00f2 avvenne ugualmente negli anni successivi.\nCultura.\nLa gente della sierra \u00e8 generalmente dolce e cordiale, meno estroversa e allegra dei costegni, ma \u00e8 considerata generalmente pi\u00f9 seria e affidabile. C'\u00e8 una discreta rivalit\u00e0 culturale tra le due regioni; mentre i costegni definiscono \"bobos\" (tonti e noiosi) i serrani, al contrario questi ultimi apostrofano i costegni con il termine \"mono\" (scimmia). Anche gli abiti usati sono diversi, causa anche del clima pi\u00f9 fresco: i serrani si vestono in modo vario ma con abiti generalmente pesanti come cappotti, giacche e calzature calde, mentre gli indigeni mantengono i loro abiti tradizionali con il poncho quasi sempre presente.\nLingua.\nLe lingue ufficiali parlate nella Sierra sono lo spagnolo e il quechua. Lo spagnolo parlato sulle Ande assomiglia al chilango messicano, con la differenza che nella sierra ecuadoriana alcuni termini provengono dal quechua, lingua parlata dagli indigeni della regione, come ad esempio la parola \"\u00f1a\u00f1o/a\" (rivolta affettuosamente ad un fratello o ad un caro amico), o \"achachay\" (che freddo!) oppure \"arraray\" (che caldo!), usate da persone di qualsiasi etnia che vivono in questa regione.\nNella regione della sierra \u00e8 comune l'uso del voseo in ambito familiare, ossia rivolgendosi con il pronome \"vos\" all'interlocutore invece che con il \"tu\"."}
{"id": "5794931", "revid": "198277", "url": "https://it.wikipedia.org/wiki?curid=5794931", "title": "Bertolazzi", "text": ""}
{"id": "5794932", "revid": "1315817", "url": "https://it.wikipedia.org/wiki?curid=5794932", "title": "Giovanni Matteo Ferrari", "text": ""}
{"id": "5794933", "revid": "1315817", "url": "https://it.wikipedia.org/wiki?curid=5794933", "title": "Johannes Ketham", "text": ""}
{"id": "5794934", "revid": "1315817", "url": "https://it.wikipedia.org/wiki?curid=5794934", "title": "Rufus Ephesius", "text": ""}
{"id": "5794936", "revid": "123250071", "url": "https://it.wikipedia.org/wiki?curid=5794936", "title": "Rione Cozzarello", "text": "Il quartiere Cozzarello, pi\u00f9 comunemente conosciuto come quartiere della Saccara, \u00e8 un rione impropriamente chiamato quartiere di Caltanissetta. \u00c8 inglobato nello storico quartiere di Santa Croce o quartiere della Badia.\nIl quartiere \u00e8 delimitato a nord (la parte pi\u00f9 alta e dominante) in direzione della collina di Sant'Anna dalla via Redentore, a sud con le vie Re d'Italia e Vespri Siciliani al cui incrocio fa angolo; infine a ovest con via di San Calogero che la separa dal quartiere di Santa Venera.\nNel cuore del rione vi insiste la chiesa di Sant'Antonio alla Saccara, in un primo tempo dedicata alla Madonna con il nome chiesa di Santa Maria Maggiore. Attiguo alla chiesa, dal 1900 sorge l'edificio del \"Boccone del povero\" che \u00e8 collegato alla facciata della stessa chiesa da un passaggio sopraelevato.\nSecondo una suddivisione del 2016 effettuata dall'Ufficio tecnico del Comune di Caltanissetta, il rione ha una superficie complessiva di 48\u00a0406\u00a0m\u00b2 con 2052 residenti al 2010.\nStoria.\nLo storico studioso nisseno Francesco Pulci lo indica come il quartiere delle donne che portavano acqua. Invece, secondo l'architetto Giuseppe Saggio si pu\u00f2 supporre l'origine del nome dalla lingua araba: \"Suq herat\" (quartiere del mercato) oppure \"Sak hrac\" (zona rocciosa); inoltre, fino al Seicento era noto anche come rione di Santa Sofia, per la presenza di una omonima chiesa (verosimilmente bizantina) oggi scomparsa. Chiesa che lo studioso Saggio ha individuato da elementi architettonici e documentali nella via Greci."}
{"id": "5794937", "revid": "1543377", "url": "https://it.wikipedia.org/wiki?curid=5794937", "title": "Moorfields Eye Hospital", "text": "Moorfields Eye Hospital \u00e8 un ospedale oculistico del NHS a Londra, gestito dal Moorfields Eye Hospital NHS Foundation Trust. Assieme al UCL Institute of Ophthalmology, adiacente all'ospedale, \u00e8 il pi\u00f9 antico e grande centro per il trattamento oculistico, per l'insegnamento e per la ricerca in Europa.\nStoria.\nIl Moorfields Eye Hospital \u00e8 stato fondato nel 1805, nella zona londinese di Moorfields, da John Cunningham Saunders, assistito da John Richard Farre. Inizialmente prese il nome di \"London Dispensary for curing diseases of the Eye and Ear\". Nel 1899 l'ospedale si trasfer\u00ec nella sede attuale e la sua gestione venne nazionalizzata nel 1948. Queste ricorrenze permisero di festeggiare un anniversario centenario nel 1999 e un bicentenario nel 2005.\nFormazione e ricerca.\nIl Moorfields \u00e8 un importante centro di formazione post-laurea per oculisti, ortottisti, optometristi e infermieri. Svolge un ruolo fondamentale nella ricerca oftalmica. Sir Stewart Duke-Elder fond\u00f2 l'Istituto di Oftalmologia (ora parte del University College of London). Sir Harold Ridley, Charles Schepens e Norman Ashton hanno svolto attivit\u00e0 di ricerca sia presso il Moorfields sia presso l'Istituto di Oftalmologia.\nNuovo Moorfields.\nNel febbraio 2007 il \"Richard Desmond Children's Eye Centre\" (RDCEC), conosciuto anche come \"International Children's Eye Centre\", venne inaugurato dalla Regina Elisabetta II. \u00c8 situato accanto alla struttura principale in City Road."}
{"id": "5794938", "revid": "110157", "url": "https://it.wikipedia.org/wiki?curid=5794938", "title": "Toronto Marlboros", "text": "I Toronto Marlboros sono stati una squadra di hockey su ghiaccio giovanile di Toronto nata nel 1903 che ha militato nella Ontario Hockey League fino al suo scioglimento giunto nel 1989. La sua storia fu strettamente legata a quella della franchigia NHL dei Toronto Maple Leafs, per molti decenni proprietaria dei Marlboros e con cui condivideva i Maple Leaf Gardens. Fu una delle pi\u00f9 forti e squadre del panorama nazionale, l'unica capace di vincere sette Memorial Cup.\nStoria.\nIl Toronto Marlborough Athletic Club venne fondato a Toronto nel 1903 da un gruppo di sportivi locali; il nome della squadra fu scelto in onore del Duca di Marlborough, il quale diede l'autorizzazione a utilizzare la corona simbolo della famiglia nel logo. La squadra di hockey inizi\u00f2 a giocare nel 1904 ricevendo fin da subito alcuni soprannomi che sarebbero rimasti nella storia del club, come \"Marlboros\", \"Marlies\" e anche \"Dukes\".\nNei primi anni i Marlboros rimasero una delle numerose squadre minori di Toronto, e il momento pi\u00f9 alto di questa fase fu la finale di Stanley Cup persa nel 1904 dalla squadra senior contro gli Ottawa Silver Seven. Tutto cambi\u00f2 nel 1927 quando Conn Smythe acquist\u00f2 i Toronto Marlboros per farne il principale farm team di un'altra squadra acquistata recentemente, la franchigia NHL dei Toronto Maple Leafs. Dal 1927 fino ai 1989 i Marlboros e i Maple Leafs sarebbero rimasti sotto la stessa propriet\u00e0, prima con la famiglia Smythe, Conn e il figlio Stafford, infine sotto il controllo di Harold Ballard.\nI Marlboros divennero presto il pi\u00f9 importante settore giovanile dei Maple Leafs, e fu cos\u00ec per quaranta anni fino al 1967, anno in cui vennero fermate le sponsorizzazioni delle squadre giovanili da parte delle franchigie NHL rivoluzionando il meccanismo dell'Entry Draft. Nonostante ci\u00f2 il rapporto fra le due squadre rimase strettissimo, infatti entrambe le squadre giocavano al Maple Leaf Gardens e molto spesso di sabato dopo l'incontro pomeridiano dei Marlboros seguiva quello serale dei Maple Leafs.\nNel corso della storia dei Marlboros, oltre alle sette Memorial Cup vinte e ai dieci titoli della OHL, uno dei traguardi pi\u00f9 importanti raggiunti fu quello di aver formato oltre 180 giocatori che successivamente avrebbero giocato nella NHL, e otto di loro entrarono a far parte della Hockey Hall of Fame. Verso la met\u00e0 del secolo i Marlboros vinsero numerose volte l'Ontario Hockey League e la Memorial Cup, e diversi giocatori vennero promossi in prima squadra contribuendo ai quattro successi nella Stanley Cup nel corso degli anni '60. Vi furono anche ex giocatori dei Leafs che proseguirono la loro carriera allenando i Marlboros, in particolare Turk Broda e George Armstrong, entrambi capaci di conquistare la Memorial Cup.\nDopo l'ultimo titolo vinto nel 1975 la squadra entr\u00f2 in una grave fase di crisi, sia finanziaria che di risultati. Nell'ottobre del 1988 la propriet\u00e0 dei Maple Leafs decise di vendere la formazione dei Marlboros, tuttavia mantennero i diritti sul nome e sull'identit\u00e0 della squadra. Un anno pi\u00f9 tardi la formazione dell'OHL si trasfer\u00ec a Hamilton e prese il nome di Dukes of Hamilton, ma gi\u00e0 due anni pi\u00f9 tardi cambiarono ancora nome divenendo i Guelph Storm.\nIl nome Malboros venne concesso dalla dirigenza dei Maple Leafs a un'altra formazione giovanile attiva sempre a Toronto dal 1931, mentre nel 2005 venne creata una nuova franchigia dell'American Hockey League ispirata chiaramente alla tradizione dei Marlboros, i Toronto Marlies."}
{"id": "5794946", "revid": "122927779", "url": "https://it.wikipedia.org/wiki?curid=5794946", "title": "Mercedes-Benz Classe GLE", "text": "La Mercedes-Benz Classe GLE identifica quella fascia di gamma della casa automobilistica tedesca Mercedes-Benz che rappresenta i SUV di fascia alta. Tale fascia di gamma \u00e8 stata introdotta a partire dal 2015 in sostituzione della precedente Mercedes-Benz Classe M.\nModelli.\nLa Classe GLE \u00e8 stata finora declinata in due modelli.\nW166.\nLa prima generazione, prodotta dal 2015 al 2018, \u00e8 identificata dalla sigla di progetto \"W166\" come l'ultima generazione appartenente alla Classe M, infatti non si trattava n\u00e9 pi\u00f9 n\u00e9 meno di un restyling di mezza et\u00e0 di quest'ultima, che per l'occasione cambi\u00f2 denominazione in seguito ad un programma di razionalizzazione dei nomi commerciali voluta dalla Casa tedesca per creare meno confusione ed ottenere cos\u00ec un criterio logico per le denominazioni stesse. Cos\u00ec, se le lettere \"GL\" sono state da quel momento applicate in tutti i SUV della Casa, la terza lettera identifica invece la base meccanica della berlina classica sulla quale il nuovo SUV viene realizzato, in questo caso la Classe E in produzione al momento del lancio del SUV stesso. Unica eccezione \u00e8 la Classe G, che per\u00f2 non \u00e8 tecnicamente un SUV ma un vero fuoristrada a telaio separato. Della prima generazione della \"Classe GLE\" \u00e8 stato prodotta dal 2015 anche una versione a tetto tagliato posteriormente in stile coup\u00e9, in modo da competere in quel segmento di mercato che fino a quel momento vedeva il monopolio della BMW X6.\nSebbene commercialmente e tecnicamente affine alla normale \"GLE W166\", per la versione coup\u00e9 \u00e8 stata scelta una sigla di progetto differente, C292, la quale \u00e8 rimasta in listino per circa un altro anno ancora dopo l'uscita di scena, avvenuta nel 2018, della \"GLE W166\".\nV167 e C167.\nAl Salone di Parigi del 2018 \u00e8 stata svelata in anteprima mondiale la seconda generazione della \"Classe GLE\", siglata V167. L'avvio della commercializzazione \u00e8 iniziato a novembre, inizialmente solo nella normale configurazione SUV, anche se la Casa prevede il lancio di una nuova versione crossover-coup\u00e9 in sostituzione della \"C292\". La sigla delle seconda generazione della \"GLE\" perde la storica lettera \"W\" in favore della \"V\" che da sempre viene utilizzata dalla Casa di Stoccarda per identificare delle versioni limousine allungate e dagli allestimenti particolarmente lussuosi. In questo modo si vuole sottolineare il salto di qualit\u00e0 in termini di lusso. \nAlla fine dell'estate 2019 venne svelata la versione \"SUV-coup\u00e9\", che di fatto sarebbe andata a prendere il posto della precedente \"GLE Coup\u00e9\" nel listino della Casa di Stoccarda. A differenza del modello uscente, questa volta, anche per la nuova \"GLE Coup\u00e9\" \u00e8 stata utilizzata la stessa sigla numerica della \"GLE\" normale, ossia \"167\", ma ovviamente preceduta dalla lettera \"C\" che identifica tutti i modelli Mercedes-Benz con caratteristiche da coup\u00e9, sebbene non si tratti affatto di una vera e propria coup\u00e9."}
{"id": "5794949", "revid": "599013", "url": "https://it.wikipedia.org/wiki?curid=5794949", "title": "Ed Campion", "text": "Carriera.\nGioc\u00f2 per due stagioni nella NBL, disputando complessivamente 38 partite con 3,6 punti di media."}
{"id": "5794952", "revid": "2032913", "url": "https://it.wikipedia.org/wiki?curid=5794952", "title": "Lion Heart (singolo)", "text": "Lion Heart \u00e8 un singolo del gruppo musicale sudcoreano Girls' Generation, pubblicato come primo singolo estratto dal quinto album \"Lion Heart\" il 18 agosto 2015.\nVideo musicale.\nIl video musicale narra una storia dove i membri delle Girls' Generation s'innamorano di un protagonista maschile, che si rivela poi essere una persona che vive con tutte e otto. Rimaste sconvolte s'allontanano da lui. \nLa coreografia \u00e8 stata fatta da Tony Testa e da Shim Jae-won.\nTracce.\nDurata totale: 03:45"}
{"id": "5794960", "revid": "436907", "url": "https://it.wikipedia.org/wiki?curid=5794960", "title": "4 \u00bd", "text": "4 \u00bd \u00e8 il secondo EP del cantautore britannico Steven Wilson, pubblicato il 22 gennaio 2016 dalla Kscope.\nDescrizione.\nCome spiegato da Wilson attraverso il proprio sito ufficiale, \"4 \u00bd\" rappresenta una pubblicazione intermedia tra il quarto album \"Hand. Cannot. Erase.\" e il quinto album \"To the Bone\" e comprende quattro brani originariamente realizzati durante le sessioni di registrazione di \"Hand. Cannot. Erase.\", uno tratto da quelle per il terzo album in studio \"The Raven That Refused to Sing (And Other Stories)\" e una versione riarrangiata di \"Don't Hate Me\", brano originariamente composto dai Porcupine Tree nel 1998 per il loro quinto album \"Stupid Dream\" (1999)."}
{"id": "5794969", "revid": "1924342", "url": "https://it.wikipedia.org/wiki?curid=5794969", "title": "White Walls", "text": "White Walls \u00e8 un brano musicale del duo statunitense, rispettivamente rapper e produttore discografico, Macklemore &amp; Ryan Lewis. \u00c8 il quinto e ultimo estratto del loro primo album in studio \"The Heist\". Vi \u00e8 la partecipazione del cantante Hollis nel ritornello e del rapper ScHoolboy Q per un verso. Pubblicata l'8 ottobre 2013 debutta alla posizione 100, per poi raggiungere la 15, nella Billboard Hot 100 vendendo oltre 1.000.000 copie.\nVideo musicale.\nIl video musicale, diretto dagli stessi Macklemore &amp; Ryan Lewis con Jason Koenig, \u00e8 pubblicato il 9 settembre 2013. Il video vede camei di diversi rapper tra i quali ASAP Rocky, Trinidad James, Wiz Khalifa, Big BoiSeir Mix-a-Lot o anche di DJ Drama.\nPromozione.\nLa canzone era piazzata al primo posto nella Bubbling Under R&amp;B/Hip-Hop Singles prima della sua pubblicazione come singolo. Per promuovere il brano inoltre Macklemore &amp; Ryan Lewis, ScHoolboy Q e Hollis si esibiscono a \"The Tonight Show with Jay Leno\" il 27 agosto 2013."}
{"id": "5794970", "revid": "80030", "url": "https://it.wikipedia.org/wiki?curid=5794970", "title": "Abbazia della Trinit\u00e0 di F\u00e9camp", "text": ""}
{"id": "5794971", "revid": "121611560", "url": "https://it.wikipedia.org/wiki?curid=5794971", "title": "Io sono Franky", "text": "Io sono Franky (\"Yo soy Franky\") \u00e8 una telenovela colombiana per adolescenti che tratta di una ragazza di nome Franky, che in realt\u00e0 \u00e8 un\u2019androide. \u00c8 stata trasmessa su Nickelodeon latinoamericano e in Italia su Boing dal 2016.\n\u00c8 stata poi riadattata da Nickelodeon nella versione americana di \"I am Franky.\"\nTrama.\nPrima stagione.\nSofia Andrade \u00e8 una scienziata che lavora alle Egg Enterprises e dopo tanti anni \u00e8 riuscita a creare il prototipo \"FR4NK13\", Franky, un androide che cercher\u00e0 di mimetizzarsi fra gli umani per imparare a conoscere le emozioni. A questo scopo verr\u00e0 dunque iscritta alla stessa scuola di sua sorella, Clara. Qui conoscer\u00e0 Christian, un ragazzo molto desiderato, che si innamorer\u00e0 di Franky. Franky, ricambiandolo, scatener\u00e0 la gelosia di Tamara, la quale cercher\u00e0 di scoprire la sua vera identit\u00e0 e allontanarla da Christian, di cui \u00e8 da sempre innamorata. Far\u00e0 amicizia con tutto il resto della sua classe e conoscer\u00e0 Delfina, sorella minore di Christian, che sar\u00e0 l'unica, dopo la sua famiglia e i soci di Sofia, a venire a conoscenza della sua natura di Androide.\nIn seguito Paul, uno scienziato socio di Sofia, invidioso del suo successo, inventer\u00e0 Roby, un nuovo Androide. Grazie ad esso conoscer\u00e0 il suo lato dolce, innamorandosi di Margarita, madre di Christian e Delfina. \nTutti i creatori di Androidi verranno invitati ad un concorso, il cui premio \u00e8 un cuore. Franky e Roby parteciperanno, ma Paul, desideroso di superare Sofia, ostacoler\u00e0 Franky, venendo anche squalificato.\nL'Androide mostrer\u00e0 di essere la migliore in tutte le prove, ma quando verr\u00e0 a conoscenza del fatto che, in caso di vincita, dovr\u00e0 andare in Giappone, vorr\u00e0 rivelare la sua vera identit\u00e0 a Christian nel parco, dove si sono incontrati per la prima volta. Sfortunatamente comincia a piovere e, dopo aver confessato tutto, un fulmine colpisce Franky. Essa viene portata da Sofia, nel laboratorio nascosto, e nonostante sia stata danneggiata, vince il concorso per i suoi sentimenti. Christian rimane molto male e ha difficolt\u00e0 ad accettare che la ragazza che ama sia un robot, ma grazie a Delfina si convince di amarla veramente e, il giorno della partenza di Franky, le regala un ciondolo (avente lo stesso logo della serie) in segno del suo amore.\nSeconda stagione.\nPrima parte.\nNella seconda stagione Franky \u00e8 met\u00e0 androide e met\u00e0 umana, grazie al cuore che guadagn\u00f2 con gli algoritmi di tutte le emozioni umane. Poich\u00e9 Sofia deve nascondersi in un laboratorio segreto da un'organizzazione di scienziati malvagi che la vogliono affinch\u00e9 costruisca androidi malvagi per dominare il mondo; Franky e Clara rimangono a carico di Kassandra (Natalia Dur\u00e1n), una scienzata e compagna di Sofia dell'universit\u00e0 che \u00e8 il leader dell'organizzazione degli scienziati malvagi e vuole reclutare Franky per i suoi piani di conquista del mondo. Per convincere Franky che gli umani sono cattivi ed unirsi alla sua organizzazione chiamato M.I.A.U.(Movimento Internazionale degli Androidi Uniti), Kassandra ha creato due prototipi di ultima tecnologia: D0C3, Dodici o Dulce (Viviana Santos) e TR3C3, Tredici o Andr\u00e9s (Andr\u00e9s Mercado).\nNella scuola Segundo Mej\u00eda, il fratello gemello di Paul, assume il ruolo di direttore. Bench\u00e9 i due siano completamente identici esternamente, sono molto diversi caratterialmente. Mentre Paul \u00e8 un gran scienziato ed amante della tecnologia, Segundo \u00e8 un amante della natura che detesta la tecnologia e gli androidi; per cui \u00e8 il capo della Lega Anti-robot, una lega creata per distruggere tutti gli androidi. Lorenzo Bravo (Christian McGaffney), in seguito leader della lega anti-robot, \u00e8 ossessionato dal distruggere gli androidi, metter\u00e0 diverse volte in rischio tutti i prototipi, compresa Franky.\nPer potere uscire dal laboratorio segreto, Sofia si vede costretta ad usare l'esperimento C4MB10 o Cambio, un processo molto rischioso che consiste nell'introdursi in un involucro robotico. L'esperimento, funziona e Sofia acquisisce una forma completamente diversa; cambia il suo nome in Sabrina (Maria Teresa Barreto), e pu\u00f2 stare vicino alla sua famiglia facendosi passare per la babysitter che Sofia invi\u00f2 per rimpiazzare Kassandra.\nPaul realizza il sogno di Roby che \u00e8 essere un supereroe androide chiamato Andromax che sveglia ammirazione in Loli, la fidanzata di Ivan. Roby si innamora di Dulce, ma quando ella scopre che Roby \u00e8 Andromax ha sentimenti negativi, perch\u00e9 Dulce ama il supereroe, ma disprezza Roby. Andres si innamora di Tamara, ma dopo finiscono per essere fidanzati ed alleati contro Franky. Tamara non sa che Andres \u00e8 un androide, e non pu\u00f2 accettare la verit\u00e0.\nNel corso della stagione Franky continua a conoscere tutte le emozioni. Kassandra, per\u00f2, le installa il chip della malvagit\u00e0, con il quale riesce a controllare le sue emozioni; facendo che Franky sperimenti aspetti negativi della natura umana, come l'ira, la bugia, l'ansia e la pigrizia. A poco a poco tutti gli amici di Franky vengono a sapere del suo segreto e l'accettano come ella \u00e8. Oltre a lottare per controllare le sue nuove emozioni, Franky deve affrontare nuovi attacchi di Tamara contro il suo fidanzamento con Christian; evitare che Kassandra la recluti per i suoi piani malvagi ed affrontare la minaccia che rappresenta la Lega Anti-robot.\nLa stagione si sviluppa intorno al Concorso di Band, una competizione nella quale comunicano tutti i ragazzi divisi in tre band: Franky e i suoi Androidi, composta da Franky, Dulce, Andr\u00e9s e Roby; Siamo umani, composta da Tamara, Delfina, Christian e Mariano; ed un duetto composto da Ivan e Loli. In questa stagione la serie incorpora canzoni originali, come \" Ritmo Rob\u00f3tico \" e \" Amigos Rivales \", prodotto dalla partecipazione delle band nel Concorso. Intanto Franky e i suoi Androidi come Siamo umani si trovano in finale dove Franky e i suoi Androidi vincono; tuttavia Lorenzo riesce a sequestrarli dopo il finale e quasi stermina i quattro androidi; ma tutti i ragazzi arrivano in tempo per salvarli. Nonostante ci\u00f2, Kassandra riesce a cancellare la memoria a Franky e ruba l'unico backup esistente; ora Franky non ricorda niente del suo passato e deve cominciare nuovamente da zero. La stagione finisce con la presentazione davanti al mondo dei quattro androidi, e Franky trovandosi nuovamente con Christian nello stesso parco dove si conobbero; oltre all'apparizione di un androide misterioso (Isabella Castillo) che cade dal cielo in un'imbarcazione e dice \"Obiettivo Individuato\" osservando Christian e Franky; nel frattempo Tamara lascia Andres perch\u00e9 dopo aver scoperto la sua natura di androide.\nSeconda parte.\nL'androide misterioso \u00e8 il prototipo 708 o Luz (Isabella Castillo) inviata dal 2035 da Dominus (Prototipo D0M1NU5) (Juan Manuel Lenis), \u00e8 un androide che vuole conquistare il mondo espellendo gli umani dal pianeta in futuro.\nLa missione di Luz \u00e8 separare Franky e Christian, ma anche Tamara e Andr\u00e9s perch\u00e9 in futuro queste coppie si sposeranno e firmeranno un accordo di pace fra gli umani e gli androidi.\nQuesti matrimoni, per\u00f2, intralciano il piano di Dominus. Luz cercher\u00e0 di separare Franky e Christian, cos\u00ec come cercher\u00e0 di convincere Franky che gli umani e gli androidi non possono convivere insieme.\nPer la sua missione, Luz user\u00e0 diversi oggetti tecnologici come la macchina del tempo (il suo braccialetto), una collana che ferma il tempo, delle termiti mangia metallo e il prototipo CHR15 uguale a Christian. Luz ha anche il potere di leggere nella mente, ipnotizzare la gente e rubare energia dagli umani o dagli androidi. Dominus le promette di rivelarle l'identit\u00e0 del suo creatore solo se riesce a completare la missione.\nChristian intende riconquistare Franky basandosi su come ci \u00e8 riuscito la prima volta. Anche Andr\u00e9s cercher\u00e0 di conquistare Tamara, alla fine ci riesce. \nDominus \u00e8 l'ultimo androide creato da Sofia nel 2035 con la capacit\u00e0 di teletrasportarsi e creare oggetti che gli umani non avrebbero mai immaginato. Sofia, per\u00f2, perde il controllo del prototipo perch\u00e9 Kasandra roviner\u00e0 il cuore di Dominus, cambiando la sua programmazione.\nLa stagione \u00e8 ambientata nell'ultimo anno dei ragazzi e per finirlo organizzano un viaggio di laurea in cui Franky e Christian si promettono di sposarsi nell'anno 2035.\nDopo il viaggio, Franky scoprir\u00e0 che Luz viene dal futuro e fa un viaggio nel futuro in cui incontrer\u00e0 la futura lei che gli dice che Sofia \u00e8 in pericolo. Pensando che si tratti di sua madre, torna nel presente e parla con Christian per intraprendere un altro viaggio nel tempo in cui scoprir\u00e0 che la Franky del futuro intendeva il prototipo S0F14, rubato da Dominus nell'anno 2034. Nel frattempo, Dominus da un dispositivo a Luz per distruggere Franky e, mentre sta per distruggerla, gli svela che ella \u00e8 sua madre e che se l'avrebbe distrutta lei non sarebbe esistita nel futuro. Poi gli da il backup e si uniscono in un abbraccio. \nDominus rapisce Luz, Franky e Andr\u00e9s e da degli enigmi ai ragazzi. Dominus li cattura e distrugge il cuore di Franky, ma ella continua ad amare i suoi amici. Nel presente Sofia e Paul cancellano i disegni del cuore di Dominus, cos\u00ec che non potesse diventare cattivo. La serie finisce con tutti i ragazzi seduti che fanno una videochiamata con Robi e Dulce,partiti per un viaggio in tutto il mondo\nPersonaggi e interpreti.\nPersonaggi principali.\n\u00c8 un androide dotata di un sistema operativo particolarmente sviluppato e fa parte di un progetto segreto (prototipo FR4NK13). Interagisce con gli umani e con i sentimenti e si innamorer\u00e0 di Christian. La sua migliore amica \u00e8 Delfina, il suo migliore amico \u00e8 Roby. Alla fine della prima stagione vincer\u00e0 un cuore in un concorso per androidi e andr\u00e0 in un laboratorio segreto per poterlo applicare. Nella seconda stagione si lascer\u00e0 con Christian, diventando triste e malinconica; in questo modo diventer\u00e0 amica di Dulce e Andr\u00e8s, ai quali Kassandra ha ordinato di avvicinarsele. Kassandra riuscir\u00e0 a installarle un chip che la far\u00e0 diventare malvagia, ma il bacio di Christian la liberer\u00e0. Nella seconda parte della seconda stagione si scoprir\u00e0 che nel 2034 creer\u00e0 l'androide della pace ovvero Sof\u00eca/Lux e che nel 2035 si sposer\u00e0 con Christian.\nFratello maggiore di Delfina, piace a tutte le ragazze e ne \u00e8 consapevole, ma si innamorer\u00e0 di Franky. Nella seconda stagione si lascer\u00e0 con Franky su obbligo di Tamara ma continuer\u00e0 a volerla proteggere da tutto e da tutti, compresa Tamara. Partecipa alla Lega Anti-Robot per proteggere Franky e Roby, ma anche Dodici e Tredici. Si sposer\u00e0 con Franky con la quale avr\u00e0 una \"figlia\".\n\u00c8 un androide come Franky (prototipo R0B13), creato da Paul, socio e amico di Sofia. Adora ballare e vuole molto bene a Franky, che \u00e8 la sua migliore amica. Nella seconda stagione diventer\u00e0 un supereroe di nome Andromax, per aiutare chi si trovi in difficolt\u00e0 e sar\u00e0 aiutato da Paul che gli crea il costume. Si fidanzer\u00e0 con Dulce, con la quale far\u00e0 un viaggio per il mondo dopo essersi fatti installare il loro cuore regalatogli da Paul e Margarita per la loro maturit\u00e0.\n\u00c8 la pi\u00f9 intelligente della scuola: medaglia d'oro alle Olimpiadi di matematica e super esperta di calcolo matematico e leader indiscussa. Ha subito dichiarato guerra a Franky e alla fine scopre che \u00e8 un androide. Nella seconda stagione crea problemi a Ivan e a Loli, facendoli litigare, per poter ristabilire l'antico rapporto di stretta amicizia con Ivan, che per\u00f2 non la perdoner\u00e0. Cerca poi di farsi passare per sua sorella gemella (inesistente) Sol con l'aiuto di suo fratello Benjamin. Franky, divenuta cattiva a causa del chip, la sfider\u00e0 ad una gara tra band. In seguito Franky, Clara, Paul e Sofia le fanno uno scherzo con lo scopo di convincerla a non rivelare il segreto di Franky, il quale funziona per poco dato che poi si far\u00e0 aiutare da Tredici per liberasi una volte per tutte da Franky. Si sposer\u00e0 con Andr\u00e8s e gli creer\u00e0 un cuore dopo averlo rifiutato da Paul e Margarita. \n\u00c8 il migliore amico di Tamara, ma tenter\u00e0 di tenerle nascosto il segreto di Franky che ha scoperto da poco. Nella seconda stagione si innamorer\u00e0 e si metter\u00e0 con Loli e per colpa di Tamara avr\u00e0 per qualche tempo dei problemi con lei.\n\u00c8 la mamma-creatrice di Franky; una donna in carriera, scienziata molto impegnata e focalizzata sul suo lavoro, ma che riesce sempre a ritagliare del tempo per i suoi cari. Nella seconda stagione se ne andr\u00e0 a lavorare all'estero, creando difficolt\u00e0 alle sue figlie e anche a suo marito; si travestir\u00e0 da domestica e torner\u00e0 a casa sotto nome di Sabrina per stare vicino ai suoi familiari senza metterli in pericolo. Riveler\u00e0 la sua vera identit\u00e0 a Paul (che lo sapeva sin dall'inizio), Franky, Clara e verso la fine anche a suo marito Wilson. Alla fine della seconda stagione diventer\u00e0 la presidentessa della Egg.\n\u00c8 il pap\u00e0 di Franky ed \u00e8 uno scrittore di libri di auto-aiuto. \u00c8 un uomo molto dolce e ha sempre una parola giusta in ogni situazione.\n\u00c8 la sorellina di Franky, di 11 anni, molto birichina e indisciplinata. Inizialmente non amer\u00e0 particolarmente la sua dotata sorella maggiore: da quando \u00e8 arrivata, infatti, \u00e8 stata costretta a cambiare scuola e citt\u00e0. In seguito le si affezioner\u00e0 molto. Nella nuova scuola il suo migliore amico \u00e8 Benjamin, con il quale ama farne di tutti i colori.\n\u00c8 la migliore amica di Franky. Dolce e simpatica, si innamorer\u00e0 di Roby, ma quando scoprir\u00e0 che \u00e8 un androide, cercher\u00e0 di dimenticarlo e si innamorer\u00e0 e fidanzer\u00e0 con Mariano.\n\u00c8 la mamma di Christian e Delfina, e successivamente anche di Roby, Andr\u00e8s e Dulce, dopo averli adottati. Si innamorer\u00e0 di Paul e lo sposer\u00e0.\n\u00c8 il fratello minore di Tamara ed il migliore amico di Clara.\n\u00c8 il creatore di Roby e collega di Sofia. \u00c8 un uomo freddo e scorbutico, ma alla fine diventer\u00e0 buono e dolce. Si innamorer\u00e0 di Margarita, la mamma di Delfina e Christian, con la quale poi, alla fine della prima serie, si sposer\u00e0, per vivere insieme a lei e ai suoi figli. Nella seconda stagione avr\u00e0 la sgradita sorpresa di rivedere suo fratello gemello, Segundo, con il quale non intrattiene buoni rapporti. Adotter\u00e0 Dulce e Andr\u00e9s.\n\u00c8 il figlio del responsabile del palazzo di Franky. Da sempre innamorato di Delfina, riuscir\u00e0 a fidanzarsi con lei. Scoprir\u00e0 il segreto di Franky grazie a Delfina.\n\u00c8 innamorata di Roby dalla prima volta che l'ha visto, ma nella seconda stagione si innamorer\u00e0 e fidanzer\u00e0 con Ivan: la coppia avr\u00e0 momentaneamente dei problemi per colpa di Tamara. Successivamente si innamorer\u00e0 di Andromax (alterego di Roby) e perci\u00f2 avr\u00e0 di nuovo temporanei problemi con Ivan. Scoprir\u00e0 il segreto di Franky grazie ad Ivan.\n\u00c8 il fratello gemello di Paul, nonch\u00e9 il nuovo preside della scuola. Detesta la tecnologia e ama la natura. \u00c8 molto affezionato al nipote Roby considerandolo come un figlio. \u00c8 il direttore della Lega anti-robot. \n\u00c8 una ex-compagna di liceo di Sofia, invidiosa di lei: nella seconda serie cercher\u00e0 in tutti modi di separare Franky dai suoi amici e di convincerla a stare con i suoi figli. Alla fine della stagione canceller\u00e0 la memoria di Franky.\n\u00c8 l'androide di Kassandra, (prototipo D0DC) detesta gli esseri umani ritenendo che siano malvagi e traditori. Ha l'abitudine di chiamare Roby \"Boby\". Pu\u00f2 ricaricarsi a energia solare e ha la possibilit\u00e0 di mangiare e bere. Si innamora di Andromax all'insaputa della sua vera identit\u00e0 e, successivamente, riesce a diventare la sua ragazza. Verr\u00e0 adottata insieme a suo fratello da Paul e Margarita, da cui otterr\u00e0 un cuore come regalo di maturit\u00e0 prima del viaggio che intraprender\u00e0 con Roby.\n\u00c8 il fratello di Dulce, come lei costruito da Kassadra (prototipo TR3DC). Ha le stesse caratteristiche della sorella ma rispetto a lei sembra che sia meno freddo. Si fidanzer\u00e0 con Tamara ma quando lei scopre la sua identit\u00e0 lo lascia seppur lui sia veramente innamorato. Viene adottato insieme a sua sorella da Paul e Margarita.E alla fine si fidanzer\u00e0 con Tamara\n\u00c8 un androide che viene dal futuro costruita dalla Franky dell'anno 2034, il suo vero nome \u00e8 Sofia, inizialmente fu creata per sviluppare il rapporto tra gli umani e gli androidi, ma un androide di nome Dominus la rub\u00f2 e le cancell\u00f2 la memoria. Dominus le assegn\u00f2 una missione che \u00e8 andare nel presente, per sfruttare Franky senza ricordi, per far separare Franky da Christian. Si vedr\u00e0 al termine dell'episodio 60 della seconda stagione catapultata con la macchina del tempo dove si trovano Franky (senza ricordi) e Christian durante un temporale dicendo \"obiettivo individuato\".\nPuntate.\nLa prima stagione \u00e8 stata trasmessa in prima TV dal 28 settembre 2015 al 18 dicembre 2015. La serie \u00e8 stata rinnovata a dicembre 2015 per una seconda stagione, divisa in due parti: la prima parte \u00e8 formata da 60 episodi, ed \u00e8 andata in onda dal 30 maggio 2016 al 19 agosto 2016, e la seconda parte, da 40 episodi, \u00e8 andata in onda dal 24 ottobre 2016 al 16 dicembre 2016.\nIn Italia la prima stagione \u00e8 stata trasmessa in anteprima da Boing il 29 gennaio 2016, poi la serie \u00e8 andata in onda regolarmente dal 1 febbraio 2016 al 21 aprile 2016. Dal 29 settembre 2016, Boing riassume gli episodi mandandoli in onda con il titolo \"Il meglio di Io sono Franky\". In Italia la seconda stagione \u00e8 stata divisa in tre parti, la prima \u00e8 andata in onda su Boing dal 17 ottobre 2016 al 24 novembre 2016, la seconda parte dal 13 marzo 2017 al 24 aprile 2017, e la terza parte \u00e8 andata in onda dall'11 settembre 2017 al 3 novembre 2017.\nRemake.\n\u00c8 stato creato un copia e incolla statunitense dal titolo \"I Am Franky\" che \u00e8 stato trasmesso su TeenNick Italia a partite dal 16 ottobre 2017 fino al 13 novembre 2018.\nLibri.\nIspirati alla serie sono stati pubblicati diversi libri, in Italia ne sono usciti 4 nel 2017 pubblicati da De Agostini, tra cui un romanzo. Mentre in Francia tra il 2016 e il 2017 ne sono stati pubblicati pi\u00f9 di 20 tra cui romanzi, libri d'attivit\u00e0, fumetti, sticker book ed altri."}
{"id": "5794973", "revid": "124123", "url": "https://it.wikipedia.org/wiki?curid=5794973", "title": "Lawrence Hecht", "text": "\u00c8 conosciuto per aver interpretato il ruolo di Neil Prescott nei film \"Scream\" e \"Scream 3.\"\nBiografia.\nNasce a Cleveland da una cardiologa canadese e da un professore di liceo di matematica e scienze di origini svizzere.\nSi diploma a 18 anni e si iscrive alla Farfield University nel Connecticut.\nDopo aver preso la laurea in scienze dell'educazione con 110 e lode, si trasferisce con la moglie a New York, dove lavora per l'American Express e per la Euro Fly. In seguito comincia a scrivere per il Wall Street Journal e il New York Times.\nDopo il divorzio dalla moglie, tenta la strada del cinema e del teatro, e dagli anni '90 comincia a lavorare come doppiatore di serie televisive e film d'animazione. \nPartecipa come opinionista alle edizioni americane del Grande Fratello dal 2002 al 2009."}
{"id": "5794974", "revid": "287204", "url": "https://it.wikipedia.org/wiki?curid=5794974", "title": "Tricking (arte marziale)", "text": "Il martial arts tricking, conosciuto pi\u00f9 semplicemente come tricking, \u00e8 una disciplina d'allenamento che combina calci provenienti dalle arti marziali con salti e avvitamenti della ginnastica artistica, cos\u00ec come include anche molti movimenti e stili provenienti dalla break dance e dalla capoeira. Essa mira a raggiungere un aspetto estetico spettacolare, utilizzando quelle combinazioni tra i vari stili sopra citati che vengono altrimenti chiamati con l'abbreviativo di \"tricks\". Coloro i quali praticano il tricking vengono spesso chiamati trickers o tricksters, e possono venire da un background come le arti marziali o le discipline viste in precedenza. Esempi di tecniche del tricking includono movimenti quali il Flashkick, il Butterfly Twist e il Double Leg.\nPer comodit\u00e0 i nomi dei singoli tricks non vengono tradotti nelle varie lingue ma tengono il loro nome proveniente dalla lingua inglese per una semplicit\u00e0 d'uso e riconoscimento a livello mondiale.\nStoria.\nCi fu una tendenza a esibire tecniche sempre pi\u00f9 spettacolari e complesse nelle arti marziali durante il periodo che segu\u00ec gli anni 1960, anticipando quello che oggi conosciamo come tricking. Specialmente nel taekwondo, ci fu un incremento esponenziale a livello di performance in ambito di giri, salti e calci volanti sviluppatosi durante la met\u00e0 del 1960 con l'introduzione delle competizioni internazionali.\nL'attuale sport conosciuto come tricking \u00e8 un fenomeno che si \u00e8 diffuso grazie al web, emerso nei primi anni del 2000. Le arti marziali estreme possono ritenersi come veri e propri precursori di questo sport, iniziando a farsi vedere nei vari tornei di arti marziali negli anni 1990 e nell'inizio del 2000. Nel tardo 2003, la comunit\u00e0 online di tricking era gi\u00e0 ormai ben sviluppata, portando con s\u00e9 trickers provenienti da ogni parte del mondo. Con il successo di YouTube, i trickers poterono condividere i loro video con gli altri, e la disciplina stessa ebbe un incremento esponenziale sia a livello di fama, sia per popolarit\u00e0 e interesse. Fino agli inizi del 2008, il tricking ha ricevuto un'ampia pubblicit\u00e0 e popolarit\u00e0 presso il grande pubblico grazie agli sforzi dei team pi\u00f9 famosi.\nProgressione.\nA differenza di altri sport pi\u00f9 affermati, il tricking non ha regole formali o federazioni sportive finalizzate a regolamentare lo sport. In senso stretto, i partecipanti sono liberi di eseguire qualsiasi tipo di movimento sensazionale e chiamarlo 'trick' - anche se esistono certi tipi di mosse generalmente considerate come mosse di tricking. Alcuni praticanti (specialmente coloro che scoprono il tricking attraverso Internet) tendono a imparare prima le mosse pi\u00f9 facili (come il 540 kick, l'aerial, la kip-up, e il backflip) e provano a migliorare gradualmente con trick sempre pi\u00f9 difficili. Tuttavia, la difficolt\u00e0 di un trick varia da persona a persona; alcuni trick possono risultare inspiegabilmente pi\u00f9 facili o pi\u00f9 difficili da imparare a seconda del tricker.\nI tricker si possono dividere in diverse categorie di stile: alcuni preferiscono eseguire principalmente trick di arti marziali (che quasi sempre includono calci), altri perlopi\u00f9 sono freestyler o usano salti provenienti dalla ginnastica artistica (principalmente si basano sulla combinazione di differenti tipi di rotazioni e torsioni), ma la maggior parte dei tricker unisce mosse da entrambe le discipline. I tricker si allenano regolarmente per essere in grado di eseguire trick in qualsiasi momento.\nAllenamento.\nPer via dello stato relativamente \"underground\" del tricking, l'allenamento specializzato e il coaching per l'attivit\u00e0 sono quasi inesistenti. Alcuni praticanti provengono da contesti di arti marziali e ginnastica, tuttavia la maggior parte dei tricker \u00e8 autodidatta. Oltre che dalle arti marziali e dalla ginnastica, i tricker di solito imparano da amici o da altri individui pi\u00f9 esperti. Molti tricker, che non possono imparare nel proprio ambiente, si allenano semplicemente replicando mosse viste su Internet. Una pratica sempre pi\u00f9 comune nella comunit\u00e0 di tricking \u00e8 quella di formare \"squadre\" tra amici, Questi gruppi servono non solo a come forma di auto-incoraggiamento per i singoli, ma anche a costruire un'identit\u00e0 e credibilit\u00e0 nella comunit\u00e0 di tricking. Allo stesso modo, gli apprendisti cercano aiuto da altri centri di tricking e da raduni che espongono i tricker ad altri individui pi\u00f9 esperti. Negli ultimi anni, il tricking ha ricevuto una notevole esposizione al punto che alcune scuole di arti marziali e di ginnastica nelle grandi citt\u00e0 hanno aperto classi apposite.\nI praticanti solitamente eseguono la maggior parte dei trick su erba o su pedane pliometriche di ginnastica artistica. Vengono utilizzati materassini di gomma piuma per gli arrivi, trampolini o basi elastiche cirolari per imparare nuove mosse in ambienti sicuri. Oltre alla pratica delle mosse, molti tricker migliorano la propria forma fisica per accompagnare gli allenamenti. Un'abilit\u00e0 reciprocamente comune tra molti tricker \u00e8 il condizionamento del corpo e l'allenamento della forza, dato che molti movimenti dell'attivit\u00e0 richiedono molta forza. La formazione di flessibilit\u00e0 dinamica e statica \u00e8 anche comunemente praticata dai tricker a causa dell'alta gamma di movimenti che molti trick richiedono.\nRaduni.\nFin dagli inizi, i raduni sono sempre stati parte integrante della comunit\u00e0 di tricking. Organizzati da tricker, solitamente attraverso forum online, i raduni sono un'opportunit\u00e0 per i tricker di esibire i propri stili e di chiedere consigli ad altri tricker. I raduni solitamente hanno una o pi\u00f9 sessioni di allenamento, in cui una scuola di ginnastica viene affittata apposta per il raduno.\nInoltre, vi sono anche i mini-raduni (anche conosciuti come seminari/sessioni) che solitamente hanno luogo in campi erbosi. Paragonati ai raduni normali dove i tricker di tutto il mondo partecipano, i mini-raduni generalmente attraggono i tricker del posto a una sessione da un giorno. Questo a sua volta permette ai tricker del posto di incontrarsi, esibirsi insieme, rafforzare il tricking nelle proprie comunit\u00e0, e aiutarne la diffusione nella propria area.\nIn particolare, la costa occidentale degli Stati Uniti ha una delle pi\u00f9 famose comunit\u00e0 di tricker, stabilita principalmente a Los Angeles, in California.\nTeam tricking.\nI tricker non si limitano a formare team per fare pratica e allenarsi tutti insieme, ma spesso si esibiscono anche insieme. Molte squadre preparano coreografie che poi esibiscono agli eventi. Oltre che a promuovere le proprie squadre, serve anche a far conoscere il tricking al resto del mondo. Alcuni tricker scelgono di mettersi in coppia con altri tricker nelle competizioni, e si esibiscono.\nEsposizione mediatica.\nFin dal suo aumento di popolarit\u00e0, il tricking \u00e8 stato presentato in vari media.\nArtisti e cantanti.\nIl tricking appare spesso in spettacoli di musica e coreografie da palcoscenico. La Warner Bros. ha presentato del tricking nel video \"Symptoms\" degli Atlas Genius con Jacob Pinto. In pi\u00f9, JYP Entertainment include del tricking nella canzone di esordio \"Girls Girls Girls\" della boy band coreana GOT7."}
{"id": "5794976", "revid": "729019", "url": "https://it.wikipedia.org/wiki?curid=5794976", "title": "Gennaro Tescione", "text": "Ufficiale di complemento del Regio Esercito assegnato al Comando superiore dell'Egeo (Egeomil) di Rodi, prese parte alle azioni contro le truppe tedesche dopo la proclamazione dell'armistizio l'8 settembre 1943. Una volta catturato tent\u00f2 due volte di fuggire dal campo di internamento, e prefer\u00ec suicidarsi piuttosto che essere deportato in Germania. Fu insignito della Medaglia d'oro al valor militare alla memoria.\nBiografia.\nNacque a Caserta nel 1916, e dopo aver frequentato il Liceo classico \"Pietro Giannone\" si laure\u00f2 in giurisprudenza. Iniziato ad esercitare l'attivit\u00e0 di avvocato fu chiamato a prestare servizio militare nell'agosto 1939. Dopo un breve periodo trascorso a Barletta, fu trasferito a Rodi con il grado di tenente di complemento, assegnato al 10\u00ba Reggimento della 50\u00aa Divisione fanteria \"Regina\". Come addetto all'Ufficio servizio del Comando superiore dell'Egeo, retto dall'ammiraglio Inigo Campioni, dopo la proclamazione dell'armistizio dell'8 settembre 1943 oper\u00f2 in qualit\u00e0 di ufficiale di collegamento nelle azioni di resistenza alle truppe tedesche, finche non fu catturato e imprigionato. Tent\u00f2 per ben due volte, senza successo, di fuggire dal campo di internamento e quando arriv\u00f2 il momento delle deportazione in un campo di concentramento in Germania prefer\u00ec suicidardi. Nel 1947 fu insignito della Medaglia d'oro al valor militare alla memoria, massima onorificenza italiana. Le citt\u00e0 di Caserta e Fiumicino ne hanno onorato la memoria dedicandogli una via, mentre il 7 giugno 1949 il Liceo Classico \"Pietro Giannone\" di Caserta gli ha intitolato un'aula storica, cos\u00ec come il \"Convitto nazionale\" di Napoli gli ha intitolato l'aula di informatica."}
{"id": "5794977", "revid": "290948", "url": "https://it.wikipedia.org/wiki?curid=5794977", "title": "Formulazione", "text": ""}
{"id": "5794999", "revid": "37401", "url": "https://it.wikipedia.org/wiki?curid=5794999", "title": "Paragrafema", "text": ""}
{"id": "5795003", "revid": "599013", "url": "https://it.wikipedia.org/wiki?curid=5795003", "title": "Chokri Bela\u00efd", "text": ""}
{"id": "5795012", "revid": "767487", "url": "https://it.wikipedia.org/wiki?curid=5795012", "title": "Lago di Alpnach", "text": "Il lago di Alpnach (in tedesco: \"Alpnachersee\") \u00e8 un ramo del Lago dei Quattro Cantoni, tra i cantoni Obvaldo e Nidvaldo in Svizzera.\n\u00c8 lungo circa 3,5 chilometri per una larghezza di 1,4. La sponda nord \u00e8 delimitata dalle pendici del monte Pilatus. Sul punto di unione del lago con la massa principale del lago dei Quattro Cantoni si trova il ponte Acheregg Br\u00fccke."}
{"id": "5795024", "revid": "287204", "url": "https://it.wikipedia.org/wiki?curid=5795024", "title": "Lago di \u00c4geri", "text": "Il lago di \u00c4geri (in tedesco: \"\u00c4gerisee\") \u00e8 un lago della Svizzera centrale, situato nel Canton Zugo."}
{"id": "5795026", "revid": "767487", "url": "https://it.wikipedia.org/wiki?curid=5795026", "title": "Lago di Baldegg", "text": "Il lago di Baldegg (in tedesco: \"Baldeggersee\") \u00e8 un lago della Svizzera centrale, situato nel Canton Lucerna."}
{"id": "5795028", "revid": "767487", "url": "https://it.wikipedia.org/wiki?curid=5795028", "title": "Lago di Lauerz", "text": "Il lago di Lauerz (in tedesco: \"Lauerzersee\") \u00e8 un lago della Svizzera centrale, situato nel Canton Svitto.\nNel lago \u00e8 presente l'isola Schwanau."}
{"id": "5795029", "revid": "287204", "url": "https://it.wikipedia.org/wiki?curid=5795029", "title": "Ryo Kase", "text": ""}
{"id": "5795030", "revid": "2076125", "url": "https://it.wikipedia.org/wiki?curid=5795030", "title": "Unit\u00e0 di carico", "text": ""}
{"id": "5795031", "revid": "254059", "url": "https://it.wikipedia.org/wiki?curid=5795031", "title": "Lago di Oeschinen", "text": "Il lago di Oeschinen (in tedesco: \"Oeschinensee\") \u00e8 un lago della Svizzera centrale, situato nel Canton Berna."}
{"id": "5795032", "revid": "1865216", "url": "https://it.wikipedia.org/wiki?curid=5795032", "title": "Lago di Sarnen", "text": "Il lago di Sarnen (in tedesco: \"Sarnersee\") \u00e8 un lago della Svizzera centrale, situato nel Canton Obvaldo."}
{"id": "5795033", "revid": "108877914", "url": "https://it.wikipedia.org/wiki?curid=5795033", "title": "Monte Bellenden Ker", "text": "Il Monte Bellender Ker \u00e8 la seconda montagna pi\u00f9 alta del Queensland, in Australia, con un'altezza di 1593 metri. Il suo nome deriva dal botanico John Bellenden Ker Gawler. Situata a 60\u00a0km a sud di Cairns, vicino Babinda, \u00e8 adiacente al monte Bartle Frere, la vetta pi\u00f9 alta dello Stato, facente parte del complesso del Bellenden Ker Range noto anche come Wooroonooran Range. Le due montagne dominano la sezione delle Josephine Falls nel Parco Nazionale del Wooroonooran. Entrambe le cime sono costituite da granito e da una scarpata che \u00e8 stata erosa dai fiumi Russell e Mulgrave.\nNumerose torri per la trasmissione del segnale televisivo sono state costruite sulla montagna. Per giungervi bisogna avere un permesso speciale e un'auto a disposizione.\nStoria.\nNel 1873 Walter Hill, il primo botanico coloniale nel Queensland, fu a capo di una spedizione nel nord del Queensland per collezionare piante native e fare anche un'escursione presso questo monte. Nello stesso anno, Robert Arthur Johnstone scal\u00f2 la vetta mentre esplorava le zone costiere a sud di Cooktown insieme a George Elphinstone Dalrymple. Un'altra spedizione, guidata da Archibald Meston, fu condotta nei primi di febbraio del 1889."}
{"id": "5795036", "revid": "765341", "url": "https://it.wikipedia.org/wiki?curid=5795036", "title": "Shosh (Artsakh)", "text": "Shosh (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di cinquecento abitanti e sorge in zona collinare tra le citt\u00e0 di Shushi e di Step'anakert a una decina di chilometri fra le due."}
{"id": "5795037", "revid": "765341", "url": "https://it.wikipedia.org/wiki?curid=5795037", "title": "Sghnakh", "text": "Sghnakh (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di duecento abitanti e sorge in zona montuosa nella parte pi\u00f9 meridionale della regione."}
{"id": "5795039", "revid": "109256255", "url": "https://it.wikipedia.org/wiki?curid=5795039", "title": "Aspiratore per WC", "text": "L'aspiratore per WC \u00e8 un dispositivo elettrico in grado di aspirare i cattivi odori presenti nel water direttamente da l\u00ec senza che essi vengano diffusi nell'ambiente.\nComposizione e funzionamento.\nL'aspiratore elettrico viene posizionato a parete oppure a soffitto. Grazie ad un raccordo che collega il tubo di scarico all'aspiratore, questo apparecchio aspira i cattivi odori direttamente dal water. Vi \u00e8 anche un secondo aspiratore posizionato all'interno della placca che serve per contrastare la formazione di polvere e sporco, ma che serve anche per coprire il ventilatore. Quest'ultimo consente inoltre di aspirare la condensa e i vapori che si creano dentro il bagno. Infine i cattivi odori presenti nel water vengono espulsi all'esterno. Questo apparecchio pu\u00f2 essere collegato alla luce del bagno oppure ad un interruttore secondario.\nVantaggi e svantaggi.\nVantaggi.\nIl vantaggio principale \u00e8 che questo tipo di aspiratore consente di aspirare i cattivi odori direttamente dal water senza diffonderli nell'ambiente, per poi buttarli fuori."}
{"id": "5795041", "revid": "765341", "url": "https://it.wikipedia.org/wiki?curid=5795041", "title": "Vardadzor (Askeran)", "text": "Vardadzor (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di duecento abitanti e sorge in zona pianeggiante nella parte centrale della regione non lontana dal capoluogo.\nAd essa \u00e8 associata la comunit\u00e0 di Aranzamin che conta poco pi\u00f9 di una ventina di abitanti."}
{"id": "5795045", "revid": "287204", "url": "https://it.wikipedia.org/wiki?curid=5795045", "title": "Itacuruba Sport Club", "text": "LItacuruba Sport Club, noto anche semplicemente come Itacuruba, \u00e8 una societ\u00e0 calcistica brasiliana con sede nella citt\u00e0 di Itacuruba, nello stato del Pernambuco.\nStoria.\nIl club \u00e8 stato fondato il 2 agosto 1987. Ha vinto il Campeonato Pernambucano S\u00e9rie A2 nel 2002. L'Itacuruba ha partecipato al Campeonato Brasileiro S\u00e9rie C nel 2004."}
{"id": "5795047", "revid": "765341", "url": "https://it.wikipedia.org/wiki?curid=5795047", "title": "Nakhidjevanik", "text": "Nakhidjevanik (, ) \u00e8 una comunit\u00e0 rurale della regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di duecento abitanti e sorge in zona pianeggiante nella parte centrale della regione non lontana dal capoluogo e pressoch\u00e9 contigua alla comunit\u00e0 di Vardadzor."}
{"id": "5795050", "revid": "765341", "url": "https://it.wikipedia.org/wiki?curid=5795050", "title": "Hilis", "text": "Hilis (, ) \u00e8 una piccola comunit\u00e0 rurale della Regione di Askeran nella repubblica di Artsakh (fino al 2017 denominata \"repubblica del Nagorno Karabakh\").\nConta poco pi\u00f9 di duecento abitanti e sorge in zona montuosa nella parte settentrionale della regione."}
{"id": "5795051", "revid": "442848", "url": "https://it.wikipedia.org/wiki?curid=5795051", "title": "Fiume Russell (Queensland)", "text": "Il fiume Russell \u00e8 un corso d'acqua che scorre nel Queensland, in Australia. \u00c8 lungo circa 59 km e si trova a 60 km a sud di Cairns.\nQuesto fiume si origina nel Parco nazionale del Wooroonooran dal drenaggio del Bellenden Ker Range, al di sotto del Monte Bartle Frere e il Bellenden Ker. Nelle sue diramazioni pi\u00f9 alte, il corso d'acqua si allarga sempre di pi\u00f9 mentre scorre verso sud-est uscendo dal Parco Nazionale. Il fiume, scorrendo da nord verso est, si unisce al Josephine Creek e genera le Josephine Falls. Il Russell scorre anche ad est di Babinda e poi nel Russell River National Park.\nIl fiume raggiunge la sua confluenza con il Mulgrave in una foce a estuario, con il Mulgrave che scorre verso est per una piccola distanza per svuotarsi nel Mar dei Coralli attraverso una piccola insenatura, la Mutchero Inlet. L'acqua del fiume \u00e8 sfruttata per le coltivazioni di zucchero sulle pianure costiere che circondano le diramazioni a valle del fiume Russell.\nIl fiume Russell ha un bacino idrografico stimato di 669 km2 di cui circa 68 km2 sono zone paludose. Il fiume, nella sua corsa da circa 60 km, scende da un'altitudine di 206 metri fino al livello del mare. Il fiume \u00e8 anche sfruttato per il \"rafting\".\nInsieme al Mulgrave, il fiume Russell ha causato notevoli inondazioni da quando \u00e8 stato scoperto, con le prime testimonianze risalenti all'inizio degli anni 1930."}
{"id": "5795054", "revid": "31269", "url": "https://it.wikipedia.org/wiki?curid=5795054", "title": "Cucina della Riunione", "text": "La cucina della Riunione o cucina creola \u00e8 la cucina dell'isola di Riunione, il risultato di una miscela di influenze della cucina malgascia, della cucina francese, della cucina indiana, dell'Africa orientale e della cucina cinese portate sull'isola da parte degli immigrati giunti sull'isola soprattutto tra il XVII e XIX secolo.\nPiatti principali.\nI piatti sono sempre accompagnati da riso, tra i pi\u00f9 comuni c'\u00e8 il carris, la versione locale del curry indiano, il Rougail, il Civet che possono essere aromatizzati con zenzero e scorza di combava e la Chop suey."}
{"id": "5795070", "revid": "8660", "url": "https://it.wikipedia.org/wiki?curid=5795070", "title": "Gazi-Stadion auf der Waldau", "text": "Il Gazi-Stadion auf der Waldau \u00e8 uno stadio di calcio di Stoccarda, che pu\u00f2 contenere 11.408 spettatori. Inaugurato il 18 giugno 1905 \u00e8 da allora usato, salvo che per brevi periodi, dallo Stuttgarter Kickers; ospita anche la seconda squadra dello e le squadre di football americano degli Stuttgart Scorpions e degli Stuttgart Surge."}
{"id": "5795072", "revid": "246700", "url": "https://it.wikipedia.org/wiki?curid=5795072", "title": "GAZi-Stadion auf der Waldau", "text": ""}
{"id": "5795073", "revid": "124464321", "url": "https://it.wikipedia.org/wiki?curid=5795073", "title": "Civet", "text": "Un civet \u00e8 un rag\u00f9 preparato con cipolla e altri bulbi commestibili da preparare con il vino rosso; corrisponde allo stufato italiano.\nEtimologia.\nNon si sa se la parola sia di origine occitana o francese. Il termine deriva da \"cive\" e \"civette\" (erba cipollina) e significherebbe: \"piatto preparato con cipolle e cipollotti\". Il termine \"cive\" viene dal latino \"caepatum\", (da \"caepa\", cio\u00e8 cipolla).\nPreparazione.\nConviene precisare che la selvaggina richiede una marinatura preventiva per togliere l'asprezza tipica delle carni di animali selvatici. \nMettere in casseruola un congruo quantitativo di burro, farlo sciogliere e aggiungere fette di cipolla, una foglia di lauro, uno spicchio d'aglio e dei chiodi di garofano. Quando aglio e cipolla imbiondiscono, togliere l'aglio, aggiungere un paio di cucchiai di farina bianca, mescolare rapidamente affinch\u00e9 si amalgami, aggiungere due bicchieri di vino rosso e un bicchiere di brodo di carne; far ridurre l'insieme a poco pi\u00f9 della met\u00e0, salare e pepare, poi aggiungere la carne e far cuocere a fuoco non vivace, mescolando di quando in quando. I tempi di cottura variano a seconda del tipo di carne e delle dimensioni dei tagli o pezzi della medesima.\nVi sono varianti a questa ricetta, a seconda della carne che si cuoce. Le verdure che si possono aggiungere sono carote (tagliate in tocchetti), pezzetti di sedano e altre verdure aromatizzanti."}
{"id": "5795075", "revid": "120898109", "url": "https://it.wikipedia.org/wiki?curid=5795075", "title": "Luca Giac\u00f3n", "text": "Soprannominato \"\"Black Mamba\", ha detenuto il titolo WBC \"Silver\" dei pesi superleggeri nel 2015.\nBiografia.\nLuca Giac\u00f3n nasce il 17 aprile 1988 a Fuengirola, un comune spagnolo situato nella comunit\u00e0 autonoma dell'Andalusia, figlio di Franco Giac\u00f3n e Florinda Vaessen. Il padre \u00e8 italiano, mentre la madre \u00e8 ruandese di etnia tutsi ma di nazionalit\u00e0 belga. I coniugi, conosciutisi in Africa, si erano trasferiti in Spagna nel 1981. Oltre a Luca, dal loro matrimonio nasce la sorella maggiore Olivia.\nCarriera professionale.\nIl 21 marzo 2015 affronta il belga Steve Jamoye (16\u20130\u20131; 2 KO) al Teatro Principe di Milano, con il titolo WBC \"Silver\" dei superleggeri in palio. Malgrado un inizio difficile, l'italo-spagnolo riesce a recuperare mettendo in mostra un buon numero di combinazioni. Il belga riesce comunque a mettere in mostra una buona difesa ed a competere soprattutto nei round centrali, prima di lasciare spazio alla supremazia dell'avversario nella seconda parte dell'incontro. Giac\u00f3n domina nettamente Jamoye, vincendolo ai punti con verdetto unanime dopo dodici riprese: 119-109, 116-111 e 118-109.\nStile di combattimento.\nGiacon si \u00e8 distinto sin da giovane come uno dei pugili pi\u00f9 promettenti del panorama boxistico italiano. Come professionista ha disputato 28 incontri, vincendone 27 e perdendone solo 1.\n\u00c8 un pugile che si affida primariamente alla rapidit\u00e0 e potenza dei suoi colpi. Dotato di una discreta levatura, a tali caratteristiche egli unisce coordinazione nei colpi, cos\u00ec come mobilit\u00e0 nelle gambe e buoni movimenti sul tronco."}
{"id": "5795076", "revid": "287204", "url": "https://it.wikipedia.org/wiki?curid=5795076", "title": "Luca Giacon", "text": ""}
{"id": "5795079", "revid": "931703", "url": "https://it.wikipedia.org/wiki?curid=5795079", "title": "Citt\u00e0 di Baltimora", "text": ""}
{"id": "5795081", "revid": "37401", "url": "https://it.wikipedia.org/wiki?curid=5795081", "title": "Rago\u00fbt", "text": "Un rago\u00fbt (o dal 1990 ragout) \u00e8 un tipo di preparazione culinaria francese definita come una miscela di stufato di carne cotta a fuoco lento in una salsa.\nIn Canada viene preparato il \"rago\u00fbt de boulettes\" e il \"Rago\u00fbt de pattes\" mentre in Svizzera il rag\u00f9 di montone (\"rago\u00fbt de moutons\") e in Belgio il \"rago\u00fbt hesbignon\".\nAll'estero equivale anche al tedesco: \"Schweinepfeffe\"r, al belga \"waterzoo\u00ef\", al curry indiano, allo spezzatino italiano, alle \"tajines\" marocchine, al tunisino \"Mloukhiya\" e all'ungherese \"p\u00f6rk\u00f6lt\".\nDal \"rago\u00fbt\" francese deriva gi\u00e0 dal Rinascimento il rag\u00f9 della cucina italiana.\nEtimologia.\nIl nome viene dall'antico francese \"rago\u00fbter \" che significa \"far rivivere il gusto\"."}
{"id": "5795087", "revid": "1363832", "url": "https://it.wikipedia.org/wiki?curid=5795087", "title": "Cucina malgascia", "text": "La cucina malgascia \u00e8 la cucina che comprende tutte le tradizioni culinarie dell'isola di Madagascar.\nStoria.\nIl cibo mangiato in Madagascar riflette l'influenza della cucina del sud-est asiatico, africana, indiana cinese e europea portate dai migranti sull'isola.\nI primi abitanti dell'isola provenivano dal Borneo e arrivarono tra il 100 e il 500 d.C."}
{"id": "5795094", "revid": "1305772", "url": "https://it.wikipedia.org/wiki?curid=5795094", "title": "Colony (videogioco)", "text": "Colony \u00e8 un videogioco pubblicato nel 1987 per Amstrad CPC, Atari 8-bit, Commodore 64, MSX e ZX Spectrum da Bulldog Software, un'etichetta della Mastertronic, direttamente in edizione economica. \u00c8 ambientato in una colonia spaziale su un pianeta remoto e infestato da animali alieni insettoidi. Consiste nel controllo di un droide con il compito di gestire e difendere le coltivazioni di funghi e le attrezzature della colonia dagli animali, mentre gli abitanti stanno al sicuro negli edifici.\nModalit\u00e0 di gioco.\nIl gioco si svolge nella colonia, che ha l'aspetto di una citt\u00e0 protetta da una recinzione, e in una stretta fascia del territorio desertico circostante. La visuale \u00e8 isometrica e l'ambiente \u00e8 suddiviso in numerose schermate fisse, collegate in orizzontale o in verticale, con una minimappa per la posizione generale.\nIl giocatore controlla il droide che pu\u00f2 muoversi a terra e sparare con un laser agli alieni. Pu\u00f2 inoltre raccogliere fino a 4 oggetti alla volta e depositarli nei magazzini o a terra per metterli in funzione.\nEntrando in ciascuno degli edifici della citt\u00e0 si pu\u00f2 compiere una diversa azione: ricaricare l'energia vitale e il laser del droide, rifornirsi di semi per le piantagioni, di recinzioni, di pannelli solari o altre attrezzature, ordinare rifornimenti dalla Terra, depositare i funghi raccolti che si convertiranno in crediti.\nI semi si possono piantare nelle apposite aree, dove cresceranno gradualmente e si potranno successivamente raccogliere funghi maturi.\nGli insetti giganti arrivano in continuazione via terra dal deserto e attaccano la citt\u00e0, danneggiando gradualmente parti di recinzione, per arrivare a divorare i raccolti, ma possono anche attaccare il droide e non disdegnano di mangiare i pannelli solari.\nIl droide pu\u00f2 sostituire le attrezzature perse con i ricambi; le recinzioni esistono di diversa resistenza e possono anche essere prelevate e riparate prima che vengano abbattute del tutto.\nOrdinare rifornimenti dal centro di controllo richiede crediti e tempo per l'arrivo dell'astronave da trasporto, ma \u00e8 possibile acquistare anche nuovi tipi di aiuti: trappole per insetti, campi di energia, potenziamenti per il droide, batterie per un altro droide automatico che aiuta a combattere gli insetti.\nDa controllare \u00e8 anche il livello di energia della citt\u00e0, ricaricato dai pannelli solari. Tiene in funzione diverse cose, tra cui un radiofaro da attivare con tempismo per permettere all'astronave di rifornimento di atterrare.\nIl gioco prosegue ininterrottamente e lo scopo \u00e8 resistere pi\u00f9 a lungo possibile. Quando infine gli insetti distruggono il droide, vengono comunicati il tempo totale e i crediti totali incassati."}
{"id": "5795096", "revid": "123348254", "url": "https://it.wikipedia.org/wiki?curid=5795096", "title": "William Quir\u00f3s", "text": "Carriera.\nClub.\nInizia la carriera nel Saprissa, con cui vince tra il 1960 e il 1966 tre campionati nazionali.\nNell'estate 1967 viene ingaggiato dagli statunitensi dell'Oakland Clippers, con cui vince la NPSL I, progenitrice insieme alla USA, della pi\u00f9 nota NASL. L'anno dopo sempre con i \"Clippers\" disputa la prima edizione della NASL, chiusa al secondo posto della Pacific Division.\nNel 1969, dopo aver disputato alcune amichevoli con i \"Clippers\", viene ingaggiato dal Kansas City Spurs con cui vince la North American Soccer League 1969. Gioc\u00f2 anche nella decisiva vittoria contro i .\nSempre dal 1969 gioc\u00f2 con i , militanti nella American Soccer League, club che lasci\u00f2 nel 1970.\nNel 1970 ritorna in patria per giocare nell'Alajuelense, con cui vince altri due campionati costaricani.\nNel 1975 torna in California per giocare con i San Jose Earthquakes. Con gli \"Earthquakes\" gioca solo un incontro nella NASL 1975, chiudendo al quinto e ultimo posto della Pacific Division.\nNazionale.\nQuir\u00f3s ha giocato nella nazionale di calcio della Costa Rica."}
{"id": "5795097", "revid": "246700", "url": "https://it.wikipedia.org/wiki?curid=5795097", "title": "Osnatel-Arena", "text": ""}
{"id": "5795100", "revid": "125830783", "url": "https://it.wikipedia.org/wiki?curid=5795100", "title": "Riccardo Bocalon", "text": "Caratteristiche tecniche.\nGioca come centravanti. Forte fisicamente e molto abile nel gioco aereo, possiede un buon senso del gol.\n\u00c8 soprannominato affettivamente \"Il Doge\".\nCarriera.\nClub.\nEsordi con Treviso, passaggio all'Inter e prestiti vari.\nInizia a giocare a calcio nel Venezia, squadra in cui viene impiegato inizialmente come esterno di centrocampo. Nel campionato sperimentale, contro le squadre professionistiche, con la maglia del Favaro, l'allenatore Trevisanello lo sposta in attacco. Viene poi notato dal , che lo inserisce nel proprio settore giovanile; nel 2008 passa alla primavera dell'. Girato in prestito al , in Lega Pro, nel 2009-2010 \u00e8 subito protagonista della storica promozione in Serie B dei granata, segnando il gol decisivo nella vittoria sul campo del all'ultima giornata. Resta al Portogruaro anche nella stagione successiva in serie cadetta, ma poi, sempre di propriet\u00e0 dell'Inter, passa di prestito nuovamente in Lega Pro, dove veste le maglie di , , e , senza lasciare il segno.\nVenezia, Prato e Alessandria.\nNel gennaio 2013 passa al , in Lega Pro Seconda Divisione, dove risulta tra i trascinatori nella rimonta in classifica dei lagunari fino ai play-off (con 7 gol segnati in pochi mesi). L\u00ec, nella finale di ritorno contro il , sigla una doppietta determinante per il 3-2 al triplice fischio con cui gli \"arancioneroverdi\" vinceranno la partita e conquisteranno la promozione. Nella stagione 2013-14 Bocalon \u00e8 ancora alla guida dell'attacco veneziano, chiudendo il campionato e l'esperienza in laguna da secondo nella classifica marcatori con 16 reti, le stesse che realizzer\u00e0 l'annata successiva nelle file del . Nel 2015-16 \u00e8 acquistato dall', con cui \u00e8 protagonista della Coppa Italia 2015-2016, segnando il gol decisivo nei supplementari degli ottavi di finale contro il e siglando una doppietta nei minuti finali ai quarti contro lo , che permette alla squadra piemontese militante in Lega Pro di rimontare lo svantaggio iniziale e di qualificarsi per una storica semifinale contro il .\nSalernitana e secondo ritorno al Venezia.\nIl 31 luglio 2017 passa a titolo definitivo alla Salernitana con la quale firma un contratto triennale. Il 4 settembre seguente, realizza la sua prima doppietta in maglia granata nella partita interna giocata contro la terminata (3-3). Il 28 ottobre realizza in 3' una doppietta che permette alla Salernitana di battere l'Empoli per 2-1. Chiude la stagione con 37 presenze e 10 goal, risultando il migliore marcatore della squadra.\nIl 31 gennaio 2019 fa ritorno dopo quattro anni e mezzo al squadra della sua citt\u00e0 natale, firmando un contratto fino al giugno 2022 con la societ\u00e0 lagunare. Debutta il 3 febbraio nella sconfitta in casa del Benevento (3-0). L'11 marzo segna il primo gol con i lagunari nel pareggio casalingo con il Palermo (1-1).\nPrestito al Pordenone e conquista della Serie A con il Venezia.\nIl 15 gennaio 2020 viene ceduto in prestito al Pordenone. Due giorni dopo esordisce con i neroverdi nella partita in casa del Frosinone, ed il 15 febbraio va a segno per la prima volta, realizzando il gol della bandiera nella sconfitta in casa del Benevento (2-1).\nFinito il prestito con i friulani, a fine stagione fa il suo ritorno nella formazione lagunare. Il 14 dicembre 2020 torna a segnare con i veneti, realizzando il gol vittoria nella rimonta in casa della Reggina (2-1). Dopo una stagione di alti e bassi partendo quasi sempre dalla panchina, il 27 maggio 2021 nella finale del ritorno dei playoff della Lega B realizza il gol del pareggio allo scadere del secondo tempo assicurando, di fatto, il passaggio nella serie superiore, in Serie A.\nPer l'inizio della stagione 2021-2022, con la squadra in massima serie, \u00e8 fuori rosa.\nTrento.\nIl 4 febbraio 2022 passa a titolo definitivo al .Il 16 febbraio successivo segna la prima rete con la sua nuova squadra, nel successo per 2-1 in casa del Fiorenzuola. \nStatistiche.\nPresenze e reti nei club.\n\"Statistiche aggiornate al 20 febbraio 2022.\""}
{"id": "5795101", "revid": "287204", "url": "https://it.wikipedia.org/wiki?curid=5795101", "title": "Hafning", "text": ""}
{"id": "5795113", "revid": "117224145", "url": "https://it.wikipedia.org/wiki?curid=5795113", "title": "Preu\u00dfenstadion", "text": "Il Preu\u00dfenstadion \u00e8 uno stadio di calcio di M\u00fcnster, che pu\u00f2 contenere 15.050 spettatori. Inaugurato nel 1926 \u00e8 il terreno di gioco del Preu\u00dfen M\u00fcnster.\n non pi\u00f9 esistente, nella sua storia ha ospitato anche 40.000 spettatori."}
{"id": "5795114", "revid": "104458", "url": "https://it.wikipedia.org/wiki?curid=5795114", "title": "Schwarzenbach a.Wald", "text": ""}
{"id": "5795115", "revid": "104458", "url": "https://it.wikipedia.org/wiki?curid=5795115", "title": "Steinbach a.Wald", "text": ""}
{"id": "5795116", "revid": "287204", "url": "https://it.wikipedia.org/wiki?curid=5795116", "title": "Triade dell'atleta femmina", "text": "La triade dell'atleta femmina \u00e8 una sindrome dove \u00e8 compresente una scarsa disponibilit\u00e0 di energia (con o senza disturbi del comportamento alimentare), amenorrea/oligomenorrea e ridotta densit\u00e0 minerale ossea (osteoporosi e osteopenia). Anche conosciuta pi\u00f9 semplicemente come \"triade\", \u00e8 facile trovarla in partecipanti di sesso femminile di sport enfatizzanti la magrezza o un basso peso corporeo. La triade \u00e8 una sindrome grave che pu\u00f2 portare conseguenze negative alla salute del soggetto per tutta la vita.\nClassificazione.\nLa triade dell'atleta femmina \u00e8 una sindrome con tre condizioni correlate, perci\u00f2, se un'atleta soffre di un elemento della triade, \u00e8 possibile che contemporaneamente soffra anche degli altri due aspetti. Con l'espandersi della partecipazione delle donne nello sport, la prevalenza di un particolare disturbo legato al sesso femminile, denominato \"triade dell'atleta femmina\", \u00e8 anch'esso cresciuto. A causa di questo aumento, nel 1980 la triade dell'atleta femmina \u00e8 stata studiata per valutarne i sintomi, fattori di rischio, cause e trattamenti e approfondirne le relazioni con lo sport e chi lo pratica; in particolare \u00e8 diffusa nella corsa, ginnastica e pattinaggio di figura. Molte di coloro che ne soffrono sono coinvolte in sport che promuovono la perdita di peso e la magrezza. Gli sport agonistici che richiedono un basso peso corporeo possono facilitare l'insorgenza di un disturbo alimentare, risultando cos\u00ec responsabili dell'origine della triade dell'atleta femmina. Per alcune donne, assecondare le necessit\u00e0 del proprio corpo a favore dello sport praticato ha enormi conseguenze. Inoltre, per alcune atlete agoniste, problemi come bassa autostima, tendenza al perfezionismo, stress familiare, le mette ancor pi\u00f9 a rischio di un disordine alimentare.\nSegni e sintomi.\nI sintomi clinici della triade possono includere disordini alimentari, stanchezza, perdita di capelli, mani e piedi freddi, pelle secca, perdita notevole di peso, maggior tempo di guarigione delle ferite, pi\u00f9 rischio di fratture e cessazione del ciclo mestruale. Le donne affette possono anche soffrire di bassa autostima e depressione.\nDopo esami pi\u00f9 approfonditi il medico pu\u00f2 notare i seguenti sintomi: elevati livelli di beta-carotene nel sangue, anemia, ipotensione ortostatica, squilibri elettrolitici, ipoestrogenismo, atrofia vaginale e bradicardia.\nUn'atleta pu\u00f2 manifestare segni di un'alimentazione restrittiva, ma non soddisfare i criteri clinici per un disturbo del comportamento alimentare. Pu\u00f2 anche avere delle irregolarit\u00e0 mestruali, come modificazioni della lunghezza del ciclo, anovulazione o difetti della fase luteale, senza arrivare completamente all'amenorrea. Allo stesso modo, la densit\u00e0 minerale ossea di un'atleta pu\u00f2 diminuire senza per forza scendere sotto il range di normalit\u00e0.\nCause.\nLa ginnastica artistica e ritmica, il pattinaggio di figura, la danza, il nuoto, la corsa di lunga distanza sono esempi di sport che enfatizzano un basso peso corporeo. Le donne che partecipano a questi sport hanno un rischio maggiore di sviluppare la triade dell'atleta femmina.\nLe atlete con un rischio maggiore per una scarsa disponibilit\u00e0 energetica sono coloro che restringono il loro introito calorico, svolgono allenamenti faticosi per lunghi periodi, hanno una dieta vegetariana o limitata a pochi tipi di nutrienti. Tanti fattori sembrano contribuire al sorgere di un disordine alimentare o disturbo del comportamento alimentare clinicamente diagnosticato. La dieta \u00e8 il fattore comune di partenza ma il campo d'interesse si allarga alle influenze ambientali e sociali, alla predisposizione psicologica, alla bassa autostima, alla famiglia, abusi, fattori biologici e genetici. Nel caso di atlete, a questi fattori vanno ad aggiungersi un inizio precoce dell'attivit\u00e0 sportiva agonistica, eventuali infortuni e l'aumento di intensit\u00e0 e frequenza degli allenamenti. Gli studi mostrano l'attitudine ad un disordine alimentare pi\u00f9 alto nelle atlete che svolgono sport che enfatizzano la magrezza.\nTrattamento.\nAlla base della triade dell'atleta femmina c'\u00e8 un uno sbilanciamento tra l'introito calorico dato dagli alimenti e l'energia spesa dal corpo durante l'attivit\u00e0 fisica. Il trattamento prevede di ristabilire questo squilibrio, incrementando le calorie della dieta o diminuendo quelle bruciate con l\"esercizio fisico, per un periodo di almeno 12 mesi. Le donne con la triade dell'atleta femmine sono seguite da un team multidisciplinare che include psicologi, un dietista e sostegno dei familiari, amici e dell'allenatore.\nAlcuni medici potrebbero consigliare l'uso di contraccettivi orali dato che uno dei sintomi della sindrome \u00e8 l'irregolarit\u00e0 del ciclo mestruale. Tuttavia, la causa primaria di un ciclo alterato \u00e8 l'insufficiente disponibilit\u00e0 energetica, l'uso della pillola per regolarizzare le mestruazioni senza apportare cambiamenti sostanziali alla dieta, potrebbe solo nascondere il problema legato all'introito calorico, ritardando la possibilit\u00e0 d'intervento pi\u00f9 adeguata. Una donna che fa uso di contraccettivi orali per regolarizzare il ciclo mestruale, senza correggere l'introito calorico, continuer\u00e0 a perdere densit\u00e0 ossea.\nPer progredire.\nAllenatori, preparatori atletici ed operatori sanitari dovrebbero essere messi a maggior conoscenza dell'esistenza della triade dell'atleta femmina, cos\u00ec da poterne riconoscere i sintomi precocemente e quindi prima che nelle atlete insorga la sindrome vera e propria. Sia le atlete che i loro allenatori e gli operatori sanitari dovrebbero essere consapevoli dove \u00e8 pi\u00f9 necessario focalizzare una rete d'informazione. L'atleta potendo manifestare anche solo una delle tre componenti, deve poter essere seguita da tutti i partecipanti alla cura con la sicurezza che questi siano realmente a conoscenza della triade dell'atleta femmina."}
{"id": "5795117", "revid": "822046", "url": "https://it.wikipedia.org/wiki?curid=5795117", "title": "Strage di Villisca", "text": "La strage di Villisca (in inglese \"Villisca axe murders\") avvenne tra il pomeriggio del 9 giugno 1912 e la mattina del 10 giugno 1912 nella cittadina di Villisca, nello stato dell'Iowa. I sei componenti della famiglia Moore e due ospiti furono ritrovati uccisi a colpi d'ascia nella casa dei Moore. Le vittime furono otto, inclusi sei bambini. Le lunghe indagini portarono a individuare diversi sospettati, uno dei quali fu processato due volte ed assolto. Il crimine rimane irrisolto.\nLa vicenda.\nLa famiglia Moore era composta dal padre Josiah B. (43 anni), dalla madre Sarah (nata Montgomery), 39 anni, e i loro quattro figli: Herman Montgomery, di 11 anni, Mary Katherine, di 10 anni, Arthur Boyd, di 7 anni e Paul Vernon, di 5 anni. Famiglia benestante, i Moore erano ben conosciuti ed apprezzati nella comunit\u00e0. Il 9 giugno 1912, Katherine Moore invit\u00f2 Ina Mae (8) e Lena Gertrude Stillinger (12) a passare la notte nella loro abitazione. Quel pomeriggio, le bambine e la famiglia Moore andarono alla chiesa presbiteriana dove parteciparono al Children's Day Program, che Sarah Moore aveva organizzato. Alle 21.30, i Moore e le sorelle Stillinger si diressero verso casa Moore, arrivando tra le 21.45 e le 22.\nAlle 7 di mattina del giorno dopo, Mary Peckham, la vicina dei Moore, si preoccup\u00f2 non vedendo i Moore uscire per fare le pulizie della mattina. La Peckham buss\u00f2 dunque alla porta dei Moore. Vedendo che nessuno rispose, prov\u00f2 ad aprire la porta e scopr\u00ec che era chiusa a chiave. La Peckham lasci\u00f2 fuori i polli dei Moore e and\u00f2 a chiamare Ross Moore, il fratello di Josiah. Come la Peckham, Ross non ricevette risposta quando buss\u00f2 alla porta. Apr\u00ec dunque la porta con la sua copia delle chiavi. Mentre la Peckham rimase nel portico, Moore entr\u00f2 in salone e apr\u00ec la porta della camera degli ospiti, dove scopr\u00ec i corpi di Ina e Lena Stillinger sul letto. Moore disse subito alla Peckham di chiamare Hank Horton, il pi\u00f9 importante ufficiale di polizia di Villisca, che arriv\u00f2 poco dopo. Horton perlustr\u00f2 la casa scoprendo che tutta la famiglia Moore era stata sterminata. L'arma del delitto, un'ascia di propriet\u00e0 di Josiah, fu trovata nella stanza degli ospiti dove furono ritrovate le sorelle Stillinger.\nI medici arrivarono alla conclusione che il delitto doveva aver avuto luogo tra la mezzanotte e le 5 del mattino. Due sigarette spente ritrovate nella soffitta suggerivano che l'assassino o gli assassini avevano aspettato pazientemente che i Moore e le sorelle Stillinger si addormentassero. La strage inizi\u00f2 nella camera dei padroni di casa, dove Josiah e Sarah Moore stavano dormendo. Josiah ricevette pi\u00f9 colpi d'ascia di ogni altra vittima, la sua faccia era stata talmente sfigurata che gli mancavano gli occhi. L'assassino us\u00f2 la lama dell'ascia contro Josiah e la parte non affilata sul resto delle vittime. Dopodich\u00e9 l'assassino si diresse nella stanza dei bambini e colp\u00ec Herman, Katherine, Boyd, e Paul in testa, come aveva fatto con i loro genitori. Dopo aver ucciso i bambini ritorn\u00f2 nella stanza di Josiah Moore per infliggere ulteriori colpi, rovesciando accidentalmente una scarpa che era piena di sangue. Successivamente, l'assassino scendendo le scale, si diresse nella camera degli ospiti dove uccise Ina e Lena.\nGli investigatori ritennero che tutte le vittime eccetto Lena Stillinger dormivano mentre vennero uccise. Dedussero questo dal fatto che Lena fu ritrovata di traverso al letto e con una ferita da difesa sul braccio, segno che era sveglia ed aveva cercato di reagire. La camicia da notte di Lena le era stata alzata fino alla vita e non stava indossando indumenti intimi, portando la polizia a ritenere che l'assassino o gli assassini l'avessero sessualmente molestata o avessero tentato di farlo.\nLe indagini.\nNel corso delle indagini emersero i nomi di molti potenziali sospettati, tra cui il Reverendo George Kelly, Frank F. Jones, William Mansfield, Loving Mitchell ed Henry Lee Moore. George Kelly fu processato due volte per l'omicidio. Il primo processo fin\u00ec senza un verdetto, mentre il secondo termin\u00f2 con l'assoluzione. Altri sospettati furono prosciolti nel corso delle indagini.\nAndrew Sawyer.\nOgni persona di passaggio o straniero misterioso fu un sospettato per l'omicidio. Uno di essi era un uomo di nome Andy Sawyer. Non c'erano prove che collegassero Sawyer al crimine, ma il suo nome venne spesso fuori nelle testimonianze al Grand Giur\u00ec.\nSecondo Thomas Dyer di Burlington, in Iowa, caposquadra alla Burlington Railroad, Andy Sawyer avvicin\u00f2 il suo gruppo a Creston alle 6 la mattina che i delitti furono scoperti. Sawyer era ben rasato e indossava un vestito marrone. Le sue scarpe erano infangate e i pantaloni erano bagnati fino alle ginocchia. Stava cercando impiego, e dal momento che Dyer necessitava di un uomo in pi\u00f9, fu assunto sul posto.\nDyer testimon\u00f2 che pi\u00f9 tardi quel pomeriggio quando il team di lavoro raggiunse Fontanelle, sempre in Iowa, Sawyer acquist\u00f2 un giornale e and\u00f2 a leggerlo da solo. Il giornale aveva in prima pagina la notizia degli omicidi di Villisca e, secondo Dyer, Sawyer \"era molto interessato.\" Il team di Dyer si lament\u00f2 che Sawyer aveva dormito coi suoi vestiti addosso ed era desideroso di stare sulle sue. Erano anche turbati che Sawyer avesse dormito con la sua ascia vicino; parlava spesso degli omicidi di Villisca e del se o no un colpevole fosse stato arrestato.\nRaccont\u00f2 inoltre a Dyer che era stato a Villisca quella domenica sera e aveva sentito degli omicidi. Intimorito di essere preso tra i sospettati, se ne era andato arrivando a Creston. Dyer era sospettoso e lo port\u00f2 dallo sceriffo il 18 giugno 1912.\nDyer testimoni\u00f2 successivamente che prima che lo sceriffo arrivasse, si avvicin\u00f2 a Sawyer da dietro. Sawyer si stava grattando la testa con entrambe le mani e a un certo punto fece un salto all'improvviso dicendo, non diretto a Dyer, \"ti taglier\u00f2 la maledetta testa.\" Nello stesso istante inizi\u00f2 a fare dei movimenti con l'ascia e incominci\u00f2 a tagliare i mucchi di legna di fronte a lui.\nIl figlio di Dyer, J.R, testimoni\u00f2 che un giorno mentre con la squadra stavano andando verso Villisca, Sawyer gli disse che gli avrebbe mostrato dove il killer usc\u00ec dalla citt\u00e0. Gli mostr\u00f2 il punto esatto dove l'assassino avrebbe attraversato i binari ferroviari. J.R. disse che c'erano delle impronte nel terreno bagnato a nord della banchina.\nSawyer non fu pi\u00f9 ritenuto un sospettato nel caso quando la polizia vide che poteva provvedere un alibi certo per la notte del delitto, essendo a Osceola, in Iowa. Era stato arrestato per vagabondaggio e lo sceriffo ricord\u00f2 di averlo accompagnato al treno per mandarlo via attorno alle 23.\nIl Reverendo George Kelly.\nKelly era un ministro del culto inglese che si trovava in viaggio in citt\u00e0 la sera degli omicidi. L'8 giugno 1912 venne a Villisca per fare da insegnante al Children's Day services, a cui partecip\u00f2 anche la famiglia Moore il 9 giugno 1912. Lasci\u00f2 la citt\u00e0 il 10 giugno 1912 tra le 5 e le 5 e mezza della mattina, prima che i corpi venissero scoperti.\nNelle settimane che seguirono, mostr\u00f2 un grande interesse per il caso, scrivendo molte lettere alla polizia, agli investigatori e ai familiari delle vittime. Un investigatore privato gli rispose chiedendo di alcuni dettagli che il Reverendo Kelly poteva conoscere a proposito degli omicidi. I suoi noti problemi mentali fecero venire il dubbio agli investigatori se sapesse dei dettagli dell'omicidio perch\u00e9 aveva compiuto il delitto, o perch\u00e9 si stava immaginando tutto.\nFrank F. Jones.\nFrank Fernando Jones era un residente di Villisca e Senatore dell'Iowa. Josiah Moore aveva lavorato per Frank Jones al suo negozio di macchinari agricoli per molti anni prima di aprirne uno suo. Moore probabilmente tolse a Jones un importante volume d'affari, incluso un importante accordo commerciale con Deere &amp; Company. Si diceva che Moore avesse una relazione con la figliastra di Jones, nonostante non ci fossero prove a supporto di queste voci.\nWilliam Mansfield.\nSecondo un'altra teoria il Senatore Jones assunse William \"Blackie\" Mansfield per uccidere la famiglia Moore. Si ritiene che Mansfield fosse un serial killer perch\u00e9 uccise la moglie, il figlio neonato, il padre e la matrigna con un'ascia due anni dopo gli omicidi di Villisca. Si ritiene che abbia commesso gli omicidi, sempre con un'ascia, a Paola, in Kansas, quattro giorni prima dei fatti di Villisca. \u00c8 stato inoltre un sospettato per il duplice omicidio di Jennie Peterson e Jennie Miller in Illinois. Tutti i luoghi degli omicidi erano raggiungibili in treno, e tutti i delitti furono eseguiti alla stessa maniera.\nMansfield fu rilasciato dopo che uno speciale Grand Jury della Contea di Montgomery rifiut\u00f2 di incriminarlo, basandosi sul fatto che il suo alibi reggeva. Nove mesi prima degli omicidi di Villisca un simile caso di omicidio con ascia si ebbe a Colorado Springs. Altri due omicidi con un'ascia seguirono a Ellsworth, Kansas, e a Paola, sempre in Kansas. I casi erano sufficientemente simili da poter avanzare l'ipotesi che fossero stati commessi dalla stessa persona. Altri casi simili in quegli anni furono collegati tra loro, come l'uomo con l'ascia di New Orleans.\nGli omicidi a Colorado Springs furono strettamente collegati a quelli nella casa dei Moore. Nove mesi prima gli omicidi di Villisca, H.C. Wayne, sua moglie e suo figlio pi\u00f9 Mrs. A.J. Burnham furono ritrovati morti, uccisi da un'ascia. La polizia di Colorado Springs ritenne difficile pensare che i delitti potessero essere stati compiuti dalla stessa persona, in citt\u00e0 diverse. Come negli omicidi di Villisca, le coperte del letto erano state messe a copertura delle finestre, in modo da evitare che i passanti potessero guardare dentro. Nella casa dei Moore, l'assassino aveva messo dei grembiuli e delle gonne a copertura delle finestre. In modo simile che a Villisca, l'assassino a Colorado Springs pul\u00ec l'asca dal sangue e copr\u00ec la testa delle vittime con della biancheria da letto.\nMansfield era anche il primo sospettato del Burns Detective Agency di Kansas City nonch\u00e9 Detective James Newton Wilkerson, che lo defin\u00ec come un serial killer dipendente dalla\u00a0cocaina. Secondo notizie dell'epoca, Wilkerson riteneva che Mansfield fosse responsabile di sua moglie, del figlio neonato, del patrigno e della matrigna a Blue Island, in Illinois il 5 luglio 1914, due anni dopo il delitto, degli omicidi di Paola in Kansas quattro giorni prima quelli di Villisca e degli omicidi di Jennie Peterson e Jennie Miller ad Aurora, in Illinois.\nSecondo le indagini di Wilkerson, tutti gli omicidi erano stati compiuti precisamente nello stesso modo, indicando che li aveva commessi la stessa persona. Wilkerson disse che poteva provare che Mansfield era presente in ognuno di questi posti la sera degli omicidi. In ogni delitto, le vittime furono colpite a morte con un'ascia e gli specchi delle case venivano coperti. Una lampada accesa senza copertura di vetro veniva lasciata ai piedi del letto e una bacinella nella quale l'assassino si era lavato fu ritrovata in cucina. In tutti i delitti, l'assassino evit\u00f2 di lasciare impronte digitali indossando dei guanti, che Wilkerson ritenette essere una forte prova contro Mansfield, dal momento che lo stesso sapeva bene che le sue impronte erano registrate alla prigione militare federale di Leavenworth.\nWilkerson cerc\u00f2 di convincere un Grand Jury ad aprire un'indagine nel 1916 e Mansfield fu arrestato e portato nella Contea di Montgomery a Kansas City. Le registrazioni dei libri paga, comunque, fornirono un alibi a Mansfield la notte degli omicidi di Villisca. Fu rilasciato per mancanda di prove e vinse successivamente una causa contro Wilkerson e fu risarcito di 2225 dollari.Wilkerson ritenette che la pressione di Jones risult\u00f2 non solo nel rilascio di Mansfield, ma anche nel conseguente arresto e processo del Reverendo Kelly.\nTuttavia un signor R.H. Thorpe, proprietario di un ristorante a Shenandoah, identific\u00f2 Mansfield come l'uomo che vide la mattina dopo gli omicidi di Villisca prendendo un treno a Clarinda. Quest'uomo disse che era venuto da Villisca. Se questo fosse stato verificato avrebbe invalidato l'alibi di Mansfield.\nHenry Lee Moore.\nHenry Lee Moore, un altro uomo ritenuto un serial killer (non collegato da nessuna parentela ai Moore), e che fu condannato per l'omicidio della madre e della nonna qualche mese dopo gli omicidi di Villisca, sempre usando un'ascia, fu uno dei sospettati.\nSam Moyer.\nDurante l'inchiesta emerse che Sam Moyer (il fratellastro di Josiah) spesso aveva minacciato di morte Josiah Moore; cii\u00f2 nonostante, dopo approfondite indagini, l'alibi di Moyer lo liber\u00f2 da ogni sospetto."}
{"id": "5795118", "revid": "182193", "url": "https://it.wikipedia.org/wiki?curid=5795118", "title": "SSV Bozen Handball", "text": ""}
{"id": "5795119", "revid": "114514407", "url": "https://it.wikipedia.org/wiki?curid=5795119", "title": "Adesione focale", "text": "In biologia cellulare, le adesioni focali (anche dette placche di adesione o FAs) sono degli insiemi macromolecolari attraverso cui forze meccaniche e segnali regolatori sono trasmessi tra la matrice extracellulare (ECM o MEC) e una cellula. Pi\u00f9 precisamente, le adesioni focali sono le strutture subcellulari che mediano in una cellula gli effetti regolatori provenienti dall'ECM.\nStruttura.\nLe adesioni focali possono contenere pi\u00f9 di 100 proteine diverse, il che suggerisce una diversit\u00e0 funzionale considerevole. Tra queste sono compresi diversi recettori integrinici (\u03b15\u03b21, \u03b1V\u03b23); altre proteine di membrana come sindecani, lailina (proteina che lega gli ialuronani); proteine che legano le integrine all'actina come talina, tensina, filamina e \u03b1-actinina; alcuni recettori con attivit\u00e0 tirosin e serina/treonina chinasica e infine proteine con attivit\u00e0 enzimatica come la chinasi di adesione focale (FAK) e le chinasi della famiglia Src.\nLe integrine si legano a proteine extracellulari tramite brevi sequenze di amminoacidi, come il motivo di sequenza RGD (trovato in proteine quali fibronectina, laminina, vitronectina...), o i motivi DGEA e GFOGER trovati nel collagene. All'interno della cellula il dominio intracellulare di integrina si lega ai microfilamenti actinici del citoscheletro tramite proteine adattatrici quali talina, \u03b1-actinina, filamina, vinculina e tensina. Infine molte altre proteine intracellulari di segnalazione si associano a formare un complesso che forma la base di una adesione focale.\nFunzioni.\nPi\u00f9 che di ancoraggio cellulare, la funzione delle FAs \u00e8 quella di trasmettitori di segnale (sensori), che informano la cellula sulla condizione della ECM.\n\u00c8 interessante citare il fatto che, molti dei secondi messaggeri delle vie di trasduzione del segnale attivate dai recettori integrinici, sono presenti anche in quelle scatenate da fattori di crescita e che molto spesso questi due sistemi danno risposte cellulari integrate.\nDi seguito alcuni esempi di attivit\u00e0 delle adesioni focali.\nDinamiche dell'adesione focale durante la migrazione cellulare.\nIl montaggio e lo smontaggio dinamico delle adesioni focali gioca un ruolo centrale nella migrazione cellulare.\nInizialmente, piccole adesioni focali (0.25 \u00b5m\u00b2), chiamate complessi focali (FXS), si formano nella regione anteriore della membrana del lamellipodio o del fillopodio. Alcuni complessi focali maturano in adesioni focali pi\u00f9 grandi e stabili, e reclutano molte altre proteine come la zyxina. L'assunzione di componenti da parte dell'adesione focale si verifica in una maniera sequenziale e ordinata.\nUna volta in posizione, un'adesione focale rimane fissa rispetto alla matrice extracellulare, e la cellula la utilizza come punto di ancoraggio su cui pu\u00f2 spingere. Una volta compiuto il movimento l'adesione focale si deve disassemblare. Il meccanismo di questo avvenimento \u00e8 poco conosciuto e probabilmente perpetuato attraverso differenti metodi a seconda delle circostanze.\nSensore biomeccanico.\nForze meccaniche extracellulari, che si esercitano attraverso adesioni focali, possono attivare Src chinasi e stimolare la crescita delle adesioni. Ci\u00f2 indica che le aderenze focali possono funzionare come sensori meccanici, e suggerisce che la forza generata dalle fibre di miosina potrebbe contribuire alla maturazione dei complessi focali. Questa ipotesi guadagna ulteriore sostegno dal fatto che l'inibizione della forza generata dalla miosina porta a rallentare lo smontaggio dell'adesione, modificando la cinetica delle proteine dell'adesione focale.\nIl rapporto tra le forze in adesioni focali e la loro maturazione compositiva, tuttavia, non \u00e8 chiaro. Ad esempio, impedendo la maturazione adesione focale inibendo l'attivit\u00e0 miosina o gruppo di fibre di stress non impedisce forze sostenute da adesioni focali, n\u00e9 impedire alle cellule di migrare. Forzare cos\u00ec la propagazione attraverso adesioni focali potrebbe non essere percepito direttamente dal cellule a tutti i tempi e di forza scale."}
{"id": "5795123", "revid": "729019", "url": "https://it.wikipedia.org/wiki?curid=5795123", "title": "Battaglia di Two Sisters", "text": "La battaglia delle Two Sisters fu un combattimento della guerra delle Falkland avvenuto nella notte tra l'11 e il 12 giugno 1982, tra le forze inglesi ed argentine durante l'avanzata verso la capitale delle isole, Stanley, occupata dagli argentini e centro della resistenza, dove era concentrata la maggior parte della guarnigione.\nAntefatti.\nLe Two Sisters era una coppia delle sette colline strategiche nel raggio di cinque miglia (otto chilometri) da Stanley che dovevano essere conquistate per avvicinarsi al capoluogo. In particolare, Monte Harriet, le Two Sisters e Monte Longdon dominavano la direttrice di attacco verso Stanley e dovevano essere conquistate e ripulite.\nLa forza britannica consisteva del 45 Commando, Royal Marines, e fuoco di supporto navale fornito dalla con i suoi due cannoni da 114 mm. La forza argentina consisteva di 350 uomini del 4\u00b0 regimiento infanteria. Tra le Two Sisters e Monte Longdon era posta come riserva la compagnia B del 6\u00ba reggimento fanteria argentino comandata dal Major \u00d3scar Jaimet.\nIn precedenza, la notte del 10 vi erano stati scontri con largo uso di mitragliatrici, mortai e lanciarazzi anticarro, tra pattuglie avanzanti dei Royal Marines e forze speciali argentine poste in posizione avanzata in particolare reparti della Compa\u00f1\u00eda de Comandos 602, creata il 21 maggio 1982 per la guerra delle Falkland ed affiancata alla esistente Compa\u00f1\u00eda de Comandos 601.\nLo scontro.\nL'attacco venne iniziato dalla compagnia X del 45 Commando, ma l'intenso fuoco argentino convinse alle 11:30 dell'11 il colonnello Andrew Whitehead a gettare nella mischia anche le altre due compagnie di fanteria, la Y e la Z, che alle 12:30 riuscirono a sfondare le difese argentine costringendo i fanti del 4\u00ba reggimento alla ritirata. La mattina dopo Whitehead si meravigli\u00f2 delle forti posizioni che gli argentini avevano abbandonato affermando \"con cinquanta Royals,\" (soldati della Home Guards del regginento Blues and Royals) \"avrei potuto morire di vecchiaia difendendo questo posto.\" Dello stesso parere non furono i marines che effettuarono l'assalto, visto l'intensissimo fuoco di mitragliatrici, mortai e fucileria che dovettero affrontare, e la determinazione dei difensori, nonostante questi non fossero adeguatamente informati della situazione tattica dal loro comando e adeguatamente nutriti e riforniti. Due comandanti di plotone britannici vennero feriti gravemente. Dall'altra parte il comandante del plotone mortai, tenente Martella, che aveva consumato quasi tutte le munizioni durante la precedente battaglia di Mount Harriet, venne ucciso. L'elevato consumo di munizioni costrinse gli inglesi all'uso delle baionette, ed un comandante di plotone della compagnia Z, tenente Clive Dytor, trascin\u00f2 i suoi all'attacco con il loro grido di guerra ricordando un episodio simile della prima guerra mondiale\nQuesta battaglia cost\u00f2 ai britannici anche 13 morti sul cacciatorpediniere \"Glamorgan\" che, mentre si allontanava dalla riva dopo una missione di cannoneggiamento notturno, venne colpito da una batteria di Exocet navali improvvisata a terra dai tecnici che erano gi\u00e0 imbarcati sul cacciatorpediniere ARA \"Segu\u00ec\", e la precaria installazione era stata denominata umoristicamente \"ITB\", sigla di \"Instalaci\u00f3n de Tiro Berreta\" (\u00abberreta\u00bb significa in gergo \u00abdi scarsa qualit\u00e0\u00bb); ci\u00f2 nondimeno, centr\u00f2 il bersaglio causando oltre ai 13 morti, la distruzione dell'hangar e dell'elicottero Wessex di bordo. Dopo la guerra, gli inglesi studiarono il dispositivo e ne ricavarono un \"dispositivo di difesa costiera \"Excalibur\"\"."}
{"id": "5795124", "revid": "1543377", "url": "https://it.wikipedia.org/wiki?curid=5795124", "title": "Distretto di Ancahuasi", "text": "Il distretto di Ancahuasi \u00e8 un distretto della provincia di Anta, in Per\u00f9."}
{"id": "5795126", "revid": "1543377", "url": "https://it.wikipedia.org/wiki?curid=5795126", "title": "Distretto di Anta (Cusco)", "text": "Il distretto di Anta \u00e8 un distretto dell'omonima provincia, in Per\u00f9."}
{"id": "5795127", "revid": "1543377", "url": "https://it.wikipedia.org/wiki?curid=5795127", "title": "Distretto di Cachimayo", "text": "Il distretto di Cachimayo \u00e8 un distretto della provincia di Anta, in Per\u00f9."}
{"id": "5795128", "revid": "1543377", "url": "https://it.wikipedia.org/wiki?curid=5795128", "title": "Distretto di Chinchaypujio", "text": "Il distretto di Chinchaypujio \u00e8 un distretto della provincia di Anta, in Per\u00f9."}
{"id": "5795129", "revid": "1543377", "url": "https://it.wikipedia.org/wiki?curid=5795129", "title": "Distretto di Huarocondo", "text": "Il distretto di Huarocondo \u00e8 un distretto della provincia di Anta, in Per\u00f9."}
{"id": "5795130", "revid": "1543377", "url": "https://it.wikipedia.org/wiki?curid=5795130", "title": "Distretto di Limatambo", "text": "Il distretto di Limatambo \u00e8 un distretto della provincia di Anta, in Per\u00f9."}
{"id": "5795131", "revid": "1543377", "url": "https://it.wikipedia.org/wiki?curid=5795131", "title": "Distretto di Mollepata (Cusco)", "text": "Il distretto di Mollepata \u00e8 un distretto della provincia di Anta, in Per\u00f9."}
{"id": "5795132", "revid": "1543377", "url": "https://it.wikipedia.org/wiki?curid=5795132", "title": "Distretto di Pucyura", "text": "Il distretto di Pucyura \u00e8 un distretto della provincia di Anta, in Per\u00f9."}
{"id": "5795133", "revid": "1543377", "url": "https://it.wikipedia.org/wiki?curid=5795133", "title": "Distretto di Zurite", "text": "Il distretto di Zurite \u00e8 un distretto della provincia di Anta, in Per\u00f9."}
{"id": "5795134", "revid": "121935085", "url": "https://it.wikipedia.org/wiki?curid=5795134", "title": "Omicidio di Betsy Aardsma", "text": "L'omicidio di Betsy Ruth Aardsma riguard\u00f2 una studentessa americana di 22 anni uccisa il 28 novembre 1969 all'interno della Pattee Library nella Pennsylvania State University a University Park, in Pennsylvania. L'omicidio \u00e8 rimasto irrisolto.\nStoria.\nAardsma era la seconda di quattro figli nata ad Holland, in Michigan. Frequent\u00f2 la Holland High School dove si diplom\u00f2 con il massimo dei voti e si iscrisse successivamente alla Universit\u00e0 del Michigan dove studi\u00f2 arte, matematica e inglese; dopo il diploma si iscrisse alla Pennsylvania State University. Prima di morire era fidanzata con lo studente di medicina della Penn State David Wright. Quando venne uccisa il 28 novembre 1969 si trovava all'interno della biblioteca per delle ricerche per un giornale. Ad un certo punto, tra le 16:45 e le 16:55, fu accoltellata una sola volta al lato sinistro del torace con un coltello, che le lesion\u00f2 l'arteria polmonare penetrandole nel ventricolo destro del cuore. La polizia ritenne che probabilmente venne attaccata da dietro, perch\u00e9 le sue mani non presentavano ferite da difesa. Dopo l'accoltellamento, Aardsma cadde a terra; all'incirca uno o due minuti dopo, uno o due uomini, che non vennero mai identificati, uscirono dalla parte centrale della biblioteca, dicendo a un'impiegata \"qualcuno farebbe meglio ad aiutare quella ragazza\" mentre se ne andavano. I presenti diedero un primo soccorso, inclusa la respirazione bocca a bocca alla ragazza e fu chiamato l'ospedale del campus, il Ritenour Health Center, alle 17:01 e alle 17:19, un'ambulanza trasport\u00f2 la vittima all'Health Center, dove fu dichiarata morta poco tempo dopo. Dopo che la ragazza fu accoltellata, la ferita produsse solo poco sangue visibile. Inoltre quel giorno Aardsma indossava un vestito rosso. Come risultato di questi fattori, i primi soccorritori pensarono che avesse avuto un ictus o che avesse qualche malattia. Fu solo quando Aardsma fu visitata all'Health Center che tutti si accorsero che era stata accoltellata."}
{"id": "5795137", "revid": "287204", "url": "https://it.wikipedia.org/wiki?curid=5795137", "title": "Giovanni Severi", "text": "Biografia.\nNato in una famiglia che nelle scienze giuridiche e nelle arti all'et\u00e0 di sedici anni si aggrega volontario alle truppe di Garibaldi e partecipa alla campagna del 1859 in Lombardia della prima guerra d'indipendenza. L'anno successivo un imprevisto gli impedisce di partire coi Mille da Quarto e raggiunge la spedizione in tempo per combattere a Capua e sul Volturno. Prende parte anche al tentativo di Garibaldi di prendere Roma nel 1862, fermato dall'esercito italiano sull'Aspromonte, e in tale occasione viene arrestato per la sua adesione al Partito d'Azione mazziniano. Nei due anni successivi completa a Pisa gli studi di giurisprudenza cominciati a Firenze senza rinunciare all'impegno politico, che porta avanti nel circolo democratico studentesco. Conseguita la laurea (1864) si dedica al praticantato ad Arezzo e lo interrompe per prendere parte alla terza guerra d'indipendenza, in cui combatte nella battaglia di Bezzecca.\nTornato in Toscana si dedica alla professione forense e nel 1869 partecipa alla fondazione della loggia massonica aretina \"\"Benedetto Cairoli\", di cui in seguito ricopre pi\u00f9 volte la carica di maestro venerabile. Anticlericale, repubblicano e progressista, sia nella vita professionale che in quella politica, cui comincia ad avvicinarsi nel 1870, esprime posizioni nettamente radicali, in specie quando si tratta di assumere la difesa di militanti e giornalisti dell'area socialista e democratica. La gi\u00e0 buona reputazione che gode negli ambienti progressisti aumenta con la difesa \"pro bono publico\" dei militanti del circolo repubblicano di Anghiari, arrestati a seguito dei fatti del 19 marzo 1879, quando ricopre gi\u00e0 da qualche anno le cariche di consigliere comunale e provinciale di Arezzo. La sua difesa degli imputati e i ricorsi contro il decreto prefettizio di scioglimento del circolo ne fanno un ascoltato leader della sinistra aretina e toscana, da cui attinge il sostegno per la prima candidatura alla Camera nel collegio di Arezzo alle elezioni del 1876, che segue di un anno la fondazione del comitato aretino contro la pena di morte. Sostenuto e proposto da un gruppo che si autodefinisce \"Progressisti\" viene battuto dal candidato liberale ma ha fatto le prove generali per le successive consultazioni del 1882, in cui riesce eletto anche grazie all'et\u00e0 minima abbassata da 25 a 21 anni, la riduzione del censo da 40 a 19,8 lire di tasse pagate e l'estensione del diritto indifferentemente a tutti i cittadini che avessero superato la terza elementare..\nA contribuire in misura determinante al suo successo elettorale \u00e8 la reputazione di \"avvocato brillante, di non comune abilit\u00e0 dialettica, polemico in contrapposizione con le convenzioni politico-sociali dominanti\" e un articolato programma basato sulla cura del malcontento popolare per l'azione dei governi liberali e una riforma dei tributi dove \"paghi chi ha, e sia libero da tasse il necessario alla vita\". Fedelissimo di Felice Cavallotti appoggia nel gruppo dell'estrema sinistra diverse proposte promosse da Agostino Depretis in materia di tasse e di ulteriore estensione del suffragio elettorale, da estendersi anche alle donne. Nel corso della sua prima legislatura si impegna con forte determinazione sul fronte della repressione politica delle sinistre e della presunta accondiscendenza degli organi dello Stato (in particolare dei prefetti) con gli autori di gesti intimidatori o attentati verso uomini e sedi dei movimenti radicale e socialista; tra le numerose interrogazioni svolte denuncia due tentati omicidi contro il presidente dell'associazione costituzionale e contro il sindaco di Arezzo Pietro Mori, presidente di un'associazione operaia.\nCol suo denso impegno parlamentare riesce a conferire alla sua persona e all'associazione democratico-radicale che lo sostiene un prestigio tale da fare di Arezzo l'unico collegio vittorio per la sinistra in Toscana. Gran parte del merito va alla decisa opposizione alle misure repressive di Francesco Crispi, visto anche (non a torto) come un voltagabbana, e al suo progetto di abolire diciannove province, tra le quali quella aretina. Tale opposizione gli vale tuttavia le simpatie di Giovanni Giolitti, storico rivale politico del Crispi, che lo coopta quale suo alleato per tornare al governo. L'avvicinamento di Severi al politico di Dronero \u00e8 all'origine di un graduale ma deciso sfaldamento della sinistra democratica e repubblicana. Il primo sintomo risale al 1892, quando vota contro la commissione parlamentare d'inchiesta sulle banche proposta a seguito dello scandalo della Banca Romana, in cui Giolitti \u00e8 fortemente coinvolto. Ai primi del novecento il Severi, rieletto con una schiacciante maggioranza frutto di un'alleanza tra radicali, socialisti e repubblicani, viene accusato di aver intrapreso \"un percorso involutivo\"\" conciliante verso la monarchia e i suoi governi, contro i quali svolge un'opposizione che non \u00e8 pi\u00f9 preconcetta. La nomina a senatore a vita, voluta da Giolitti nel 1904 e che impone al neo-nominato il giuramento di fedelt\u00e0 al Re, inasprisce contrasti e diffidenze reciproche.\nLa scissione si consuma nel 1908, quando il movimento radicale aretino si \u00e8 a sua volta diviso tra la base e la componente moderata. Il Severi sottoscrive infatti un documento che si oppone all'alleanza elettorale tra radicali e socialisti e fuoriesce dal movimento costituendo una sua associazione radicale-moderata intitolata alla memoria del Cavallotti. Nonostante un riavvicinamento per le manifestazioni in memoria di Francesc Ferrer i Gu\u00e0rdia la forza della sinistra in quella che era stata la \"provincia rossa\" d'Italia viene irrimediabilmente compromessa."}
{"id": "5795139", "revid": "767487", "url": "https://it.wikipedia.org/wiki?curid=5795139", "title": "La lista del console", "text": "La lista del console \u00e8 un film documentario realizzato nel 2009 da Alessandro Rocca e dedicato all'operato svolto da Pierantonio Costa durante il genocidio del Ruanda.\nAllo scoppio delle violenze nell'aprile del 1994 Costa, console italiano a Kigali, si adoper\u00f2 per salvare le vite di cittadini occidentali e ruandesi. Dal 6 aprile al 21 luglio 1994, facendo largo uso delle proprie risorse finanziarie e del proprio ruolo diplomatico, Costa aiut\u00f2 circa 2000 persone, tra cui 375 bambini.\nA quindici anni di distanza dagli eventi del genocidio ruandese, \"La lista del console\" cerca di ricostruire e narrare la storia e l'operato di Costa, attraverso una serie di interviste con lo stesso Costa, i suoi familiari, e con alcuni dei superstiti salvati grazie al loro aiuto."}
{"id": "5795140", "revid": "287204", "url": "https://it.wikipedia.org/wiki?curid=5795140", "title": "Shiro Ishii", "text": ""}
{"id": "5795142", "revid": "31886", "url": "https://it.wikipedia.org/wiki?curid=5795142", "title": "Merwede", "text": "La Merwede (etimologia incerta, probabilmente derivata dall'olandese medio Merwe o Merowe, una parola che pu\u00f2 essere tradotta come \"acque estese\") \u00e8 il nome di diversi rami di fiume nei Paesi Bassi, tra le citt\u00e0 di Woudrichem, Dordrecht e Papendrecht. Questi fanno parte del bacino del delta del Reno, della Mosa e della Schelda e sono principalmente alimentati dal Reno.\nLa prima parte, conosciuta col nome di Boven Merwede (Alta Merwede), nasce dall'unione dell'Afgedamde Maas, antico percorso della Mosa, e del Waal presso Woudrichem. La Boven Merwede, al termine del percorso, presso Hardinxveld-Giessendam, si divide sulla destra nel fiume Beneden Merwede (Bassa Merwede) e sulla sinistra nel canale artificiale Nieuwe Merwede (Nuova Merwede). La Benden Merwede al termine del percorso, presso Papendrecht si divide nell'Oude Maas e nel Noord mentre la Nieuwe Merwede, si getta nell'Hollandsch Diep, separando l'isola di Dordrecht dal parco nazionale De Biesbosch. La Nieuwe Merwede, al termine del percorso, si getta nell'Hollandsch Diep, separando l'isola di Dordrecht dal parco nazionale De Biesbosch. Tutti questi corsi d'acqua sono influenzati dalle maree dipendendo dalle stesse il flusso delle acque in un senso o nell'altro.\nStoria.\nDurante il medioevo Merwede (o \"Merwe\") era il nome di un singolo continuo fiume, considerato essere il seguito del fiume Waal, uno dei pi\u00f9 importanti emissari del Reno, andando a sfociare in mare mantenendo sempre lo stesso nome. Pi\u00f9 tardi, il nome Merwede fu cancellato a valle della citt\u00e0 di Papendrecht e rimpiazzato con il Noord e, ancora pi\u00f9 a valle, con il Nieuwe Maas. Solo la parte di fiume tra Woudrichem e Papendrecht mantenne il proprio nome.\nQueste modifiche nel nome del fiume, sono il risultato di due importanti inondazioni, che risultarono entrambe rilevanti nel cambio del basso corso fiume. Il primo di questi eventi forz\u00f2 il fiume Mosa a prendere un tracciato pi\u00f9 settentrionale, creando, nei pressi della citt\u00e0 di Woudrichem, una connessione diretta tra la Mosa e la Merwede. I nomi dei diversi rami dei fiumi pi\u00f9 a valle cambiarono in modo da rilettere questo cambiamento, come ad esempio successe con l'Oude Maas (Vecchia Mosa) e Nieuwe Maas (Nuova Mosa).\nDurante un secondo evento, l'inondazione di Santa Elisabetta del 1421, la tempesta provoc\u00f2 una grande breccia nelle dune costiere della regione dell'Olanda creando una nuova, pi\u00f9 corta e meridionale via capace di collegare la Merwede col mare. La gran parte delle acque della Mosa e, attraverso il Waal, una considerevole parte delle acque del Reno, furono incanalate attraverso questa nuova via, ovvero il Biesbosch, l'Hollandsch Diep e l'Haringvliet. Da quel momento in poi le acque della Mosa, alimentarono in modo minimale l'Oude Maas e la Nieuwe Maas. In tempi pi\u00f9 recenti l'influenza della Mosa \u00e8 ulteriormente diminuita, al punto che oggi le stesse Oude Maas e Nieuwe Maas non fanno pi\u00f9 parte del bacino della Mosa.\nLe attuali Merwede (Boven, Beneden, e Nieuwe) e tutti gli effluenti a valle, una volta parte della stessa Merwede (oggi chiamati Noord, Oude Maas e Nieuwe Maas), sono oggi quasi esclusivamente alimentati dal Reno, mentre alla Mosa \u00e8 stata data la propria foce artificiale, la Bergsche Maas. I due fiumi Reno e Mosa, al fine di evitare inondazioni, sono oggi quasi del tutto separati. Questa separazione \u00e8 considerata essere il pi\u00f9 grande risultato dell'ingegneria idraulica olandese prima del completamento dei lavori dello Zuiderzee e dei lavori del Piano Delta.\nLa dinastia dei Merovingi, molto probabilmente deve il proprio nome dalla Merwede."}
{"id": "5795145", "revid": "287204", "url": "https://it.wikipedia.org/wiki?curid=5795145", "title": "Ferdinando Siccardi", "text": "Biografia.\nParente a titolo non precisato con Giuseppe Siccardi nasce da un'agiata famiglia attiva nell'industria serica e si laurea in giurisprudenza a Torino nel 1856. Forse per desiderio paterno non si dedica da subito alla professione forense e coadiuva i fratelli nella gestione dell'impresa di famiglia. Nel 1862 risulta attivo nell'insegnamento a Carrara, docente di economia e diritto commerciale presso l'istituto tecnico Zaccagna, di cui \u00e8 stato fondatore e primo preside. Consigliere e presidente della provincia di Cuneo e membro della deputazione provinciale \u00e8 stato primo segretario e presidente della locale camera di commercio, consigliere d'amministrazione della Banca Commerciale Italiana, fondatore e direttore del periodico fiorentino \"L'Appennino\". Ha fondato e presieduto la Cartiera Italiana di Serravalle Sesia. "}
{"id": "5795146", "revid": "767487", "url": "https://it.wikipedia.org/wiki?curid=5795146", "title": "Requiem (film 1982)", "text": "Requiem \u00e8 un film del 1982 diretto da Zolt\u00e1n F\u00e1bri."}
{"id": "5795147", "revid": "767487", "url": "https://it.wikipedia.org/wiki?curid=5795147", "title": "L'oceano silenzioso", "text": "L'oceano silenzioso (\"Der stille Ozean\") \u00e8 un film del 1982 diretto da Xaver Schwarzenberger."}
{"id": "5795151", "revid": "767487", "url": "https://it.wikipedia.org/wiki?curid=5795151", "title": "Pagoda Hoang Phuc", "text": "La pagoda Hoang Phuc (in lingua vietnamita: \"Ch\u00f9a Ho\u1eb1ng Ph\u00fac\") \u00e8 una pagoda buddista nel comune M\u1ef9 Th\u1ee7y, Distretto di L\u1ec7 Th\u1ee7y, provincia di Quang Binh, Vietnam, 45 km a sud di Dong Hoi, a 500 km a sud di Hanoi. Il primo tempio \u00e8 stato costruito pi\u00f9 di 700 anni fa ed \u00e8 una delle pi\u00f9 antiche pagode nel Vietnam centrale. Il tempio \u00e8 stato ricostruito molte volte. Nel dicembre 1985 la pagoda \u00e8 stata devastata da un uragano tropicale."}
{"id": "5795154", "revid": "1776051", "url": "https://it.wikipedia.org/wiki?curid=5795154", "title": "Camillo Tassi", "text": "Biografia.\nLaureato in giurisprudenza a Torino, \u00e8 stato consigliere comunale, assessore all'istruzione e consigliere provinciale a Piacenza. Deputato per tre legislature nell'estrema sinistra di Felice Cavallotti \u00e8 stato un apprezzato penalista, tenace difensore delle fasce pi\u00f9 deboli della popolazione. \nFu padrino dello stesso Cavallotti nel duello che ne cagion\u00f2 la morte."}
{"id": "5795160", "revid": "344503", "url": "https://it.wikipedia.org/wiki?curid=5795160", "title": "Rawson Marshall Thurber", "text": "Biografia.\nFiglio di un avvocato ed imprenditore immobiliare milionario, Rawson si \u00e8 laureato allo Union College e durante gli anni universitari \u00e8 stato anche un giocatore di football americano. Nel 2000 \u00e8 stato assistente di John August nella sceneggiatura della serie \"D.C.\". Nel 2002 ha diretto il suo primo spot televisivo per l'azienda di abbigliamento sportivo Reebok e due anni dopo ha debuttato come regista cinematografico in \"Palle al balzo - Dodgeball\"."}
{"id": "5795162", "revid": "729019", "url": "https://it.wikipedia.org/wiki?curid=5795162", "title": "Strada nazionale 8 (Regno d'Italia)", "text": "La strada nazionale 8 era una strada nazionale del Regno d'Italia, che congiungeva Trieste a Postumia ed oltre fino al confine con il Regno dei Serbi, Croati e Sloveni.\nVenne istituita nel 1923 con il percorso \"Dall'Adriatica Superiore n. 4 presso Trieste ad Opcina - Sesana - Storye - Senosecchia - Prewald - Postumia - Confine Jugoslavo verso Planina.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato defin\u00ec per intero la nuova strada statale 58 delle Grotte di Postumia."}
{"id": "5795163", "revid": "21880", "url": "https://it.wikipedia.org/wiki?curid=5795163", "title": "Periclimenes calmani", "text": ""}
{"id": "5795164", "revid": "78255662", "url": "https://it.wikipedia.org/wiki?curid=5795164", "title": "Feticista", "text": ""}
{"id": "5795166", "revid": "1318658", "url": "https://it.wikipedia.org/wiki?curid=5795166", "title": "Air Italia", "text": ""}
{"id": "5795172", "revid": "78255963", "url": "https://it.wikipedia.org/wiki?curid=5795172", "title": "Emblematum liber", "text": ""}
{"id": "5795176", "revid": "287204", "url": "https://it.wikipedia.org/wiki?curid=5795176", "title": "Shoichi Yokoi", "text": ""}
{"id": "5795180", "revid": "1573940", "url": "https://it.wikipedia.org/wiki?curid=5795180", "title": "Kasonga", "text": "Kasonga \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795182", "revid": "1573940", "url": "https://it.wikipedia.org/wiki?curid=5795182", "title": "Munkumpu", "text": "Munkumpu \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795185", "revid": "124123", "url": "https://it.wikipedia.org/wiki?curid=5795185", "title": "Carlo Bartolomeo Bermondi", "text": ""}
{"id": "5795186", "revid": "1573940", "url": "https://it.wikipedia.org/wiki?curid=5795186", "title": "Kashiba (Zambia)", "text": "Kashiba \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795191", "revid": "729019", "url": "https://it.wikipedia.org/wiki?curid=5795191", "title": "Strada nazionale 9 dell'Isonzo", "text": "La strada nazionale 9 dell'Isonzo era una strada nazionale del Regno d'Italia, che congiungeva Duino a Fusine, risalendo il percorso dell'Isonzo.\nVenne istituita nel 1923 con il percorso \"Dall'Adriatica Superiore n. 4 oltre Duino, per Jemiano - Merna - Gorizia - Uznik - Saga - Plezzo - Tarvisio - Rotschach.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato divenne parte della strada statale 55 dell'Isonzo (da Duino a Caporetto) e della strada statale 54 del Friuli (da Caporetto a Fusine)."}
{"id": "5795192", "revid": "287204", "url": "https://it.wikipedia.org/wiki?curid=5795192", "title": "Mirabai", "text": ""}
{"id": "5795194", "revid": "1305772", "url": "https://it.wikipedia.org/wiki?curid=5795194", "title": "Paris School of Business", "text": "Paris School of Business (precedentemente ESG Management School) \u00e8 una Business School che fu fondata a Parigi nel 1974 ed una delle pi\u00f9 prestigiose Business School.\nComposta attualmente da 2 campus in Francia (Parigi e Rennes), la Grande \u00e9cole PSB \u00e8 estremamente selettiva e si prefigge di preparare alle massime funzioni dirigenziali studenti ad alto potenziale, postgraduate ed executive.\nPSB \u00e8 accreditata \"Conf\u00e9rence des grandes \u00e9coles\" e AMBA."}
{"id": "5795197", "revid": "246700", "url": "https://it.wikipedia.org/wiki?curid=5795197", "title": "Ludwigspark", "text": ""}
{"id": "5795198", "revid": "118295810", "url": "https://it.wikipedia.org/wiki?curid=5795198", "title": "Antonietta Brandeis", "text": "Fu autrice di ritratti e di pale religiose.\nGiovinezza.\nNata in Boemia, a Miskovice, l'adolescente Antonietta \u00e8 menzionata come pupilla dell'artista praghese Karel Jav\u016frek. Dopo la morte del padre, la madre Giuseppina Dravhozvall si spos\u00f2 con il veneziano Giovanni Nobile Scaramella; apparentemente la famiglia si trasfer\u00ec poco dopo in laguna. Nel 1867 entr\u00f2 nell'Accademia di Belle Arti di Venezia, figurando come una delle prime donne a seguire lezioni di Belle Arti in Italia. Infatti, le donne si vedranno riconosciuto il diritto legale di ricevere un'educazione artistica solo nel 1875.\nI suoi maestri.\nTra i professori della Brandeis nell'Accademia veneziana di Belle Arti figuravano Michelangelo Grigoletti e Napoleone Nani, Domenico Bresolin per il paesaggio, Pompeo Marino Molmenti per la pittura e Federico Bagna per la prospettiva. Nei primi anni di studio la Brandeis diede mostra delle proprie abilit\u00e0 nel ritrarre scene della vita quotidiana. Brandeis continu\u00f2 con profitto l'Accademia, completando dopo cinque anni il percorso didattico. A conferma del felice periodo formativo, il suo nome compare in pi\u00f9 voci dell'elenco degli alunni premiati negli \"Atti della Reale Accademia di Belle Arti in Venezia degli anni 1866-1872\".\nIl suo rapporto con Venezia.\n\u00c8 nell'Accademia di Venezia che Brandeis perfeziona le sue abilit\u00e0 come meticolosa paesaggista e pittrice di citt\u00e0, sul solco della tradizione dei vedutisti. Nel 1870, ancora come studente dell'Accademia realizz\u00f2 la sua prima esibizione. \u00c8 documentato che esib\u00ec otto opere tra il 1872 e il 1876 con la Societ\u00e0 Veneta Promotrice di Belle Arti; si tratta di paesaggi e scene di genere. Nell'esibizione del 1875 il suo paesaggio \"Palazzo, Marin Falier\" fu venduto a M. Sala di Londra per 320 lire. \u00c8 questo uno dei primi indizi dell'interesse che l'artista avrebbe suscitato nei collezionisti stranieri, in particolare nei visitatori inglesi e tedeschi. Nel medesimo periodo present\u00f2 due opere nell'esibizione \"Promotrice Fiorentina\", a Firenze. La prima si intitola \"Gondola\", la seconda \"Buon d\u00ec!\". Non furono vendute e vennero presentate nella stessa esibizione l'anno seguente, assieme a due opere di genere.\nNel 1876 e nel 1877 espose tre paesaggi di Venezia nella Promotrice Veneta, venduti a collezionisti stranieri. Nel novembre del 1877 port\u00f2 \"Palazzo Cavalli a Venezia\" all'esibizione della Societ\u00e0 di Belle Arti Ungheresi di Budapest. Sia a Firenze che a Budapest diffuse la propria opera sotto il nome di \"Antonio Brandeis\". Il biografo Angelo de Gubernatis spieg\u00f2 la scelta: l'artista aveva ricevuto elogi e critiche, ma non accett\u00f2 le lodi pronunciate soltanto per il suo essere donna.\nTra il 1878 e il 1893 dipinse e espose numerose opere, principalmente scene di Venezia, e malgrado risiedesse principalmente in questa citt\u00e0, dipinse e viaggi\u00f2 anche a Verona, Firenze e Roma. Espose anche le sue opere a Venezia, Firenze, Torino, Milano, e Roma. Nel 1880 si present\u00f2 all'Esposizione Internazionale di Melbourne con altri tre dipinti di ambientazione lagunare.\nBrandeis fu una pittrice prolifica che replic\u00f2 costantemente le sue opere pi\u00f9 popolari con minime variazioni.\nDurante questo intenso periodo di pittura paesaggistica \"en plein air\" e scene di genere, Brandeis fu anche, secondo De Gubernatis, pittrice di altari religiosi, molti dei quali si trovano all'isola di Curzola in Croazia. Nella sacrestia della Cattedrale di Curzola \u00e8 visibile una sua \"Madonna con bambino\". Per la stessa chiesa dipinse una copia del pannello centrale del trittico di Giovanni Bellini della chiesa veneziana di Santa Maria Gloriosa dei Frari (1488).\nIl 27 ottobre del 1897 si spos\u00f2 con il veneziano Antonio Zamboni, un cavaliere e ufficiale della Corona italiana e cavaliere dell'Ordine dei SS. Maurizio e Lazzaro. La coppia visse a Venezia, Firenze e Roma. Brandeis ridusse l'attivit\u00e0 artistica, ma partecip\u00f2 all'Esposizione Internazionale di Acquerellisti di Roma del 1906 con uno \"Studio\" ed espose due opere nella Societ\u00e0 Promotrice delle Belle Arti di Firenze tra il 1907 e il 1908. Antonio Zamboni mor\u00ec l'11 marzo 1909, e da quel momento l'artista risedette principalmente nella sua casa fiorentina di via Mannelli, rimanendo attiva fino al giorno della sua morte, avvenuta il 20 marzo 1926.\nIl suo testamento.\nCon il suo testamento, datato 1\u00ba gennaio 1922, e conservato negli archivi della Fondazione dell'ospedale Innocenti, Brandeis lasci\u00f2 la maggiore parte dei suoi beni agli orfani, inclusi i suoi \"cuadernos di bocetos\", le sue opere di attrezzo ancora sono del suo possesso, tranne per quattro prodotti per le quali lei lasci\u00f2 denaro affinch\u00e9 fossero bene incorniciati e date alla Galleria di Attrezzo Moderno del Palazzo Pitti. Laura Capella, Figlia della sua amata amica e collega Giulia Capella, dipinse il ritratto di Brandeis nel 1924, che \u00e8 esposto nel Salone dei Benefattori dell'Istituto Innocenti. La maggioranza delle opere di Brandeis furono vendute in una asta pubblica nel dicembre di 1926, ma l'Istituto Innocenti ancora conserva almeno dodici dei suoi dipinti ad olio, cos\u00ec come numerose acquerelli e bocetos, che ci danno molte informazioni sulla tecnica e la produzione dell'artista.\nI lavori di Antonietta Brandeis si trovano non soltanto presso l'Istituto Innocenti e la Galleria di attrezzo di Palazzo Pitti a Firenze, ma anche in collezioni private in diverse parti del mondo. Si trovano anche nel Museo di Attrezzo dell'Universit\u00e0 della Virginia, nel Museo di Gloucester e nella Galleria, nel Museo Revoltella di Trieste e nell'Isola di Korcula, Croazia (nella cappella di San Lucas, nel cimitero di Korcula, la Cattedrale di Korcula, la Chiesa di San Vitus in Blato e la Parrocchia di Smokvica)."}
{"id": "5795200", "revid": "1573940", "url": "https://it.wikipedia.org/wiki?curid=5795200", "title": "Mpongwe", "text": "Mpongwe \u00e8 un ward dello Zambia, parte della Provincia di Copperbelt e capoluogo del distretto omonimo."}
{"id": "5795211", "revid": "86343", "url": "https://it.wikipedia.org/wiki?curid=5795211", "title": "Kasamba", "text": "Il toponimo Kasamba pu\u00f2 riferirsi a diversi comuni dello Zambia:"}
{"id": "5795213", "revid": "33751", "url": "https://it.wikipedia.org/wiki?curid=5795213", "title": "Universit\u00e0 di Colima", "text": "L'Universit\u00e0 de Colima \u00e8 un'universit\u00e0 pubblica statale messicana, con sede nella citt\u00e0 messicana di Colima. Fu fondata come \"Universidad Popular de Colima\" nel 1940. \u00c8 l'universit\u00e0 pi\u00f9 importante e prestigiosa dello stato del Colima, e una delle pi\u00f9 importanti della regione centro-occidentale del Messico. "}
{"id": "5795215", "revid": "1573940", "url": "https://it.wikipedia.org/wiki?curid=5795215", "title": "Kasamba (Mpongwe)", "text": "Kasamba \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795216", "revid": "36426", "url": "https://it.wikipedia.org/wiki?curid=5795216", "title": "Pio da Carpi", "text": ""}
{"id": "5795217", "revid": "36426", "url": "https://it.wikipedia.org/wiki?curid=5795217", "title": "Trionfi del Petrarca", "text": ""}
{"id": "5795219", "revid": "729019", "url": "https://it.wikipedia.org/wiki?curid=5795219", "title": "Strada nazionale 10 (Regno d'Italia)", "text": "La strada nazionale 10 era una strada nazionale del Regno d'Italia, che congiungeva Gorizia al Regno dei Serbi, Croati e Sloveni presso Kalce, oltre ad una diramazione verso sud fino a Resderta.\nVenne istituita nel 1923 con il percorso \"Gorizia - Aidussina - Zoll - Confine Jugoslavo verso Kalce, con diramazione Aidussina - Prewald\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec per intero la nuova strada statale 56 di Aidussina, mentre la diramazione venne a costituire il primo tratto della strada statale 57 del Vipacco e dell'Idria."}
{"id": "5795221", "revid": "1573940", "url": "https://it.wikipedia.org/wiki?curid=5795221", "title": "Ibenga", "text": "Ibenga \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795222", "revid": "316383", "url": "https://it.wikipedia.org/wiki?curid=5795222", "title": "Carl Theodor von Piloty", "text": ""}
{"id": "5795223", "revid": "1573940", "url": "https://it.wikipedia.org/wiki?curid=5795223", "title": "Kalweo", "text": "Kalweo \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795225", "revid": "1573940", "url": "https://it.wikipedia.org/wiki?curid=5795225", "title": "Kanyenda", "text": "Kanyenda \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795227", "revid": "729019", "url": "https://it.wikipedia.org/wiki?curid=5795227", "title": "Strada nazionale 11 (Regno d'Italia)", "text": "La strada nazionale 11 era una strada nazionale del Regno d'Italia, che congiungeva Uznik al Regno dei Serbi, Croati e Sloveni presso Hotedr\u0161ica, risalendo il percorso del fiume Idria. Era compresa inoltre una diramazione verso sud fino a Zolla.\nVenne istituita nel 1923 con il percorso \"Uznik - S. Lucia - Idria - Confine Jugoslavo verso Hotedrasica con diramazione Godowitsch - Zoll.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec la parte terminale della strada statale 57 del Vipacco e dell'Idria (da Uznik a Godovici) e l'intera diramazione della stessa (da Godovici a Hotedr\u0161ica); la diramazione venne a costituire invece un ulteriore tratto della SS 57."}
{"id": "5795230", "revid": "1573940", "url": "https://it.wikipedia.org/wiki?curid=5795230", "title": "Mikata", "text": "Mikata \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795232", "revid": "36426", "url": "https://it.wikipedia.org/wiki?curid=5795232", "title": "Campo di internamento di Fossoli", "text": ""}
{"id": "5795235", "revid": "785616", "url": "https://it.wikipedia.org/wiki?curid=5795235", "title": "Giichi Tanaka", "text": ""}
{"id": "5795236", "revid": "36426", "url": "https://it.wikipedia.org/wiki?curid=5795236", "title": "Palazzo dei Pio", "text": ""}
{"id": "5795242", "revid": "1573940", "url": "https://it.wikipedia.org/wiki?curid=5795242", "title": "Teatro comunale (Carpi)", "text": "Il Teatro comunale di Carpi si trova in piazza dei Martiri, accanto al castello dei Pio.\nCostruito in stile neoclassico da Claudio Rossi tra il 1857 e il 1860, il teatro ha un prospetto colonnato con un frontone ed \u00e8 fiancheggiato da due cancellate con erme in marmo di personaggi di Carpi. All'interno stucchi e allegorie dipinte di Giuseppe Ugolini, autore anche del sipario con \"Orfeo che incanta la natura\".\nStoria.\nI palchettisti del Teatro Vecchio costituirono nel 1848 una societ\u00e0 per poter raggiungere la somma, che il governo centrale del Ducato estense si era rifiutato pi\u00f9 volte di concedere, necessaria alla costruzione di un nuovo teatro. La Societ\u00e0, che con rogito del 1856 si era impegnata ad assumersi l'onere delle spese, incaric\u00f2 Claudio Rossi, professore della scuola di disegno ed esponente con Cesare Costa della corrente neoclassica modenese. Rossi present\u00f2 due progetti, di cui commissione scelse quello pi\u00f9 tradizionale \"in linea col teatro-tempio consueta ai primi dell'Ottocento (si pensi al Regio di Parma)\", metre fu scartato il disegno pi\u00f9 sperimentale eclettico di gusto neorinascimentale.\nPer la costruzione del nuovo edificio non si volle modificare il vecchio sito, cos\u00ec che fu preferita l'area libera situata tra il castello dei Pio (dove stava il Vecchio Teatro)) e Palazzo Sacchetti, sede del Municipio. Nel marzo 1857 si diede avvio ai lavori, ma nel 1860 i costi di realizzazione divennero insostenibili, cosicch\u00e9 la Societ\u00e0 cedette i diritti all'amministrazione comunale che ne acquis\u00ec la propriet\u00e0. Peraltro, l'impegno della Societ\u00e0 dei palchettisti fu ugualmente ricordato nella facciata, dove si legge \"Societas erexit MDCCCLVIII\". I lavori durarono complessivamente quattro anni, terminando con l'inaugurazione dell'11 agosto 1861.\nUn primo restauro fu eseguito nel 1939 e nel 1978-1981 il Comune cur\u00f2 un importante progetto di ristrutturazione e consolidamento.\nDescrizione.\nUn pronao aggettante su gradini di pietra, poggiato su quattro colonne doriche e coronato da un ampio timpano, caratterizza fortemente la facciata del teatro comunale. Sopra di esso, in corrispondenza della cavea, pi\u00f9 arretrato, si alza un sottofrontone con un finestrone semicircolare decorato in rilievo dalla figura allegorica della Musica e dell'Arte Drammatica. \nUn giardino nel retro del teatro e una teoria di busti con personaggi importanti della citt\u00e0 delimita lo spazio teatrale e ne esalta il ruolo nello spazio cittadino. \nDall'atrio interno decorato con stucchi dorati, di forma ellittica si accede ai servizi di biglietteria, guardaroba e bar e alla sala dello spettacolo: la pianta della platea \u00e8 a ferro di cavallo con 22 palchi al primo ordine, 22 al secondo e 24 al terzo (un tempo dotati di retropalco), un palco reale e un loggione. La platea, con pavimento in legno, pu\u00f2 ospitare 220 spettatori, a cui si aggiungono i 256 posti a sedere dei palchi e i 96 del loggione, per un totale di 572 posti.\nLa Societ\u00e0 dei palchettisti fu ricordata anche nelle decorazioni di Ferdinando Manzini, che ritrasse le fattezze dei Soci nei medaglioni dei parapetti dei palchi. Giuseppe Ugolini decor\u00f2 il soffitto della platea con le figure delle dee Musica, Poesia, Prosa e Danza; di lui si conserva anche un progetto decorativo con nove Muse, simile alla decorazione da lui eseguita per il secondo atrio del Teatro municipale Romolo Valli di Reggio Emilia. Ugolini decor\u00f2 anche il sipario,rappresentando un \"Orfeo che incita la Natura\". \nPurtroppo la struttura portante del palcoscenico, di notevoli dimensioni, corredato da arcoscenio e orologio, \u00e8 stata rifatta in cemento. Numerose sono le sale di servizio tra le quali una sala per gli scenografi e diciassette camerini per gli attori. \nAlbano Lugli decor\u00f2 le sovrapporte del \"foyer\" situato sopra l'atrio di ingresso, con copie tratte dalle figure femminili del Correggio. In una saletta attigua con camino si riuniva la \"Societ\u00e0 del Casino\", che organizzava mostre, conferenze, incontri culturali.\nEventi e rappresentazioni.\nTra i direttori d'orchestra pi\u00f9 celebri dell'800 che hanno diretto al Teatro di Carpi, si annovera il maestro Antonino Palminteri, presente sul podio del Comunale nell'agosto del 1909, portando in scena l'Opera \"Lohengrin\" di Richard Wagner. Gli esiti delle rappresentazioni furono eccellenti e apprezzatissimi, in particolare la Stampa che in quella occasione cos\u00ec si espresse: "}
{"id": "5795243", "revid": "785616", "url": "https://it.wikipedia.org/wiki?curid=5795243", "title": "Masatake Terauchi", "text": ""}
{"id": "5795248", "revid": "767487", "url": "https://it.wikipedia.org/wiki?curid=5795248", "title": "Giovanni Fietta", "text": "Carriera.\nCresciuto nel , con i biancocelesti ha esordito in Serie B a Salerno l'11 settembre 2004 nella partita Salernitana-Treviso (0-0). Ha giocato in Serie B anche con Spezia e , ha disputato con la Cremonese sei stagioni in Prima Divisione.\nStatistiche.\nPresenze e reti nei club.\n\"Statistiche aggiornate al 3 agosto 2017.\""}
{"id": "5795249", "revid": "489529", "url": "https://it.wikipedia.org/wiki?curid=5795249", "title": "Strada nazionale 12 (Regno d'Italia)", "text": "La strada nazionale 12 era una strada nazionale del Regno d'Italia, che congiungeva Caporetto a Treviso.\nVenne istituita nel 1923 con il percorso \"Bivio, presso Caporetto, con la n. 9 - Udine - Ponte della Delizia - Casarsa - Conegliano - Treviso.\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec la parte iniziale della strada statale 54 del Friuli (da Caporetto a Codroipo) e il tratto centrale della strada statale 13 Pontebbana (da Codroipo a Treviso), almeno fino alla rideterminazione degli itinerari delle stesse, avvenuta nel 1932."}
{"id": "5795253", "revid": "729019", "url": "https://it.wikipedia.org/wiki?curid=5795253", "title": "Daniel Bowden", "text": "Carriera.\nFormatosi nella provincia rugbistica di nella quale entr\u00f2 nel 2004 subito dopo la fine degli studi superiori, con essa inizi\u00f2 nel 2005 a disputare il campionato provinciale neozelandese e successivamente inizi\u00f2 a rappresentare il suo Paese a livello giovanile; nel 2007 ebbe una breve parentesi italiana nelle file del in Super 10 fino a fine torneo, per poi tornare in patria e debuttare nel Super 14 2008 nelle file degli .\nDopo una stagione a Dunedin fu a Christchurch nelle file dei , per poi, non avendosi visto rinnovato il contratto, emigrare in Inghilterra ai non prima di avere atteso tuttavia che la sua partner Hayley Moorwood, calciatrice professionista (in seguito sua moglie) ottenesse il nulla-osta per il trasferimento al .\nDopo due campionati a Londra fu ingaggiato dal con cui si aggiudic\u00f2 al primo anno la Premiership 2012-13 e inizi\u00f2 a prendere in considerazione l'idea di rendersi disponibile per la Nazionale inglese dopo tre anni consecutivi di militanza in Premiership e anche grazie alla cittadinanza britannica detenuta in virt\u00f9 della provenienza inglese di sua madre.\nIl C.T. Lancaster, tuttavia, non convoc\u00f2 mai Bowden e, nel 2014, alla fine del contratto con Leicester, il giocatore ebbe l'opportunit\u00e0 di tornare in Nuova Zelanda nella sua citt\u00e0, nelle file dei con un contratto biennale mentre, a livello provinciale, torn\u00f2 alla sua originaria formazione di .\nNelle more del Super Rugby 2015 Bowden aveva firmato un contratto a termine con i giapponesi del , al seguito di sua moglie Hayley con cui nel frattempo aveva avuto un figlio e che giocava in quel periodo a Iwata.\nLa stagione di Super Rugby fin\u00ec con solo 6 incontri disputati, tuttavia la \"franchise\" conferm\u00f2 l'impiego in squadra di Bowden pure per il 2016; ciononostante Bowden chiese e ottenne la rescissione contrattuale del contratto a dicembre 2015 per tornare in Inghilterra nelle file del a iniziare da gennaio 2016."}
{"id": "5795255", "revid": "1573940", "url": "https://it.wikipedia.org/wiki?curid=5795255", "title": "Nampamba", "text": "Nampamba \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795256", "revid": "124123", "url": "https://it.wikipedia.org/wiki?curid=5795256", "title": "Ludwika Wawrzy\u0144ska", "text": "L'8 febbraio 1955 salv\u00f2 quattro bambini da un edificio in fiamme. Mor\u00ec il 18 febbraio dello stesso anno a causa delle gravi ustioni riportate.\nLudwika Wawrzy\u0144ska ha acquisito una notevole popolarit\u00e0 nella cultura polacca, \u00e8 stata inoltre insignita di una delle pi\u00f9 alte onorificenze del suo Paese, l'Ordine della Polonia restituta. La poetessa polacca Wis\u0142awa Szymborska ha scritto una poesia in sua memoria dal titolo \"Un minuto di silenzio per Ludwika Wawrzy\u0144ska\"."}
{"id": "5795263", "revid": "1573940", "url": "https://it.wikipedia.org/wiki?curid=5795263", "title": "Musofu", "text": "Musofu \u00e8 un ward dello Zambia, parte della Provincia di Copperbelt e del Distretto di Mpongwe."}
{"id": "5795264", "revid": "1318658", "url": "https://it.wikipedia.org/wiki?curid=5795264", "title": "Filtrazione dinamica", "text": "La filtrazione dinamica \u00e8 un sistema di filtrazione di acqua e fango, applicabile nel settore ambientale, che differisce dai sistemi di filtrazione statica per il movimento della tela filtrante. \nScoperta negli anni '80, questa tecnica \u00e8 oggi utilizzata per incrementare le prestazioni dei sistemi di filtrazione migliorando la resa dell'intero processo. \nGrazie al movimento della tela filtrante alla base del pannello di materiale sedimentato, si creano fessurazioni nello strato fangoso che garantiscono la miglior filtrazione del materiale liquido. \nLa filtrazione statica.\nComunemente, nel settore del trattamento delle acque reflue e nei processi di produzione, con il termine \"filtrazione\" si intende la separazione solido-liquido effettuata attraverso l'utilizzo di una tela filtro.\nSi pensa che qualsiasi soluzione liquida contenente un particolato solido possa essere filtrata grazie al passaggio attraverso una tela filtrante, producendo da un lato un pannello di materiale solido di spessore variabile e dall'altra un liquido filtrato.\nLe difficolt\u00e0 della filtrazione statica.\nPurtroppo per\u00f2 nella maggior parte dei casi, la filtrazione \u00e8 complessa. \nLa tela filtrante, bagnandosi e venendo a contatto con il particolato solido, si sporca e la sua efficienza si riduce. In questo caso l'intero processo di filtrazione viene ostacolato.\nInoltre durante la filtrazione, il materiale solido filtrato si stratifica sulla tela dando luogo alla formazione di un pannello: all'aumentare dello spessore del pannello, si riduce la velocit\u00e0 di filtrazione e il processo diventa pi\u00f9 difficoltoso. \nL'aumento della filtrabilit\u00e0.\nAl fine di ridurre il rischio di sporcare la tela filtro, \u00e8 necessario verificare la filtrabilit\u00e0 del refluo prima di iniziare il processo di filtrazione. \nIn caso di filtrabilit\u00e0 ridotta, bisogna intervenire con specifici trattamenti atti a migliorarla: l'intervento pi\u00f9 comune prende il nome di flocculazione e consiste nella miscelazione del materiale da filtrare con uno speciale polimero per garantire la formazione di macromolecole tramite legami elettrostatici.\nIl passaggio dalla filtrazione statica alla filtrazione dinamica.\nAll'inizio degli anni '80, Vincenzo Di Leo effettu\u00f2 alcune prove di filtrazione e not\u00f2 che muovendo la tela filtro alla base del pannello solido, la velocit\u00e0 di filtrazione aumentava: osserv\u00f2 che pi\u00f9 era ampio il movimento pi\u00f9 aumentava l'efficienza del processo.\nSi ebbe quindi il passaggio da una filtrazione con tela statica ad una filtrazione con tela filtro movimentata, una \"filtrazione dinamica\".\nPer movimentare la tela filtro, si possono utilizzare diverse tecniche; attualmente quella pi\u00f9 diffusa \u00e8 l'utilizzo di membrane espandibili con l'insufflaggio di aria compressa e/o acqua. \nL'innovazione.\nQuando il pannello di materiale disidratato viene fessurato tramite il movimento della tela filtrante, rilascia l'acqua intrappolata al suo interno e in tutto lo spessore del pannello. \nIl vantaggio \u00e8 la riduzione del tempo impiegato per il processo di filtrazione e la creazione di un pannello solido pi\u00f9 asciutto. \nIl movimento della tela filtro permette inoltre di lavorare con spessori del pannello maggiori rispetto a quanto si riesca a fare con la filtrazione statica.\nCon lo studio del processo di filtrazione dinamica si scopr\u00ec anche che il movimento della tela crea un temporaneo scollamento del pannello solido che facilita la filtrazione attraverso un meccanismo di auto pulizia.\nApplicazioni.\nLa tecnica della filtrazione dinamica \u00e8 applicabile sia alla disidratazione a gravit\u00e0 sia a quella a pressione.\nI settori d'impiego sono:"}
{"id": "5795267", "revid": "122246", "url": "https://it.wikipedia.org/wiki?curid=5795267", "title": "Valeria Papa", "text": "Carriera.\nLa carriera di Valeria Papa inizia nel Volleyball Club Genova, nel 2005 in Serie D: resta legata al club ligure per quattro stagioni dispudando anche il campionato di Serie C e quello di Serie B2, quest'ultimo nelle ultime due annate di permanenza. Nella stagione 2009-10 \u00e8 nel Valdimagra Volley Project di Santo Stefano di Magra, dove milita per due annate, mentre nella stagione 2011-12 si accasa alla Delta Luk Volley di Lucca, sempre in Serie B1.\nNella stagione 2012-13 viene ingaggiata dal Neruda Volley di Bronzolo, con cui nel primo anno di permanenza ottiene la promozione dalla Serie B1 alla Serie A2, categoria dove poi milita con la stessa maglia anche nelle due annate successive, vincendo, nella stagione 2014-15, la Coppa Italia di Serie A2 e il campionato, con la conseguente promozione in Serie A1.\nEsordisce quindi nel massimo campionato italiano nell'annata 2015-16 difendendo per\u00f2 i colori della Futura Volley Busto Arsizio, mentre nella stagione successiva torna nuovamente nel club di Bronzolo. Per il campionato 2017-18 si accasa alla Pallavolo Scandicci, sempre in Serie A1, dove rimane due stagioni, prima di accettare la proposta della formazione brasiliana del , dove si trasferisce nell'annata 2019-20 per disputare la Superliga S\u00e9rie A. \nPer il campionato 2020-21 torna in Italia per vestire la maglia del , in Serie A2, con cui conquista la promozione in Serie A1, categoria dove milita nell'annata successiva con lo stesso club."}
{"id": "5795268", "revid": "181699", "url": "https://it.wikipedia.org/wiki?curid=5795268", "title": "Penmaenmawr", "text": "Penmaenmawr \u00e8 una localit\u00e0 balneare del Galles nord-occidentale, facente parte del distretto unitario di Conwy ed affacciata sulla baia di Conwy (tratto della baia di Liverpool, Mare d'Irlanda). Conta una popolazione di circa 2.500 abitanti.\nLa localit\u00e0 ha un passato legato all'industria mineraria.\nGeografia fisica.\nCollocazione.\nPenmaenmawr si trova a nord del parco nazionale di Snowdonia, a circa met\u00e0 strada tra Llandudno e Llanfairfechan (rispettivamente a sud-ovest della prima e ad est/nord-est della seconda), a circa 7\u00a0km ad ovest di Conwy.\nTerritorio.\nDi fronte alla cittadina, si affacciano delle spiagge di circa 4 miglia, che si estendono tra il promontorio di Penmaenmawr, ad est, e il Penmaen-bach, ad ovest.\nSociet\u00e0.\nEvoluzione demografica.\nAl censimento del 2011, Penmaenmawr contava una popolazione pari a 2.535 abitanti.\nLa localit\u00e0 ha conosciuto un incremento demografico rispetto al 2001, quando contava 2.403 abitanti, ma un calo demografico rispetto al 1991, quando ne contava 12.681.\nStoria.\nNel 1833, inizi\u00f2 lo sfruttamento minerario della pietra locale.\nLeggende.\nSecondo la leggenda, le rocce del mare antistante Penmaenmawr sarebbero il luogo dove sorgeva il palazzo di un principe di nome Helyg o Helig, figlio di Clannawg."}
{"id": "5795270", "revid": "1543377", "url": "https://it.wikipedia.org/wiki?curid=5795270", "title": "Monte Bartle Frere", "text": "Il Monte Bartle Frere (pronuncia [\u02c8m\u00e6\u0254nt\u0325 \u02c8b\u0250\u02d0\u027e\u0259\u026b \u02c8f\u0279\u026a\u0259]) \u00e8 la pi\u00f9 alta montagna del Queensland, in Australia, con un'altezza di 1622 metri. Il nome deriva da Sir Henry Bartle Frere, un amministratore coloniale britannico allora presidente della Royal Geographical Society di George Elphinstone Dalrymple, nel 1873. Bartle Frere era il governatore britannico della Cape Colony fin dagli inizi delle Guerre contro gli Zulu. Il nome aborigeno della montagna \u00e8 Chooreechillum.\nSi trova a 51\u00a0km a sud di Cairns, nel Parco Nazionale del Wooroonooran, a sud-ovest della citt\u00e0 di Babinda e vicino alle Atheron Tablelands. Il Monte Bartle Frere fa parte del Bellenden Ker Range ed \u00e8 fa da spartiacque per il fiume Russell.\nPoco prima della vetta il monte \u00e8 interamente ricoperto da foreste pluviali che spaziano dalle tipiche foreste a fondo valle a quelle parzialmente annuvolate della sommit\u00e0, dove le temperature sono circa 10\u00a0\u00b0C pi\u00f9 basse che sulla costa. Sebbene sia una scalata pericolosa, raggiungere la vetta offre una vista dell'area circostante.\nStoria.\nIl primo europeo a scalare la vetta fu Christie Palmerston, nel 1886. Egli bruci\u00f2 un albero in cima al monte in data 26 ottobre 1886, come riportato nel suo diario pubblicato sul \"Queensland Figaro\" il 23 aprile 1887. Sempre Palmerston identific\u00f2 la vetta del vicino monte Bellenden Ker come la seconda pi\u00f9 alta del Queensland, con i suoi 1593 metri.\nIl 21 aprile 1942, un aereo militare statunitense si schiant\u00f2 sulla montagna causando la morte di sette membri dell'equipaggio. Alcune macerie rimasero \"nascoste\" fin quando una spedizione del 1983 non and\u00f2 a recuperarli.\nAmbiente.\nClima.\nSebbene non si abbiano stime delle piogge sulla montagna, dati relativi al vicino Monte Bellenden Ker suggeriscono una precipitazione media annua di circa 8'000 mm e un potenziale massimo di 17'000\u00a0mm, valori che in entrambi i casi renderebbero questo monte come uno dei pi\u00f9 umidi al mondo e soprattutto in Australia. Nonostante si tratti di zone relativamente asciutte, il monte riceve mediamente circa 800 mm di pioggia nella stagione considerata come \"secca\" (da maggio ad agosto, l'inverno australiano), con marzo come mese pi\u00f9 umido. I calcoli basati sulle vicine localit\u00e0 di Cairns e Port Douglas ci dicono che le precipitazioni giornaliere possono arrivare ad un massimo di 2'000 mm nei periodi dei cicloni, come accaduto nel 1911. Se questo dato si dimostrasse accurato, segnerebbe tale giorno come quello pi\u00f9 piovoso della storia.\nFlora.\nL'altitudine media e le precipitazioni sulla montagna creano le giuste condizioni adatte allo sviluppo di una certa biodiversit\u00e0, con piante che crescono su terreni granitici poco fertili. I pendii pi\u00f9 bassi sostengono la foresta tropicale con una grande diversit\u00e0 di alberi a larga foglia, piante rampicanti, epifiti, felci e palme. All'aumentare dell'altezza, la foresta diventa pi\u00f9 un insieme di boschi e sopra i 1000 metri si trovano specie particolari come il Kauri Pine, \"Agathis\" \"atropurpurea\",\u00a0\"Elaeocarpus ferruginiflora\"\u00a0e \"Balanops australiana\".\nFauna.\nUn particolare tipo di lucertola \u00e8 stata trovata solo sulle cime del Monte Bartle Frere, a quota 1400 metri. La montagna si trova in una nota area di ritrovo per stormi di uccelli, come afferma BirdLife International."}
{"id": "5795271", "revid": "88740", "url": "https://it.wikipedia.org/wiki?curid=5795271", "title": "Boris Pugo", "text": "Biografia.\nNacque a Kalinin (oggi Tver') in una famiglia comunista lettone che aveva lasciato la Lettonia dopo la guerra d'indipendenza lettone; si laure\u00f2 al Politecnico di Riga nel 1960, entrando quindi nei quadri del partito comunista. Tra il 1960 ed il 1984 ricopr\u00ec tra l'altro le cariche di Primo Segretario del Comitato Centrale del Komsomol della Repubblica Socialista Sovietica Lettone, segretario del comitato Centrale del Komsomol in URSS, Primo Segretario del Comitato Cittadino di Riga e presidente del KGB lettone.\nPugo fu Primo Segretario del Partito comunista lettone dal 14 aprile 1984 al 4 ottobre 1988 e quindi dal 1988 al 1991 fu presidente della Commissione di controllo del Partito comunista sovietico.\nTra il 1990 ed il 1991 fu ministro degli affari interni dell'URSS. In questa veste partecip\u00f2 al tentato colpo di Stato in Unione Sovietica dell'agosto 1991, cercando di usare la sua carica per ostacolare l'opposizione al golpe. Dopo il fallimento del golpe, ricevuto l'ordine di comparizione per rispondere delle sue responsabilit\u00e0, spar\u00f2 alla moglie e si suicid\u00f2 per evitare l'arresto.\n\u00c8 sepolto al cimitero di Troekurovo di Mosca.\nNonostante le sue origini, parlava a stento il lettone."}
{"id": "5795283", "revid": "1573940", "url": "https://it.wikipedia.org/wiki?curid=5795283", "title": "John Kampengele", "text": "John Kampengele \u00e8 un ward dello Zambia, parte della Provincia di Copperbelt e del Distretto di Mufulira."}
{"id": "5795285", "revid": "78258044", "url": "https://it.wikipedia.org/wiki?curid=5795285", "title": "Mucosa gastrica", "text": ""}
{"id": "5795286", "revid": "1573940", "url": "https://it.wikipedia.org/wiki?curid=5795286", "title": "Buntungwa (Mufulira)", "text": "Buntungwa \u00e8 un ward dello Zambia, parte della Provincia di Copperbelt e del Distretto di Mufulira."}
{"id": "5795287", "revid": "1573940", "url": "https://it.wikipedia.org/wiki?curid=5795287", "title": "Kangwa Nsuluka", "text": "Kangwa Nsuluka \u00e8 un ward dello Zambia, parte della Provincia di Copperbelt e del Distretto di Mufulira."}
{"id": "5795288", "revid": "1543377", "url": "https://it.wikipedia.org/wiki?curid=5795288", "title": "Religioni in Vietnam", "text": "Le religioni in Vietnam hanno una lunga tradizione, a partire dalla religione popolare vietnamita la quale \u00e8 stata storicamente strutturata ed influenzata dalle dottrine del confucianesimo e del taoismo provenienti dalla Cina, cos\u00ec come anche da una forte tradizione del buddhismo, il tutto denominato \"Tre insegnamenti\" (o tam Gi\u00e1o) il quale considera le tre fedi come un aggregato armonioso.\nIl Vietnam \u00e8 uno dei paesi meno religiosi del mondo; secondo le statistiche ufficiali del governo datate 2014 vi sono 24 milioni di persone con una delle organizzazioni religiose riconosciute, su una popolazione totale di 90 milioni di abitanti; di questi 11 milioni (12,2%) sono buddhisti, 6,2 milioni professano il cattolicesimo (6,8%), 4,43 milioni seguono il Caodaismo (4,8%), 1,4 milioni sono protestanti (1,6%), 1,3 milioni praticano la tradizione dell'Hoahaoismo; si trovano inoltre 75.000 musulmani, 7.000 Bah\u00e1'\u00ed, 1500 ind\u00f9 ed altri gruppi pi\u00f9 piccoli.\nLe fedi religiose tradizionali (il culto degli d\u00e8i, delle dee e degli antenati) hanno sperimentato una rinascita a partire dagli anni '80 del XX secolo. Secondo le stime da parte del Pew Research Center, nel 2010 la maggior parte dei vietnamiti praticavano religioni popolari (45,3%), i buddisti costituivano il 16,4% della popolazione, circa il 8,2% dei vietnamiti erano invece cristiani (soprattutto cattolici), e circa il 30% non erano affiliati ad alcuna religione. Ufficialmente, la Repubblica socialista del Vietnam \u00e8 uno stato ateo come dichiarato dal suo governo dominato dal partito Comunista del Vietnam."}
{"id": "5795295", "revid": "404338", "url": "https://it.wikipedia.org/wiki?curid=5795295", "title": "Cimice dell'olmo", "text": ""}
{"id": "5795297", "revid": "1573940", "url": "https://it.wikipedia.org/wiki?curid=5795297", "title": "Luansobe (Mufulira)", "text": "Luansobe \u00e8 un ward dello Zambia, parte della Provincia di Copperbelt e del Distretto di Mufulira."}
{"id": "5795304", "revid": "599013", "url": "https://it.wikipedia.org/wiki?curid=5795304", "title": "Mstislav Valerianovi\u0107 Dobu\u017einskij", "text": ""}
{"id": "5795306", "revid": "287204", "url": "https://it.wikipedia.org/wiki?curid=5795306", "title": "Babinda", "text": "Babinda \u00e8 una piccola citt\u00e0 e un sobborgo nell'area di Cairns, nel Queensland, Australia. Si trova a circa 60 km a sud di Cairns. Nel 2011, secondo un censimento governativo, la citt\u00e0 registrava 1068 abitanti.\nLa citt\u00e0 \u00e8 nota per la sua vicinanza alla pi\u00f9 alta vetta dello stato, il Monte Bartle Frere insieme al Monte Bellenden Ker. Per la collocazione geografica \u00e8 anche una delle citt\u00e0 pi\u00f9 piovose della nazione, con una media annuale di oltre 4200 mm."}
{"id": "5795311", "revid": "1414688", "url": "https://it.wikipedia.org/wiki?curid=5795311", "title": "Benjamin Cavet", "text": "Biografia.\nNato a Maidstone, in Inghilterra, e trasferitosi con la famiglia in Francia a 10 anni, ha esordito in Coppa del Mondo il 10 dicembre 2011 a Ruka (19\u00ba nelle gobbe) gareggiando per la Gran Bretagna.\nNella primavera 2012 ha ottenuto la nazionalit\u00e0 francese e ha iniziato a gareggiare per questa nazione. Ha ottenuto il primo podio in Coppa del Mondo il 21 marzo 2014 a La Plagne (3\u00ba nelle gobbe in parallelo).\nIn carriera ha preso parte a un'edizione dei Giochi olimpici invernali, (8\u00ba nelle gobbe).\nNel 2018 ha preso parte ai XXIII Giochi olimpici invernali a Pyeongchang vendendo eliminato nelle qualificazioni e concludendo in venticinquesima posizione nella gara di gobbe.\nNel 2022 ha preso parte ai XXIV Giochi olimpici invernali a Pechino concludendo in quarta posizione nella gara di gobbe.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe"}
{"id": "5795312", "revid": "965985", "url": "https://it.wikipedia.org/wiki?curid=5795312", "title": "Night Thoughts", "text": "Night Thoughts \u00e8 il settimo album in studio del gruppo alternative rock inglese Suede, pubblicato nel gennaio 2016."}
{"id": "5795314", "revid": "1591878", "url": "https://it.wikipedia.org/wiki?curid=5795314", "title": "Gianfranco Palmery", "text": "Biografia.\nDefinito da Luigi Baldacci \"tra i primi poeti operanti oggi in Italia\", Gianfranco Palmery \u00e8 autore di sedici libri di poesie e quattro di saggi. Dal 1978 al 1981 \u00e8 stato critico letterario sulla terza pagina del quotidiano Il Messaggero. Nel 1984 ha aperto la casa editrice \"Il Labirinto\" \u2013 tuttora attiva - e fondato la rivista di letteratura \"Arsenale\", che ha diretto fino al 1989. \nLa sua prima raccolta di versi risale al 1981 (\"Mitologie\") e contiene non solo le prime poesie che ha dedicato ai gatti, (in seguito scriver\u00e0 due raccolte intere) ma anche il suo neologismo \"gattit\u00e0\", divenuto voce nel vocabolario Treccani. Il libro \"Il poeta in 100 pezzi\" racchiude molte delle sue critiche letterarie pubblicate in varie riviste e nella sua rubrica \"Appunti e disappunti\" su \"Pagine\".\nDal 2009 al 2013 ha tenuto il blog \u00abDiario postumo\u00bb. Ha tradotto poesie di Keats, Shelley, Poe, Berryman, Sponde, Corbi\u00e8re, Corman, St\u00e9fan. Dopo una lunga malattia, \u00e8 morto a Roma il 28 luglio 2013. Era sposato con l'artista americana Nancy Watkins. Il suo archivio \u00e8 conservato presso il Centro per gli studi sulla tradizione manoscritta di autori moderni e contemporanei dell\u2019Universit\u00e0 di Pavia.\nI suoi temi principali.\nGianfranco Palmery, nonostante i suoi lunghi soggiorni americani, i viaggi in Italia e in Europa, risponde bene all'appellativo di Sauro Albisani, \u201cviaggiatore da camera\u201d. La sua opera poetica tocca una variet\u00e0 di temi tale da creare una dimensione spazio-temporale molto ampia in cui per\u00f2 l'autore si sente prigioniero, tanto da intitolare una sua raccolta \"Sonetti domiciliari\". Lo spazio chiuso, la sua camera-prigione, il labirinto della sua mente e dei suoi pensieri (Il Labirinto \u00e8 anche il nome dato alla casa editrice da lui fondata) sono tra i temi principali della sua poesia, insieme a tutto ci\u00f2 che in questi spazi trova dimora: gli amatissimi gatti e la loro demoniaca felinit\u00e0, altri demoni e angeli portatori di vita e di morte, la mitologia, la vanit\u00e0 della vita, la scrittura. Come ha lui stesso scritto, la poesia serviva a dare ordine ai suoi pensieri, al \u201cflusso caotico e riottoso dei pensieri figli del pensiero della morte; di quella consapevolezza, cio\u00e8, che ci rende mortali.\"\nLa poetica di Palmery.\nPer Palmery le parole erano depositarie di una preziosit\u00e0 che per essere svelata, andava ricercata, evocata con cura meticolosa e attenzione. Rodolfo Di Biasio definisce infatti Palmery \u201csacerdote della poesia\u201d dicendo \"la sua vita appartata, la dedizione completa alla scrittura intesa come necessit\u00e0 e assolutezza dell'esistere, si pongono come scelte esemplari\". Giancarlo Pontiggia concorda, \"Finalmente, dopo tanta antipoesia, dopo tanti sciatti versi liberi degli ultimi decenni, una profonda, liberatoria idea di ci\u00f2 che era, ed \u00e8, \"letteratura\"\".\nLa definizione \u201csacerdote della poesia,\u201d pu\u00f2 sembrare un paradosso per Palmery che aveva tra i suoi temi proprio la perdita di ruolo del poeta, \"Agitarsi, alzare la voce, come pure molti fanno, mossi dalla disperazione di non esistere, affannandosi a tenere su, questo presunto ruolo, come una spoglia svuotata?\". Ma per lui la perdita del ruolo, la mancanza d'illusioni non servono a stigmatizzare con compiacimento la lamentela contro la decadenza del mondo esterno ma diventano piuttosto terreno su cui fondare la propria ironica rivincita \u2013 il fondamento, coerente per tutta la sua creazione poetica, della ricerca: \u201cQuesta \u00e8 la vera et\u00e0 d'oro della poesia. Liberato dall'obbligo di fare carriera, il poeta resta con la sua sola necessit\u00e0: fare poesia.\"\nSi tratti di un sacerdozio insieme mistico e ateologico, come ricorda Luigi Baldacci nella sua prefazione a \"Versipelle\", a Palmery \u00e8 necessaria \"una riflessione teologica che \u2013 nella linea che collega Leopardi a Caproni \u2013 sia radicalmente ateologica. Vogliamo dire che solo la teologia \u00e8 la strada maestra per l'ateismo come il linguaggio \u00e8 la premessa obbligata alla sua stessa distruzione\".\nMichele Ortore su Treccani nota che la poetica di Palmery ha solide radici nella tradizione italiana \u2013 a partire da Dante \u2013 e fa proprie le classiche forme del madrigale e del sonetto, sviluppandole per\u00f2 in modo originale, grazie ad una imperfetta adesione al modello compositivo originario. Nei suoi versi infatti si trovano endecasillabi irregolari, inarcature ardite, nonch\u00e9 un utilizzo della lingua personalissimo, con composizione sintattica complessa, rime elaborate, ripetizione fonica, termini ricercati e letterari, ricchezza di aggettivazione e di immagini. Edoardo Albinati sintetizza: \"la poesia di Palmery lampeggia, sfrigola, fumiga, scoppietta, come il tizzo nel Canto XIII dell\u2019\"Inferno\", o appunto come accade nelle pirotecnie pi\u00f9 mentali che ottiche del poema miltoniano.\"\nAnche nel contenuto, la poesia di Palmery rimane vicina alla tradizione classica italiana vista l'assenza di riferimenti all'attualit\u00e0, la quasi totale assenza di parole straniere \u2013 in particolare di anglicismi \u2013 e considerata la sua capacit\u00e0, come dice Ortore, di \u201cmetafisicizzare\u201d gli oggetti che utilizza nei suoi versi, in un rapporto con il mondo esterno \u201cche non \u00e8 rifiutato \"in toto\", ma a cui il poeta arriva, come gli eremiti, soltanto con la mediazione costante dell'interno\u201d.\nIl lavoro editoriale.\nNegli anni '80 Palmery d\u00e0 inizio a un'intensissima attivit\u00e0 editoriale con la creazione della casa editrice \u201cIl Labirinto\u201d e della rivista \"Arsenale\". Ambedue mostrano il segno di un'estrema raffinatezza e eleganza sia dal punto di vista grafico che per la qualit\u00e0 letteraria delle opere pubblicate, frutto del rigore formale costantemente perseguito da Palmery. \"Arsenale\", uscita in dodici numeri che coprono un arco temporale di cinque anni, ha pubblicato poesie, racconti, saggi, arte, ma il cuore della rivista era la poesia, intesa - secondo le parole stesse di Palmery - come \u201cforma di conoscenza\u201d mai approdata a scelte conservatrici o consumistiche. Come ha spiegato Valerio Magrelli, che ha fatto parte della redazione, \u201cPi\u00f9 che una rivista di tendenza, la nostra \u00e8 una pubblicazione di riflessione\u201d. Poesie inedite e in traduzione, di autori esordienti o della tradizione pi\u00f9 classica, \"Arsenale\" si \u00e8 affermata come un riferimento nel panorama letterario di quegli anni ponendosi \u201ccome prezioso punto di convergenza e confronto tra segno verbale e segno grafico\u201d. La casa editrice \u201cIl Labirinto\u201d prosegue tuttora la sua attivit\u00e0 con pubblicazioni di poesia, narrativa, saggistica, arte, articolate in diverse collane. \nTributi postumi.\nDopo la sua morte, la rivista \"Poesia\" lo ha ricordato: \"Una poesia alta e raffinata quella di Palmery dominata dal tema della morte e dal suo rapporto con la vita e dal dualismo tra mente e corpo alla ricerca di un impossibile equilibrio, \"la mente con i suoi gravi patemi e labirinti, il corpo, che soggiacendo alla legge del tempo e all'inevitabile 'strappo', la implica in una dialettica servo/padrone di oscure risonanze e esiti inevitabilmente drammatici\" (M.Vitale) La rivista \"Gradiva\" gli ha dedicato un'intera sezione con contributi di Domenico Adriano, Sauro Albisani, Annelisa Alleva, Barbara Carle, Francesco Dalessandro, Fabrizio Dall'Aglio, Rodolfo Di Biasio, Luigi Fontanella, Annalisa Macchia e Nancy Watkins. Cos\u00ec Sauro Albisani: \"Negli ultimi giorni, al dottore che gli consiglia un ricovero in ospedale, Gianfranco risponde: \u00abSono troppo debole, prima devo rimettermi un po' in forze, poi andr\u00f2 all'ospedale\u00bb. Citava il vecchio Spencer di Salinger: \u00abSe mi sentissi un tantino meglio, dovrei chiamare il medico\u00bb. Ma il medico presente difficilmente avr\u00e0 colto la citazione. Con quella dolceamara ironia, cos\u00ec sua, che diceva l'essenziale fingendo di scherzare, si stava preparando al congedo un grande poeta, \u00abuno dei maggiori italiani, e non del momento\u00bb aveva scritto Gigi Baldacci dieci anni fa.\" L'enciclopedia Treccani gli ha dedicato un ricchissimo \"Speciale\" con interventi di Domenico Adriano, Sauro Albisani, Luigi Baldacci, Barbara Carle, Rodolfo Di Biasio, Luigi Fontanella, Michele Ortore e una bibliografia critica. \nOpere.\nIn versi.\n\"Mitologie\", Il Labirinto, Roma 1981.\n\"L'opera della vita\", Edizioni della Cometa, Roma 1986.\n\"In quattro\", Edizioni della Cometa, Roma 1991 (edizione d'arte, con quattro incisioni di Edo Janich).\n\"Il versipelle\", Edizioni della Cometa, Roma 1992 (con prefazione di Luigi Baldacci)\n\"Sonetti domiciliari\", Il Labirinto, Roma 1994.\n\"Taccuino degli incubi\", Edizioni Il Bulino, Roma 1997 (edizione d'arte, con due incisioni di Guido Strazza).\n\"Gatti e prodigi\", Il Labirinto, Roma 1997.\n\"Giardino di delizie e altre vanit\u00e0\", Il Labirinto, Roma 1999.\n\"Medusa\", Il Labirinto, Roma 2001.\n\"L'io non esiste\", Il Labirinto, Roma 2003.\n\"Il nome, il meno\", Edizioni Il Bulino, Roma 2005 (libro d'artista, con interventi a tempera, grafite, collage e graffiti di Guido Strazza).\n\"In quattro\", Il Labirinto, Roma 2006.\n\"Profilo di gatta\", Il Labirinto, Roma 2008.\n\"Garden of Delights: Selected Poems\", Gradiva Publications, New York 2010 (traduzione e cura di Barbara Carle)\n\"Compassioni della mente\", Passigli, Firenze 2011 (con prefazione di Sauro Albisani)\n\"Amarezze \u2013 Madrigali e altre maniere amare\", Il Labirinto, Roma 2012.\n\"Corpo di scena\", Passigli, Firenze 2013.\nProsa critica.\n\"Il poeta in 100 pezzi\", Il Labirinto, Roma 2004.\n\"Divagazioni sulla diversit\u00e0\", Il Labirinto, Roma 2006.\n\"Italia, Italia\", Il Labirinto, Roma 2007.\n\"Morsi di morte e altre tanatologie\", Il Labirinto, Roma 2010.\nTraduzioni.\nCid Corman, \"Sole sasso uomo\", Edizioni della Cometa, Roma 1996.\nJohn Keats, \"Sulla Fama e altri sonetti\", Il Labirinto, Roma 1997.\nJude St\u00e9fan, \"Alma Diana\", Il Labirinto, Roma 2000.\nJohn Berryman, \"Sonetti di Berryman\", Il Labirinto, Roma 2001.\nPercy Bysshe Shelley, \"Alla Notte e altre poesie\", Il Labirinto, Roma 2002.\nJude St\u00e9fan, \"Lettere tombali\", Il Labirinto, Roma 2005.\nJohn Keats Percy B. Shelley, \"Amore e fama\", Il Labirinto, Roma 2006.\nJules Laforgue, \"Sulla donna\", Il Labirinto, Roma 2006.\nTristan Corbi\u00e8re, \"Quel rospo sono io\", Il Labirinto, Roma 2006.\nJean de Sponde, \"Versi d'amore e di morte\", Il Labirinto, Roma 2007.\nAA.VV. \"Gattesca\", Il Labirinto, Roma 2007.\n\"La Luna\", Lerici, Roma 1969.\nCollegamenti esterni.\nNotizie dell'autore, foto, link ai libri, recensioni, video-letture:\nhttps://web.archive.org/web/20160127004121/http://www.labirintolibri.com/palmery/palmery.html\nLo \"Speciale\" Treccani: http://www.treccani.it/lingua_italiana/speciali/Palmery/mainSpeciale.html\nNeologismi \"Gattit\u00e0\" nel Vocabolario Treccani: http://www.treccani.it/vocabolario/gattita_%28Neologismi%29/\nLuigi Baldacci su \"Il versipelle:\" http://www.treccani.it/lingua_italiana/speciali/Palmery/Baldacci.html\nMichele Ortore su lingua e stile in Gianfranco Palmery: http://www.treccani.it/lingua_italiana/speciali/Palmery/Ortore.html\nAnnelisa Alleva, GFP, \u00abFili d'aquilone\u00bb n. 23 (rivista in rete): http://www.filidaquilone.it/num023alleva.html\nSulla rivista \"Arsenale\" e Gianfranco Palmery, intervista di Enrico Pulsoni a Nancy Watkins: \nPatrizia Passarelli, Poesia paziente giardiniera \u2013 Breve antologia di Gianfranco Palmery, \u00abFili d'aquilone\u00bb n. 32 (rivista in rete): http://www.filidaquilone.it/num032passarelli.html\nDomenico Vuoto, In memoria di te: Gianfranco Palmery, \u00abRai News24\u00bb (blog), 10 agosto 2013: http://poesia.blog.rainews.it/2013/08/13/in-memoria-di-te-gianfranco-palmery/\nEnrico Pulsoni, In memoriam: Gianfranco Palmery, \u00abInsula europea\u00bb (blog), 20 agosto 2013:https://web.archive.org/web/20160125200432/http://www.insulaeuropea.eu/palmery/gianfranco_palmery.html]\nBlog di Palmery, Diario postumo: https://diariodipalmery.blogspot.it/\nBibliografia critica: http://www.treccani.it/lingua_italiana/speciali/Palmery/bibliografia.html"}
{"id": "5795315", "revid": "104458", "url": "https://it.wikipedia.org/wiki?curid=5795315", "title": "Emanuele Buzzi", "text": "Biografia.\nBuzzi, originario di Sappada e attivo in gare FIS dal dicembre del 2009, ha esordito in Coppa Europa il 10 marzo 2011 a Sella Nevea in supergigante (67\u00ba) e in Coppa del Mondo il 19 dicembre 2014 in Val Gardena in discesa libera (50\u00ba). Nel circuito continentale ha colto il primo podio l'11 dicembre 2015 a S\u00f6lden in supergigante (2\u00ba) e la prima vittoria il 14 gennaio 2016 a Radstadt/Reiteralm nella medesima specialit\u00e0 e al termine di quella stagione 2015-2016 \u00e8 risultato vincitore della classifica di supergigante e 3\u00ba in quella generale.\nAi Mondiali di Sankt Moritz 2017, suo esordio iridato, si \u00e8 classificato 23\u00ba nel supergigante e ai XXIII Giochi olimpici invernali di , sua prima presenza olimpica, si \u00e8 classificato 22\u00ba nella discesa libera. Nella discesa libera di Coppa del Mondo disputata a Wengen il 19 gennaio 2019, dopo aver ottenuto il 6\u00ba posto, \u00e8 caduto dopo il traguardo e si \u00e8 infortunato, dovendo finire la stagione in anticipo; ai Mondiali di Cortina d'Ampezzo 2021 si \u00e8 classificato 13\u00ba nel supergigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "5795316", "revid": "196390", "url": "https://it.wikipedia.org/wiki?curid=5795316", "title": "Critics' Choice TV Award", "text": ""}
{"id": "5795318", "revid": "1619872", "url": "https://it.wikipedia.org/wiki?curid=5795318", "title": "Susannah Mushatt Jones", "text": "Biografia.\nSusannah Mushatt era nata nella contea di Lowndes, Alabama, il 6 luglio 1899 da Callie e Mary Mushatt.\nEra la terza di undici figli, la maggiore delle femmine, figlia di Mary Cook (1875-1940) e di Callie Mushatt (1868-1931). I loro figli erano:\nI suoi genitori erano mezzadri afroamericani che lavoravano la stessa terra dei suoi nonni, degli ex schiavi.\nSecondo la sua famiglia ha anche antenati nativi americani. Da giovane aveva lavorato nei campi, ma fu determinata a fuggire da quella vita cos\u00ec dura.\nIl 4 marzo 1922 si diplom\u00f2 alla Calhoun Boarding High School. Dopo il diploma volle diventare insegnante e fu ammessa alla Tuskegee University, ma i suoi genitori non erano in grado di pagare la retta, perci\u00f2 nel 1923 si trasfer\u00ec a New York alla Harlem Renaissance.\nNel 1928 spos\u00f2 Henry Jones, ma divorziarono nel 1933. Non ha avuto figli.\nLavor\u00f2 come bambinaia presso famiglie facoltose per 7 dollari alla settimana, aiutando e sostenendo molti suoi parenti che si trasferivano a New York, e utilizz\u00f2 anche parte del suo salario per finanziare un fondo per delle borse di studio per studenti afroamericani.\nAnd\u00f2 in pensione nel 1965 andando a vivere con una nipote. Ha vissuto gli ultimi anni della sua vita presso una casa di riposo a Brooklyn, ed era zia di oltre cento nipoti.\nMor\u00ec nel sonno il 12 maggio 2016, due mesi prima di compiere 117 anni, cedendo il titolo di decana dell'umanit\u00e0 all'italiana Emma Morano, deceduta il 15 aprile 2017 all'et\u00e0 di 117 anni e 137 giorni.\nSalute, dieta e stile di vita.\nSusannah Mushatt era cieca e parzialmente sorda, non poteva parlare tanto e viveva su una sedia a rotelle. Assumeva solo farmaci per la cura dell'alta pressione e un integratore multivitaminico. Divenne legalmente cieca al compimento dei cento anni. Rifiut\u00f2 un intervento chirurgico per la rimozione della cataratta e per l'inserimento di un pacemaker. Faceva una visita medica tre o quattro volte l'anno.\nNon aveva mai fumato n\u00e9 bevuto alcolici, non si era mai truccata n\u00e9 si era mai tinta i capelli. Dormiva circa dieci ore a notte e faceva sempre un pisolino durante il giorno. A colazione mangiava sempre quattro fette di pancetta con uova strapazzate e fiocchi d'avena. Mangiava pancetta anche durante il giorno.\nRiconoscimenti.\nSusannah Mushatt Jones divenne la persona pi\u00f9 longeva vivente al mondo, e una delle ultime due viventi nate prima del 1900 insieme a Emma Morano, il 17 giugno 2015, alla morte di Jeralean Talley. In occasione del suo 116\u00ba compleanno ottenne il riconoscimento ufficiale da parte del Guinness dei Primati."}
{"id": "5795320", "revid": "1711941", "url": "https://it.wikipedia.org/wiki?curid=5795320", "title": "Jean Michel Guenassia", "text": "Avvocato di professione scrive alcune sceneggiature per la Tv e per il teatro, nel 1986 scrive un romanzo poliziesco con Liana L\u00e9vi, \"Pour cent millions\" che gli vale il premio Michel Lebrun.\nNel 2009 viene pubblicato il suo primo romanzo, \"Il club degli incorreggibili ottimisti\", edito da Albin Michel, presentato dall'editore come \"il primo romanzo di uno sconosciuto di 59 anni\" Il romanzo viene tradotto in 10 paesi.\nNel 2012 pubblica il suo secondo romanzo: \"La vita sognata di Ernesto G.\", e nel 2015 edito da Salani pubblica \"La mano sbagliata\"\nOpere.\nNe \"Il Club degli incorreggibili ottimisti\" , Guenassia unisce il romanzo storico con il romanzo generazionale raccontando in maniera minuziosa e fluida lo scorrere degli anni '60, tra la guerra fredda e la questione algerina, attraverso gli occhi di un ragazzo di Parigi, narrando al tempo stesso la vita di un adolescente. Il titolo si riferisce al retro di un bar della periferia parigina in cui sono soliti incontrarsi personaggi di vario genere, tra cui Joseph Kessel o Jean-Paul Sartre e altri personaggi fuggiti dal comunismo dell'Europa dell'est.\nIl romanzo ha vinto il Prix Goncourt des Lyc\u00e9ens nel 2009 e il premio dei lettori di Notre temps nel 2010.\nIn \"La vita sognata di Ernesto G.\" si narrano 100 anni di storia contemporanea in un romanzo che racconta le vicissitudini di un medico ebreo praghese, Joseph Kaplan, innamorato del tango argentino. Da Parigi viene esiliato ad Algeri dove \u00e8 testimone di persecuzioni, epidemie, svolte culturali e cambi di regime. Il romanzo racconta le difficolt\u00e0 di una famiglia separata e distrutta. Il titolo del romanzo \u00e8 legato ad un incontro molto particolare che il medico fa con un certo Ernesto G., combattente rivoluzionario."}
{"id": "5795323", "revid": "1543377", "url": "https://it.wikipedia.org/wiki?curid=5795323", "title": "Wu Sangui", "text": "Considerato dalla critica tradizionale come un traditore dei Ming prima, e dei Qing poi, Wu nel 1678 si proclam\u00f2 imperatore della dinastia \"Grande Zhou\", ma la sua guerra contro i mancesi fu subito repressa dall'imperatore Kangxi dei Qing.\nPrimi periodo di vita e servizio sotto i Ming.\nWu nacque a Gaoyou, nella provincia del Jiangsu, da Wu Xiang e da Zu. Coll'appoggio del padre e dello zio materno Zu Daoshu, Wu Sangui guadagn\u00f2 rapidamente la carica di generale (\"Zong Bing\") all'et\u00e0 di 27 anni.\nFu uno dei generali della battaglia di Songjin, durante la quale le forze Qing sconfissero l'esercito Ming, ma riusc\u00ec ad evitare la cattura.\nAlleanza coi Qing.\nEra di stanza ai confini della Manciuria, a difesa dello Shanhaiguan dagli invasori Manci\u00f9, nel 1644 e si trovava di fronte all'alternativa se sottomettersi ai ribelli di Li Zicheng, che avevano da poco detronizzato i Ming di Pechino, o allearsi coi Manci\u00f9.\nDopo la conquista della capitale dei Ming, Pechino, e la presa in custodia della famiglia di Wu, Li Zicheng invi\u00f2 un messaggio per negoziare la defezione di Wu. Quando Wu impieg\u00f2 troppo tempo per rispondere, tuttavia, Li interpret\u00f2 questa mancanza come un rifiuto di resa. Li pertanto giustizi\u00f2 trentotto membri della famiglia di Wu, compreso il padre, la cui testa fu esposta alle mura della citt\u00e0. Incollerito, Wu si rivolse al comandante delle truppe mancesi, Dorgon, per negoziare un'alleanza. Wu accett\u00f2 di aprire il passo di Shanhai, si ras\u00f2 il capo e s'arrese ai Qing. Wu ordin\u00f2 ai suoi soldati di indossare abiti bianchi a contatto colla loro armatura, per essere distinte dalle forze di Li Zicheng. Le forze di Wu e l'esercito di Dorgon combatterono su un unico fronte contro Li Zicheng, ignaro di questa alleanza, alla battaglia del passo Shanhai, sconfiggendo i ribelli Shun. Poco dopo, i Qing entrarono a Pechino senza alcuna resistenza, e insediarono il giovane imperatore Shunzhi nella Purpurea Citt\u00e0 Proibita."}
{"id": "5795337", "revid": "767487", "url": "https://it.wikipedia.org/wiki?curid=5795337", "title": "Skin o' My Teeth", "text": "Skin o' My Teeth \u00e8 un singolo del gruppo thrash metal statunitense Megadeth, pubblicato nel 1993 ed estratto dall'album \"Countdown to Extinction\"."}
{"id": "5795340", "revid": "110157", "url": "https://it.wikipedia.org/wiki?curid=5795340", "title": "Alpe Adria Football League 2013", "text": "L'Alpe Adria Football League 2013 \u00e8 stata la 1\u00aa edizione dell'omonimo torneo di football americano.\nHa avuto inizio il 6 aprile e si \u00e8 conclusa il 29 giugno con la finale vinta per 19-12 dagli sloveni Maribor Generals sui croati Zagreb Raiders.\nGli incontri sono stati validi anche per i campionati sloveno e croato\nStagione regolare.\nClassifica.\nLa classifica della regular season \u00e8 la seguente:"}
{"id": "5795346", "revid": "36426", "url": "https://it.wikipedia.org/wiki?curid=5795346", "title": "Pulcino pio", "text": ""}
{"id": "5795347", "revid": "36426", "url": "https://it.wikipedia.org/wiki?curid=5795347", "title": "Pulcino Pio", "text": ""}
{"id": "5795350", "revid": "709565", "url": "https://it.wikipedia.org/wiki?curid=5795350", "title": "Episodi di 100 Code", "text": "La prima stagione della serie televisiva 100 Code (\"The Hundred Code\"), composta da 12 episodi, \u00e8 stata trasmessa in prima visione assoluta in Svezia dal canale HBO Nordic dall'11 marzo al 27 maggio 2015.\nIn Italia \u00e8 stata interamente distribuita dal 30 giugno 2015 sulla piattaforma a pagamento Mediaset Infinity, dal 13 ottobre 2015 sul canale pay Premium Crime e in chiaro dal 13 settembre 2016 su TOP Crime.\nAde e Persefone.\nTrama.\nIl detective della polizia di New York Tommy Conley, arriva a Stoccolma per continuare a rintracciare un serial killer con un modus operandi molto specifico, affiancandosi con l'ispettore della polizia di Stoccolma Mikael Eklund.\nIl nostro uomo.\nTrama.\nTrascorrendo ogni ora nel tentativo di prevenire altri delitti, Conley e Eklund restringono la loro ricerca a due sospetti.\nNella tana del coniglio.\nTrama.\nEklund e Conley sono alla ricerca di un sospetto scomparso che li lascia con un agghiacciante avvertimento.\nIl mio unico amico.\nTrama.\nEklund e Conley trovano una pista per un sospetto sul Dark Web, qualcuno che usa le iniziali \"LH\".\nIl primo rossore.\nTrama.\nEklund e Conley continuano le loro indagini nella chat room di \"Temptations\", mentre LH tenta di reclutare Andrej.\nNon ci sono eroi.\nTrama.\nSia Eklund che Conley lottano con i fantasmi del passato, mentre Frida continua la sua caccia mortale.\nVendetta personale.\nTrama.\nUn ex poliziotto scontento va in una frenesia omicida, facendo fuori un membro della squadra di Eklund. Nel frattempo, Andrej va a caccia della sua prossima vittima.\nNessuno dorme.\nTrama.\nIl team crea un personaggio online per infiltrarsi nella chat room di Temptation e trarre informazioni da LH.\nNel profondo del cuore.\nTrama.\nLa polizia indaga su un organizzatore di festini fatti di sesso e droga quando \u00e8 stato trovato il corpo di una giovane donna. Nel frattempo, Phille usa il suo falso avatar per intrappolare LH.\nSegreti.\nTrama.\nLa squadra trova una prova chiave quando indaga sull'omicidio di Sofia.\nAncora in vita.\nTrama.\nConley ha una svolta nel caso in cui i dipinti trovati nella cabina di Andrej sembrano familiari.\nOgni volta che pensi.\nTrama.\nLe tattiche di interrogatorio di Conley finalmente danno risultati."}
{"id": "5795363", "revid": "1728", "url": "https://it.wikipedia.org/wiki?curid=5795363", "title": "Anton Maria Ambrogi", "text": ""}
{"id": "5795369", "revid": "228587", "url": "https://it.wikipedia.org/wiki?curid=5795369", "title": "Anafilassi indotta dall'esercizio fisico", "text": "L'anafilassi indotta da esercizio fisico o da sforzo (AdS) \u00e8 caratterizzata da una sintomatologia di anafilassi sistemica. \nSi manifesta all'inizio, durante o subito dopo l'esercizio fisico. \u00c8 una patologia attualmente rara, la sua incidenza sembra per\u00f2 aumentare per la maggiore tendenza a praticare attivit\u00e0 fisica.\nLa sua storia naturale non \u00e8 ancora stata chiarita definitivamente ma sembra che la frequenza degli attacchi tenda a stabilizzarsi o a diminuire con il passare del tempo.\nLa terapia d'elezione \u00e8 quella classica dello shock anafilattico, associata alla sospensione immediata dell'esercizio fisico.\nSegni e sintomi.\nI sintomi durano dai 30 minuti alle 4 ore. Il primo esordio si pu\u00f2 presentare in persone adulte e allenate. La sintomatologia \u00e8 molto insolita: non si presenta tutte le volte in cui si svolge un'attivit\u00e0 fisica, anche di uguale intensit\u00e0. Le recidive sono molto frequenti. La durata e l'intensit\u00e0 dello sforzo non sembrano essere correlate alla successiva manifestazione clinica.\nTipici segni e sintomi comprendono affaticamento, calore, prurito, rossore, orticaria e in casi estremi, si pu\u00f2 progredire fino a dispnea, angioedema, compromissione delle vie aeree, o collasso circolatorio. Altri sintomi possono includere nausea, crampi, diarrea.\nPrurito generalizzato e orticaria sono spesso la manifestazione iniziale.\nEziopatogenesi.\nLe attivit\u00e0 pi\u00f9 comunemente considerate come causa di anafilassi da sforzo (vale a dire, il pi\u00f9 spesso segnalati) sono la corsa, l'aerobica, il semplice camminare; non vi \u00e8 esercizio completamente sicuro per queste persone.\nDiversi altri fattori come lo stress fisico e mentale, la stanchezza, l'aria secca, il sonno insufficiente, il comune raffreddore, l'umidit\u00e0 nell'aria, la bassa temperatura, e farmaci FANS influiscono sull'aggravarsi dell'anafilassi.\nTerapia.\nNon esistono studi controllati sulla prevenzione farmacologica dell'AdS, perch\u00e9 la malattia \u00e8 rara e compare in modo incostante dopo l'esercizio fisico. Il trattamento d'emergenza \u00e8 lo stesso di tutti i tipi di anafilassi, cio\u00e8 l'utilizzo dell'adrenalina auto iniettabile, da utilizzare per via intramuscolare. \nSegue la somministrazione di antistaminici, fluidi per via endovenosa, steroidi sistemici, ossigeno, e mantenimento delle vie aeree. \nLe persone affette devono tener sempre disponibile dell'adrenalina auto-iniettabile e devono essere istruiti su come usarla.\nInoltre essi devono essere in grado di riconoscere i propri sintomi prodromici e le manifestazioni anafilattiche, e all'evenienza \u00e8 fondamentale assumere la posizione di Trendelenburg (o posizione anti-shock) per facilitare la perfusione degli organi vitali a fronte di un'ipotensione.\nIn caso di manifestazioni cliniche il soggetto deve essere messo in posizione supina e somministrare prontamente l'adrenalina auto-iniettabile seguita da un antagonista dei recettori H2 dell'istamina e steroidi per via intramuscolare nella coscia laterale per migliorare il flusso d'aria e l'integrit\u00e0 vascolare. \nIn seguito il paziente deve poi essere trasportato nell'ospedale pi\u00f9 vicino per essere attentamente monitorizzato. \nPer le squadre sportive o in generale per le strutture \u00e8 consigliato avere almeno un dispositivo di adrenalina auto-iniettabile disponibile nel loro kit di emergenza."}
{"id": "5795378", "revid": "3115", "url": "https://it.wikipedia.org/wiki?curid=5795378", "title": "Niverville (Stati Uniti d'America)", "text": "Niverville \u00e8 un census-designated place degli Stati Uniti d'America, situato nella contea di Columbia dello stato di New York. La cittadina \u00e8 situata all'interno della town di Kinderhook.\nGeografia fisica.\nStando all'United States Census Bureau, Niverville si estende su una superficie di , di cui sono coperte da acqua, costituita principalmente dal Lago Kinderhook.\nSociet\u00e0.\nEvoluzione demografica.\nAl censimento del 2000 la cittadina contava una popolazione di abitanti, passati a nel 2010."}
{"id": "5795380", "revid": "78260202", "url": "https://it.wikipedia.org/wiki?curid=5795380", "title": "Lettore di Compact Disc", "text": ""}
{"id": "5795382", "revid": "11959", "url": "https://it.wikipedia.org/wiki?curid=5795382", "title": "Ansar al-Sharia", "text": ""}
{"id": "5795388", "revid": "78260354", "url": "https://it.wikipedia.org/wiki?curid=5795388", "title": "Regiovanni", "text": ""}
{"id": "5795393", "revid": "123071121", "url": "https://it.wikipedia.org/wiki?curid=5795393", "title": "Annunciata (Caltanissetta)", "text": "Il quartiere dell'Annunciata o pi\u00f9 comunemente l'Annunciata \u00e8 un rione della citt\u00e0 di Caltanissetta, costruito ai margini dell'omonimo pianoro anticamente chiamato Nuntiata (prima piano degli ulivi), dove adesso \u00e8 posta la piazza principale: Piazza Garibaldi.\nEsso oggi comprende i palazzi e le architetture civili pi\u00f9 importanti della citt\u00e0 tra esse il Palazzo del Carmine sede del Comune, l'imponente e incompiuto Palazzo Moncada e ancora la chiesa di Sant'Agata con l'attiguo ex collegio gesuitico.\nIl quartiere ha una forma triangolare ed \u00e8 racchiuso da importanti vie cittadine: Corso Umberto I dalla Piazza Garibaldi fino a Via Aiello, Corso Vittorio Emanuele II dalla piazza Garibaldi fino all'angolo con Via Re d'Italia (prima Via dei Santi). Infine, tutta Via Re d'Italia, un tratto di Via Suterese e un tratto di Via Pampillonia fino a Via Aiello.\nSecondo una suddivisione del 2016 effettuata dall'Ufficio tecnico del Comune di Caltanissetta, esso ha una superficie complessiva di 53 324 m2, con 1 339 residenti al 2010."}
{"id": "5795398", "revid": "1983214", "url": "https://it.wikipedia.org/wiki?curid=5795398", "title": "Niverville", "text": ""}
{"id": "5795406", "revid": "775372", "url": "https://it.wikipedia.org/wiki?curid=5795406", "title": "Ansar al-Shari'a (Yemen)", "text": "La Jam\u0101\u02bfat Ansar al-Shari'a () in Yemen, nota anche col semplice nome di \"An\u1e63\u0101r al-Shar\u012b\u02bfa\", \u00e8 un'organizzazione terroristica fondamentalista gihadista in Yemen: punto di riferimento per consimili e omonimi movimenti armati arabi, tra cui \"An\u1e63\u0101r al-Shar\u012b\u02bfa\" in Tunisia e \"An\u1e63\u0101r al-Shar\u012b\u02bfa\" in Libia.\nIl precedente nome dell'organizzazione era al-Q\u0101\u02bfida nella Penisola Arabica.\nIl suo leader \u00e8 Qasim al-Raymi, la sua sede principale \u00e8 ad al-Mukalla (Governatorato di Hadramawt) e pu\u00f2 disporre di una forza di 1000\u20133000 militanti e oltre.\nDopo la battaglia di Zinjibar, la fazione ha assunto il controllo di alcune cittadine nello Yemen meridionale, in cui ha insediato suoi \"Emirati\"\n\"An\u1e63\u0101r al-Shar\u012b\u02bfa\" ha inoltre rivendicato la paternit\u00e0 dell'attentato dinamitardo a \u1e62an\u02bf\u0101\u02be del 2012 e quello del 2013 nella stessa capitale yemenita.\nIl 4 ottobre 2012, il Dipartimento di Stato USA ha modificato il suo elenco relativo alle Organizzazioni terroristiche straniere, inserendovi gli \"An\u1e63\u0101r al-Shar\u012b\u02bfa\" dello Yemen, sinonimo di al-Q\u0101\u02bfida nella Penisola Arabica, anzich\u00e9 descriverla come un'organizzazione da essa differenziata. Lo stesso giorno il gruppo gihadista \u00e8 stato indicato anche nell'elenco 1267/1989, formulato dalla Commissione delle Nazioni Unite, che ha deciso le sanzioni da imporre ad al-Q\u0101\u02bfida. Anche la Nuova Zelanda ha ufficialmente designato come terrorista il gruppo."}
{"id": "5795408", "revid": "256896", "url": "https://it.wikipedia.org/wiki?curid=5795408", "title": "Wee1", "text": "Wee1 \u00e8 una chinasi inibitoria che interviene nell'attivazione del complesso Cdk1-ciclina B, MPF, tramite fosforilazione durante il checkpoint G2/M. \nRuolo di Wee1.\nWee1 compete direttamente con la chinasi attivatrice Cak dominando su di essa. Una volta che le due chinasi (una attivatrice ed una inibitoria) hanno eseguito la fosforilazione interviene una fosfatasi Cdc25 che rimuove la chinasi inibitoria permettendo l'attivazione del complesso Cdk1-ciclinaB. \u00c8 importante ricordare come il complesso M-Cdk induca l'ingresso della cellula nella fase M della mitosi; una volta che la fosfatasi attivatrice Cdc25 ha rimosso la chinasi inibitoria Wee1, la M-Cdk risulta attiva. Successivamente M-Cdk attiva a sua volta altri complessi M-Cdk in un feedback positivo."}
{"id": "5795410", "revid": "446353", "url": "https://it.wikipedia.org/wiki?curid=5795410", "title": "Direction centrale de la police aux fronti\u00e8res", "text": "La Direction centrale de la police aux fronti\u00e8res (dal francese \"Direzione centrale della polizia di frontiera\", DCPAF) \u00e8 un ramo della polizia nazionale francese responsabile del controllo dell'immigrazione e delle frontiere.\nStoria.\nNel 1944 fu creata la sottodirezione della polizia aerea e di frontiera, dipendente dalla direction centrale des renseignements g\u00e9n\u00e9raux.\nIl 14 ottobre 1994, la Polizia aerea e di frontiera lascia il posto alla direzione centrale per il controllo dell'immigrazione e la lotta contro il lavoro illegale (DICCILEC).\nIl 29 gennaio 1999, la direzione centrale della Polizia di frontiera (DCPAF) la succede.\nMissioni.\nIl DCPAF svolge diverse missioni:\nOrganizzazione.\nIl DCPAF \u00e8 diretto da un direttore centrale assistito da un vicedirettore centrale e comprende 2 diverse strutture:\nNel 2013 il DCPAF contava 10.088 agenti.\nLivello centrale.\nIl livello centrale del DCPAF, guidato da un direttore centrale e da alti funzionari di polizia \u00e8 composto da:\nLivello territoriale.\nIl DCPAF estende la sua azione su tutto il territorio nazionale della Francia metropolitana e oltreoceano grazie a una rete territoriale basata su 7 dipartimenti zonali. (DZPAF Nord, DZPAF Est, DZPAF Sud-Est, DZPAF Sud, DZPAF Sud-Ovest, DZPAF Ouest, DZPAF Antilles-Guyane), 2 dipartimenti aeroportuali (Orly e Roissy CDG / Le Bourget), 4 dipartimenti / territori d'oltremare (DPAF Nuova Caledonia, Polinesia francese, St Pierre e Miquelon e Mayotte), 45 dipartimenti dipartimentali (DDPAF), 7 brigate ferroviarie, 7 centri di analisi e gestione operativa, 10 brigate di polizia aeronautica. 15 centri di detenzione amministrativa sono sotto la sua responsabilit\u00e0.\nNel campo della lotta contro tutte le forme di immigrazione irregolare organizzata (canali, lavoro illegale, assunzione di stranieri senza titolo, industrie per la produzione di documenti falsi, ecc.), Il sistema operativo del DCPAF \u00e8 guidato dal OCRIEST cos\u00ec come le sue 44 brigate mobili di ricerca (BMR) e le sue 8 sezioni BMR, unit\u00e0 investigative con competenza giudiziaria zonale.\nStruttura degli esercizi.\nNella Francia continentale, il DCPAF deve monitorare 7.660 chilometri di frontiera, di cui 2.940 terrestri (630 chilometri belgi, 690 chilometri spagnoli, 550 chilometri svizzeri, 500 chilometri italiani, 435 chilometri tedeschi, 75 chilometri lussemburghesi) e 4.720 marittimi; valichi di frontiera: 4 tunnel, 64 aeroporti internazionali, molti porti e alcune stazioni ferroviarie, ecc."}
{"id": "5795415", "revid": "61051", "url": "https://it.wikipedia.org/wiki?curid=5795415", "title": "Nazionale di calcio del Regno d'Ungheria", "text": ""}
{"id": "5795420", "revid": "1143375", "url": "https://it.wikipedia.org/wiki?curid=5795420", "title": "Colin Gibson (scenografo)", "text": "Carriera.\nDopo un decennio passato a lavorare come trovarobe e addetto agli oggetti di scena nell'industria cinematografica australiana, si fa notare realizzando assieme a Owen Paterson le scenografie del film di culto \"Priscilla - La regina del deserto\" (1994): suo, in particolare, \u00e8 il design dell'eponimo mezzo. Nonostante sia Paterson a venire accreditato come unico scenografo del film, mentre a Gibson spetter\u00e0 il titolo di art director, il primo sega in due l'AFI Award vinto grazie al film, donandone una met\u00e0 a Gibson per riconoscergli l'equit\u00e0 del merito. I due saranno anche candidati assieme a un premio BAFTA e collaboreranno pi\u00f9 volte nel resto del decennio.\nNel 2000, Gibson entra a far parte della produzione di \"\" (2015) come scenografo, cominciando a progettare e costruire tutti i veicoli per il film nel 2003. Il progetto per\u00f2 finisce per entrare in \"development hell\", rimanendo bloccato fino al 2011. Il regista George Miller ha insistito affinch\u00e9 tutti i veicoli e gli oggetti presenti fossero pienamente funzionanti, compresa una chitarra-lanciafiamme suonata dal vivo. Le scenografie del film sono valse a Gibson un premio Oscar e un BAFTA."}
{"id": "5795425", "revid": "76963", "url": "https://it.wikipedia.org/wiki?curid=5795425", "title": "Luke Bilyk", "text": "Biografia.\nDi origini italiane, ucraine e tedesche, Bilyk \u00e8 nato a North York, distretto della citt\u00e0 di Toronto. Ha tre sorelle maggiori. La sua passione per la recitazione ha avuto inizio all'et\u00e0 di cinque anni.\n\u00c8 diventato noto per aver interpretato il ruolo di Drew Torres nella serie televisiva canadese \"\", in cui ha recitato dal 2010 fino alla stagione finale nel 2015. Dal 2014, inoltre, \u00e8 entrato a far parte del cast della serie canadese fantasy \"Lost Girl\", in cui ha recitato il ruolo di Mark fino al 2015.\nVita privata.\nAl di l\u00e0 dello schermo, Bilyk sostiene l'organizzazione benefica Free the Children, con cui ha collaborato partecipando ad alcuni viaggi per la costruzione di scuole e sistemi di filtrazione dell'acqua nelle regioni pi\u00f9 povere dell'India, Haiti e Nicaragua.\nBilyk \u00e8 anche un batterista esperto."}
{"id": "5795427", "revid": "124123", "url": "https://it.wikipedia.org/wiki?curid=5795427", "title": "Hans Liberg", "text": "Biografia.\n\u00c8 stato introdotto alla musica dalla nonna in giovane et\u00e0, imparando presto a suonare pianoforte e chitarra. Durante gli studi superiori ha esteso il proprio talento a clarinetto, banjo e tromba. Si \u00e8 diplomato al \"Cartesius Lyceum\" a Breda e ha studiato musicologia all'universit\u00e0 di Amsterdam.\nNel 1981 ha portato in scena il suo primo spettacolo di cabaret, intraprendendo poi una tourn\u00e9e nell'Europa centrale e negli Stati Uniti e riuscendo, grazie al suo poliglottismo, a intrattenere il pubblico nella lingua locale. Liberg si ispira allo stile del danese Victor Borge, pur adattandolo al gusto del pubblico moderno. Sul suo sito infatti si descrive come \"il nuovo Victor Borge\".\nSi esibisce anche in Belgio, Germania, Francia, Austria e Svizzera. Egli ha anche fatto un tour negli Stati Uniti.\nVive con la moglie e i tre figli vicino ad Amsterdam."}
{"id": "5795429", "revid": "106908", "url": "https://it.wikipedia.org/wiki?curid=5795429", "title": "Francesco Ubertini", "text": ""}
{"id": "5795430", "revid": "1855146", "url": "https://it.wikipedia.org/wiki?curid=5795430", "title": "Via Recta", "text": "La cosiddetta Via Recta era una strada di Roma antica posta nella parte settentrionale del Campo Marzio (\"Regio IX Circus Flaminius\"), che andava dalla \"Via Lata\" a est fino al ponte Neroniano a ovest, con un percorso rettilineo, come indicato dal nome.\nLa strada, chiamata \"Via Recta\" in et\u00e0 medievale quando era percorsa dai pellegrini in arrivo da nord, corrisponde all'odierna Via dei Coronari.\nNon \u00e8 certo se si chiamasse cos\u00ec in et\u00e0 antica e il nome deriva probabilmente da errori di lettura delle fonti antiche (la lettura corretta sarebbe dovuta essere \"Via Tecta\", cio\u00e8 \"via coperta\", con la quale si ritiene fosse indicata la strada che correva da nordovest a sudest lungo il lato occidentale del Campo Marzio). Indubbiamente, comunque, questa strada era uno dei principali elementi della viabilit\u00e0 del Campo Marzio.\nDescrizione.\nLungo questa via sorgevano alcuni edifici importanti:"}
{"id": "5795431", "revid": "489529", "url": "https://it.wikipedia.org/wiki?curid=5795431", "title": "Strada nazionale 13 (Regno d'Italia)", "text": "La strada nazionale 13 era una strada nazionale del Regno d'Italia, che congiungeva il confine austriaco presso Th\u00f6rl-Maglern a Portogruaro.\nVenne istituita nel 1923 con il percorso \"Thorl - Tarvisio - Pontebba - Stazione per la Carnia - S. Daniele del Friuli - Nazionale n. 12 presso Ponte della Delizia e da questa presso Casarsa a Portogruaro\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec i tratti finali della strada statale 13 Pontebbana (da Th\u00f6rl-Maglern a Ponte della Delizia) e della strada statale 53 Postumia (da Casarsa della Delizia a Portogruaro)."}
{"id": "5795432", "revid": "119851872", "url": "https://it.wikipedia.org/wiki?curid=5795432", "title": "Strada nazionale 13", "text": ""}
{"id": "5795435", "revid": "767487", "url": "https://it.wikipedia.org/wiki?curid=5795435", "title": "Day-In Day-Out", "text": "Day-In Day-Out \u00e8 un brano musicale del 1987 scritto ed interpretato dal cantautore inglese David Bowie, traccia d'apertura del suo album \"Never Let Me Down\". La traccia fu pubblicata come singolo nel marzo 1987, prima dell'uscita dell'album.\nIl testo del brano critica il decadimento urbano delle metropoli statunitensi dell'epoca, narrando la storia di una giovane ragazza madre che arriva a doversi prostituire per sfamare il proprio figlio. Come risultato, il videoclip della canzone venne censurato e messo al bando in vari Paesi.\nIl singolo riscosse un successo moderato, entrando nella top 10 in diverse classifiche nel mondo.\nIl brano.\nBowie scrisse la canzone come sua personale riflessione su come venivano malamente trattati i senza tetto negli Stati Uniti. Le radici R&amp;B della composizione sono un retaggio di alcuni brani di genere R&amp;B che Bowie aveva inciso negli anni settanta.\nLa B-side del singolo, \"Julie\", fu descritta da un recensore come la pi\u00f9 orecchiabile fra tutte le canzoni presenti in \"Never Let Me Down\", lamentandosi del fatto che fosse stata relegata sul lato B.\nVideoclip.\nProduzione.\nBowie gir\u00f2 il video a Los Angeles agli inizi del 1987, e dichiar\u00f2 che esso \"non era stato pensato per promuovere il singolo \"ma piuttosto come un tentativo di narrare una storia in musica utilizzando il formato del videoclip\". Inoltre, l'artista disse di aver scelto di pubblicare \"Day-In Day Out\" come singolo di lancio dell'album, \"pi\u00f9 come un'energica dichiarazione di intenti\", piuttosto che per fini solamente commerciali.\nBowie disegn\u00f2 uno storyboard di ogni sequenza del video, lasciando poi al regista l'organizzazione della messa in scena.\nJulien Temple e Bowie diressero insieme il video, che rendeva il messaggio del brano molto esplicito, mostrando una giovane coppia alle prese con una societ\u00e0 spietata, molto poco caritatevole, vegliata da un paio di angeli attraverso una falsa telecamera. Il video venne messo al bando da molte emittenti televisive (ma non dalla BBC, che mostr\u00f2 la prima parte del video in \"Top of the Pops\"), nonostante fosse stata eliminata del tutto la scena dello stupro della ragazza, e modificata quella dove il figlioletto della coppia pronuncia le parole \"Mom\", \"Food\" e \"Fuck\" (la versione censurata vede il bambino dire \"Mom\", \"Look\" e \"Luck\").\nNonostante le polemiche, il video ricevette una nomination agli MTV Video Music Awards del 1987 nella categoria \"Best Male Video\", ma perse contro \"Sledgehammer\" di Peter Gabriel.\nControversie.\nQuando Bowie venne a sapere che il video era stato vietato, dichiar\u00f2: \u00abPenso che sia ridicolo. Loro [i censori] si sono fatti trarre in inganno da quello che sembra ma non da quello che viene veramente detto nel video\u00bb. Durante una delle conferenze stampa per il Glass Spider Tour, Bowie venne interrogato circa la messa al bando del video e rispose cos\u00ec:"}
{"id": "5795436", "revid": "123063815", "url": "https://it.wikipedia.org/wiki?curid=5795436", "title": "San Rocco (Caltanissetta)", "text": "Il quartiere di San Rocco o comunemente Canalicchio a Caltanissetta \u00e8 uno degli antichi quartieri storici della citt\u00e0. Come nascita esso \u00e8 il pi\u00f9 recente dei quartieri antichi. Posto ad occidente della citt\u00e0 esso si svilupp\u00f2 a partire del XVI secolo.\nPrende il nome da una chiesa dedicata al santo, chiesa distrutta intorno al 1550.\nEsso ha una forma vagamente rettangolare, \u00e8 delimitato, infatti, per un lato da tutto il Corso Umberto I, dalla Piazza Garibaldi fino alla Chiesa di Santa Lucia. \nDal lato opposto con al vertice il Palazzo Giordano \u00e8 delimitato da Corso Vittorio Emanuele II che si continua fino in Viale Conte Testasecca fino all'angolo con Via Maddalena Calafato; che si continua a sua volta, chiudendo il quadrilatero, fino a Piazza Capuana angolo Corso Umberto I.\nEsso ha una superficie complessiva di 74 954 m2, con 1682 residenti al 2010.\nIl quartiere \u00e8 attraversato lungo l'asse maggiore da tre strade: Via Consultore Benintente gi\u00e0 via dell'Aquila Nera, da Via Terranova e da Via Berengario Gaetani. All'interno del quartiere in Via Consultore Benintendi, da tempo immemorabile, si tiene lo storico e famoso mercato della strada foglia.\nL'unica chiesa del quartiere aperta al culto attualmente \u00e8 la chiesa di Santa Lucia sul margine nord del quartiere, vicina fino a 1830 ad una delle quattro porte di Caltanissetta."}
{"id": "5795438", "revid": "1391549", "url": "https://it.wikipedia.org/wiki?curid=5795438", "title": "Johnson Valley", "text": "Johnson Valley \u00e8 una comunit\u00e0 non incorporata degli Stati Uniti d'America, situata nella contea di San Bernardino dello stato della California.\nGeografia fisica.\nJohnson Valley si trova nella regione dell'High Desert della California, tra la Victor Valley e il Morongo Basin. \u00c8 delimitata a sud dalle San Bernardino Mountains, a ovest dalla Lucerne Valley e a sudest dalla Yucca Valley."}
{"id": "5795439", "revid": "486946", "url": "https://it.wikipedia.org/wiki?curid=5795439", "title": "Ruhrstadion", "text": ""}
{"id": "5795446", "revid": "6923", "url": "https://it.wikipedia.org/wiki?curid=5795446", "title": "Winterland Ballroom", "text": "Winterland Ballroom (o semplicemente Winterland, in precedenza Winterland Arena) \u00e8 stata una sala da concerti da 5.400 posti a San Francisco, negli Stati Uniti.\nSituata all'angolo tra Post Street e Stainer Street, in pieno centro della citt\u00e0, era stata realizzata come pista di pattinaggio su ghiaccio e fu convertita definitivamente a teatro per spettacoli musicali dall'impresario Bill Graham nel 1971. Per tutti gli anni settanta \u00e8 stata sede di concerti di molti importanti artisti rock.\nGraham fond\u00f2 in seguito una societ\u00e0 \"merchandising\" chiamata proprio Winterland in onore al suo teatro e destinata alla vendita di abbigliamento, memorabilia e gadget legati al mondo della musica e dello sport professionistico statunitense."}
{"id": "5795448", "revid": "270680", "url": "https://it.wikipedia.org/wiki?curid=5795448", "title": "Navi mercantili", "text": ""}
{"id": "5795451", "revid": "33921", "url": "https://it.wikipedia.org/wiki?curid=5795451", "title": "Winterland Arena", "text": ""}
{"id": "5795456", "revid": "1543377", "url": "https://it.wikipedia.org/wiki?curid=5795456", "title": "Valatie", "text": "Valatie (]) \u00e8 un villaggio degli Stati Uniti d'America, situato nella contea di Columbia dello stato di New York.\nGeografia fisica.\nValatie si trova all'interno della citt\u00e0 di Kinderhook.\nSecondo lo United States Census Bureau, il villaggio ha una superficie di , di cui coperti da acqua.\nSociet\u00e0.\nEvoluzione demografica.\nAl censimento del 2000, la cittadina contava abitanti, passati a nel 2010."}
{"id": "5795460", "revid": "729019", "url": "https://it.wikipedia.org/wiki?curid=5795460", "title": "Strada nazionale 14 del Brennero", "text": "La strada nazionale 14 del Brennero era una strada nazionale del Regno d'Italia, che congiungeva Mantova a Brennero, risalendo per la maggior parte del suo sviluppo il percorso del fiume Adige.\nVenne istituita nel 1923 con il percorso \"Mantova - Roverbella - Verona - Ala - Rovereto - Trento - Lavis - S. Michele - Bolzano - Bressanone - Vipiteno - Brennero\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec i tratti finali della strada statale 62 della Cisa (da Mantova a Verona) e della strada statale 12 dell'Abetone e del Brennero (da Verona a Brennero)."}
{"id": "5795462", "revid": "177966", "url": "https://it.wikipedia.org/wiki?curid=5795462", "title": "Strada nazionale 14", "text": ""}
{"id": "5795464", "revid": "228587", "url": "https://it.wikipedia.org/wiki?curid=5795464", "title": "Pasquale Liotta Cristaldi", "text": "Biografia.\nPasquale Liotta Cristaldi si form\u00f2 a Napoli sotto Domenico Morelli. Dipinse quadri di genere storico e di paesaggio. Tra i dipinti storici, se ne trovano uno sul tema della \"Cospirazione degli esuli siciliani a Roma\", contro Carlo V, che espose a Napoli nel 1877. A Torino espose il dipinto \"Artista in erba\". A Milano, nel 1881, espose \"Studio dal vero\", e a Roma, nel 1883, \"L'Abbandonata\". Nel 1884 alla Mostra di Torino espose \"Vendetta\"; nel 1887 a Venezia, espose un \"Quartetto\". \nDipinse anche \"L'incubo di Elisabetta I\" con la decapitata Maria Stuarda."}
{"id": "5795479", "revid": "11959", "url": "https://it.wikipedia.org/wiki?curid=5795479", "title": "Ansar al Shari'a (Yemen)", "text": ""}
{"id": "5795482", "revid": "729019", "url": "https://it.wikipedia.org/wiki?curid=5795482", "title": "Strada nazionale 15 della Pusteria", "text": "La strada nazionale 15 della Pusteria era una strada nazionale del Regno d'Italia, che congiungeva Bressanone all'Austria, percorrendo l'omonima valle.\nVenne istituita nel 1923 con il percorso \"Bressanone - Toblacco - S. Candido confine austriaco\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec per intero la nuova strada statale 49 della Pusteria."}
{"id": "5795483", "revid": "709565", "url": "https://it.wikipedia.org/wiki?curid=5795483", "title": "Valatie (New York)", "text": ""}
