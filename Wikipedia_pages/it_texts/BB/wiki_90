{"id": "5901206", "revid": "125328323", "url": "https://it.wikipedia.org/wiki?curid=5901206", "title": "Jos\u00e9 Miguel Wisnik", "text": "Biografia.\nLaureato in letteratura portoghese all'Universidade de S\u00e3o Paulo (1970), vi ha anche conseguito il dottorato di ricerca in Teoria della Letteratura e attualmente fa parte del corpo accademico della stessa come titolare della cattedra di letteratura brasiliana; \u00e8 anche in possesso dell'abilitazione per l'insegnamento nelle scuole elementari.\nI suoi studi, raccolti in volumi e riviste, sono prevalentemente incentrati sul rapporto tra letteratura e musica; si \u00e8 occupato anche di letterature comparate. Tra i tanti riconoscimenti che ha ricevuto, vanno menzionati la Guggenheim Fellowship e il Premio Jabuti.\nPianista di musica classica per molti anni, ha registrato quattro dischi di sue composizioni, scrivendo nel contempo canzoni per molti artisti, prima fra tutti N\u00e1 Ozzetti. Ha inoltre realizzato colonne sonore di film e preso parte a importanti eventi musicali sia nel suo Paese sia al di fuori del Brasile.\nJos\u00e9 Miguel Wisnik \u00e8 padre dell'architetto Guilherme Wisnik, divenuto poi anch'egli docente universitario, e della cantante e scrittrice Marina Wisnik. Ha anche altre due figlie, Daniela e Iara."}
{"id": "5901208", "revid": "80074740", "url": "https://it.wikipedia.org/wiki?curid=5901208", "title": "Miguel Wisnik", "text": ""}
{"id": "5901209", "revid": "15756", "url": "https://it.wikipedia.org/wiki?curid=5901209", "title": "Gran Premio motociclistico di Germania 1983", "text": "Il Gran Premio motociclistico di Germania fu il quarto appuntamento del motomondiale 1983.\nSi svolse l'8 maggio 1983 ad Hockenheim, e corsero tutte le classi in singolo, oltre ai sidecars.\nLe vittorie furono di Kenny Roberts in classe 500, Carlos Lavado in classe 250, \u00c1ngel Nieto in classe 125, Stefan D\u00f6rflinger in classe 50 e dell'equipaggio Egbert Streuer/Bernard Schnieders tra i sidecar.\nClasse 500.\nLa gara \u00e8 stata molto disturbata dalla pioggia che dapprima ha costretto a posticipare il via e in seguito ha obbligato ad interrompere la gara in anticipo rispetto ai 18 giri previsti. La classifica, al termine dei 15 giri disputati, ha visto la vittoria dello statunitense Kenny Roberts su Yamaha che ha preceduto le due Honda guidate dal giapponese Takazumi Katayama e dall'italiano Marco Lucchinelli.\nLa classifica iridata provvisoria vede ancora nettamente in testa lo statunitense Freddie Spencer, vincitore delle tre prove che hanno preceduto questa, che precede Roberts e Lucchinelli.\nClasse 250.\nNella quarto di litro, dopo aver ottenuto anche il giro pi\u00f9 veloce, si \u00e8 imposto il venezuelano Carlos Lavado, al secondo successo consecutivo, davanti al francese Patrick Fernandez e al belga Didier de Radigu\u00e8s. La classifica provvisoria del campionato vede Lavado che ha sopravanzato de Radigu\u00e9s.\nAnche questa gara \u00e8 stata molto disturbata dalla pioggia, tanto \u00e8 vero che \u00e8 stata interrotta al quarto giro a causa di un violento acquazzone ed \u00e8 stata ripresa in un secondo tempo.\nClasse 125.\nSecondo successo stagionale consecutivo per il pilota spagnolo \u00c1ngel Nieto (campione mondiale in carica) che capeggia anche la classifica provvisoria del campionato, precedendo l'italiano Eugenio Lazzarini, giunto secondo anche in questa prova. Al terzo posto sul podio di questa gara l'altro italiano Pier Paolo Bianchi.\nClasse 50.\nPer la classe di minor cilindrata del mondiale si \u00e8 trattato della terza presenza e la vittoria, seconda stagionale, \u00e8 stata dello svizzero Stefan D\u00f6rflinger che ha preceduto l'italiano Eugenio Lazzarini e il tedesco Gerhard Bauer.\nNella classifica del campionato \u00e8 in testa Lazzarini che precede D\u00f6rflinger.\nClasse sidecar.\nLa seconda gara stagionale dei sidecar, disputata sotto la pioggia, \u00e8 vinta dall'equipaggio olandese Egbert Streuer-Bernard Schnieders. La corsa era stata per\u00f2 dominata da Rolf Biland-Kurt Waltisperg, partiti in pole e autori del giro pi\u00f9 veloce, ma costretti al ritiro all'ultima tornata da una rottura del motore, quando avevano 18 secondi di vantaggio su Streuer. Problemi affliggono anche i campioni in carica Werner Schw\u00e4rzel-Andreas Huber, che avevano lottato con lo stesso Streuer per la seconda piazza; alla fine sul podio salgono Alain Michel-Claude Monchaud e Derek Jones-Brian Ayres.\nLa classifica dopo due gare \u00e8 molto corta, con Biland e Streuer a 15 punti (una vittoria e un ritiro), Mick Barton e Michel a 12, Hermann Huber a 11."}
{"id": "5901215", "revid": "1305772", "url": "https://it.wikipedia.org/wiki?curid=5901215", "title": "Krauss", "text": "Krauss \u00e8 un cognome tedesco. Si pu\u00f2 riferire a:"}
{"id": "5901217", "revid": "76963", "url": "https://it.wikipedia.org/wiki?curid=5901217", "title": "Carly Chaikin", "text": "Ha recitato nel film \"The Last Song\" con Miley Cyrus, e ha ottenuto il suo primo ruolo da protagonista come Dalia Royce in \"Suburgatory\". Dal 2015, interpreta Darlene nella serie televisiva USA Network \"Mr. Robot\".\nDoppiatrici italiane.\nNelle versioni in italiano delle opere in cui ha recitato, Carly Chaikin \u00e8 stata doppiata da:"}
{"id": "5901219", "revid": "793215", "url": "https://it.wikipedia.org/wiki?curid=5901219", "title": "Ang Probinsyano", "text": "Ang Probinsyano (titolo internazionale Brothers) \u00e8 una serial televisivo filippino trasmesso su ABS-CBN dal 28 settembre 2015. \u00c8 basato sull'omonimo film del 1997, originariamente interpretato da Fernando Poe Jr.\nTrama.\nSeguire il viaggio di Ador e Cardo, che sono stati separati gli uni dagli altri a causa di motivi finanziari, anche mentre seguivano il percorso di essere agenti di polizia."}
{"id": "5901220", "revid": "775372", "url": "https://it.wikipedia.org/wiki?curid=5901220", "title": "Parlamento delle \u00c5land", "text": ""}
{"id": "5901222", "revid": "287204", "url": "https://it.wikipedia.org/wiki?curid=5901222", "title": "American Hockey League 1960-1961", "text": "La stagione 1960-1961 \u00e8 stata la 25\u00aa edizione della American Hockey League, la pi\u00f9 importante lega minore nordamericana di hockey su ghiaccio. Non venne pi\u00f9 disputato l'AHL All-Star Game, e per rivedere questo evento si sarebbe dovuta aspettare la stagione 1994-1995. La stagione vide al via sette formazioni e al termine dei playoff gli Springfield Indians conquistarono la loro seconda Calder Cup sconfiggendo gli Hershey Bears 4-0.\nStagione regolare.\nClassifica.\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5901224", "revid": "1305772", "url": "https://it.wikipedia.org/wiki?curid=5901224", "title": "Buon Ges\u00f9 (disambigua)", "text": ""}
{"id": "5901225", "revid": "767487", "url": "https://it.wikipedia.org/wiki?curid=5901225", "title": "George Hay-Drummond, XIV conte di Kinnoull", "text": "Biografia.\nEra il figlio di Edmund Hay-Drummond, visconte Dupplin, figlio di Archibald Hay-Drummond, XIII conte di Kinnoull, e di sua moglie, Gladys Luz Bacon, nipote del Maggiore Generale Anthony Bacon e pronipote di Edward Harley, V conte di Oxford e Mortimer. Suo padre mor\u00ec nel 1903 di scarlattina.\nStudi\u00f2 all'Eton College e nel 1916 successe al nonno nella contea .\nCarriera.\nEntr\u00f2 nella Camera dei lord come un conservatore, ma nel 1930 si \u00e8 unito al partito laburista.\nLavor\u00f2 come agente di cambio per una compagnia di assicurazioni per un certo tempo.\nMatrimoni.\nPrimo Matrimonio.\nSpos\u00f2, il 15 dicembre 1923, Enid Fellows, figlia di Ernest Fellows e nipote di Frederick Wills. Ebbero un figlio:\nDivorziarono nel 1927.\nSecondo Matrimonio.\nSpos\u00f2, il 6 giugno 1928, Mary Meyrick (?-15 dicembre 1938), figlia di Ferdinand Meyrick. Ebbero quattro figli:\nMorte.\nMor\u00ec il 19 marzo 1938 a Londra, dopo una lunga malattia non specificata (poi segnalata come il cancro al pancreas), all'et\u00e0 di 35 anni."}
{"id": "5901226", "revid": "80075106", "url": "https://it.wikipedia.org/wiki?curid=5901226", "title": "Buon Ges\u00f9 (frazione)", "text": ""}
{"id": "5901237", "revid": "729019", "url": "https://it.wikipedia.org/wiki?curid=5901237", "title": "Sergej Georgievi\u010d Gor\u0161kov", "text": "Veterano della seconda guerra mondiale, divenne nel 1956, dopo una brillante carriera, il comandante in capo della Marina sovietica e mantenne questo incarico per quasi trent'anni esercitando un'influenza decisiva sui programmi e le strategie navali delle Forze armate sovietiche.\nGor\u0161kov procedette metodicamente a pianificare e promuovere un enorme programma di sviluppo della Marina sovietica che grazie soprattutto alla sua attivit\u00e0, divenne negli anni settanta la seconda del mondo, in grado di competere su tutti i mari con la marina degli Stati Uniti e di supportare a livello globale l'influenza politico-militare dell'Unione Sovietica. L'ammiraglio ottenne un grande prestigio per gli impressionanti risultati raggiunti, che sembrarono mettere in pericolo la superiorit\u00e0 navale delle potenze occidentali.\nPer i risultati ottenuti e la sua attivit\u00e0 a favore dell'innovazione, il potenziamento e l'addestramento delle forze navali sovietiche, Gor\u0161kov, promosso al massimo grado di ammiraglio della flotta dell'Unione Sovietica, \u00e8 stato considerato uno degli uomini di mare pi\u00f9 abili e preparati della storia russa.\nBiografia.\nGli inizi e la seconda guerra mondiale.\nSergej Gor\u0161kov nacque il 26 febbraio 1910 a Kamenec Podol'skij in una famiglia di insegnanti e dal 1912 al 1926 visse e studi\u00f2 a Kolomna. Dopo aver ottenuto il diploma liceale, entr\u00f2 alla facolt\u00e0 di Fisica e Matematica dell'Universit\u00e0 di Leningrado, ma nel 1927 decise di abbandonare gli studi universitari ed entrare all'Accademia navale M. V. Frunze dove rimase fino al completamento dei corsi nel 1931; subito dopo prese parte al suo primo servizio di navigazione sul cacciatorpediniere \"Frunze\" nella Flotta del Mar Nero.\nDopo essere stato trasferito alla Flotta del Pacifico, dove fece parte come ufficiale alla navigazione dell'equipaggio del cacciamine \"Tomsk\", nel 1937 frequent\u00f2 i corsi speciali di comando della marina e ricevette il grado di capitano di terza classe. Nel 1938 ebbe il suo primo impegno operativo reale, partecipando ai combattimenti sul lago Khasan contro le forze giapponesi. Negli ultimi anni prima della seconda guerra mondiale, Gor\u0161kov continu\u00f2 una brillante carriera: nel 1939 ritorn\u00f2 alla Flotta del Mar Nero e venne promosso capitano di seconda classe e comandante di una flottiglia di cacciatorpediniere, mentre nel 1940 assunse il comando di una flottiglia di incrociatori.\nDurante la seconda guerra mondiale, Gor\u0161kov prese parte attiva al conflitto assumendo incarichi di crescente responsabilit\u00e0 e distinguendosi per energia e capacit\u00e0. Alle dipendenze della Flotta del Mar Nero, ricevette prima il comando della base navale di Azov e poi della Flottiglia del Danubio con la quale partecip\u00f2 a numerose operazioni anfibie in collegamento con le forze terrestri dell'Armata Rossa. Dopo aver combattuto nel 1941 durante la accanita difesa di Odessa, prese parte con le sue navi, alle operazioni per la liberazione di Novorossijsk e Taman', alla liberazione della Crimea, all'Offensiva Ia\u0219i-Chi\u0219in\u0103u e alle campagne combinate, fluviali e terrestri, per la liberazione di Belgrado e Budapest. In particolare la Flottiglia del Danubio guidata dall'ammiraglio Gor\u0161kov oper\u00f2 con successo durante l'invasione della Romania dell'estate 1944 in collaborazione con la 46\u00aa Armata, e sferr\u00f2 un attacco anfibio attraverso la foce del Dnestr. Nella successiva battaglia per la liberazione di Belgrado, le navi di Gor\u0161kov mossero lungo il Danubio fino a Negotin che venne conquistata con un altro attacco anfibio il 30 settembre 1944, mentre in ottobre contribuirono alla vittoria nella capitale jugoslava, bloccando le vie di ritirata tedesche attraverso la Sava e il Danubio.\nAl comando della Marina sovietica.\nDopo la vittoria nella seconda guerra mondiale, Gor\u0161kov continu\u00f2 la carriera nella marina sovietica, assumendo nel 1948 la direzione del personale della Flotta del Mar Nero; quindi nel 1951 ricevette il comando in capo di quella flotta, incarico che mantenne fino al 1955 quando divenne il vice-comandante supremo della marina da guerra sovietica. L'ammiraglio raggiunse il culmine della sua carriera nel luglio 1956 quando il dirigente supremo dell'Unione Sovietica Nikita Sergeevi\u010d Chru\u0161\u010d\u0451v gli assegn\u00f2 il comando in capo della marina in sostituzione dell'ammiraglio Nikolaj Gerasimovi\u010d Kuznecov; Gor\u0161kov avrebbe mantenuto questo incarico per quasi trent'anni, fino al 1985, e avrebbe svolto un ruolo decisivo nello sviluppo tecnico-operativo della flotta e nella elaborazione della politica navale della superpotenza comunista.\nL'ammiraglio promosse un lento e metodico ampliamento della flotta che al momento dell'assunzione del suo comando era principalmente limitata a compiti di difesa costiera, e persegu\u00ec tenacemente l'obiettivo di sfidare la apparentemente schiacciante superiorit\u00e0 navale della Marina degli Stati Uniti. Gor\u0161kov svilupp\u00f2 la crescita del naviglio di superficie, potenziando e modernizzando la flotta di cacciatorpediniere e incrociatori, e delle imbarcazioni sottomarine, costituendo con il tempo un minaccioso schieramento di unit\u00e0 subacquee che sembravano in grado di interdire i collegamenti occidentali attraverso l'Atlantico e inoltre potevano raggiungere posizioni d'attacco da dove lanciare eventualmente missili balistici contro il territorio americano. Per i risultati raggiunti negli anni 1960, sotto la nuova dirigenza di Leonid Il'i\u010d Bre\u017enev, ricevette nuovi riconoscimenti: nel 1962 divenne ammiraglio della flotta e nel 1967 assunse il titolo supremo di Ammiraglio della flotta dell'Unione Sovietica.\nAccanto al continuo potenzialmento delle forze navali a disposizione delle quattro flotte operative della marina sovietica, Gor\u0161kov prese anche la decisione di ricostituire e rafforzare le unit\u00e0 di fanteria di marina; nel 1964 venne quindi attivate le prime formazioni di \"desatniki\", le truppe da sbarco anfibio della marina sovietica che da quel momento vennero assegnate a tutte le squadre navali e, soprattutto dagli anni settanta, contribuirono a consolidare la capacit\u00e0 della marina sovietica di effettuare operazioni in tutto il mondo, dimostrando la presenza e la forza sovietica in ogni regione marittima. L'ammiraglio dava grande importanza anche alla funzione propagandistica delle sue navi e quindi a partire dagli anni 70 le flotte sovietiche si mostrarono su tutti i mari e svilupparono una crescente attivit\u00e0 oceanica per evidenziare la potenza marittima raggiunta dall'Unione Sovietica e la sua capacit\u00e0 di contrastare globalmente la marina rivale degli Stati Uniti. Le navi sovietiche in questa fase potevano utilizzare inoltre una serie di basi messe a disposizione da nazioni alleate che semplificavano grandemente le difficolt\u00e0 logistiche della flotta dell'ammiraglio Gor\u0161kov: a Cam Ranh in Vietnam, sull'isola di Socotra, vicino al Golfo di Aden, in Angola e a Cuba.\nAlla fine degli anni 70 e all'inizio degli anni 80, la marina sovietica, ormai la seconda del mondo e la prima per alcune classi di navi, raggiunse una consistenza numerica impressionante, superiore quantitativamente alla marina degli Stati Uniti e Gor\u0161kov sembr\u00f2 aver conseguito i suoi obiettivi strategici e di politica navale; in particolare vennero immesse in servizio nuove classi di navi che non mancarono di preoccupare gli strateghi e gli analisti occidentali. La marina sovietica disponeva finalmente delle prime portaerei della classe Kiev, dei moderni cacciatorpediniere Classe Sovremennyj, degli incrociatori classe Slava, dei sottomarini giganti Classe Typhoon; entrarono a far parte della flotta anche nuovi tipi di naviglio come i temibili incrociatori da battaglia classe Kirov e le grandi navi d'assalto anfibio classe Ivan Rogov. L'ammiraglio raggiunse un grande prestigio e venne considerato uno dei pi\u00f9 abili e lungimiranti marinai del XX secolo, degno di essere accostato a grandi amministratori navali come Lord Barham, Alfred von Tirpitz e John Fisher.\nGli ultimi anni e la morte.\nGor\u0161kov continu\u00f2 a guidare la marina sovietica anche nei primi anni 80 in un periodo di crescente confronto con gli Stati Uniti della nuova presidenza di Ronald Reagan e mantenne il comando in capo fino al 9 dicembre 1985 quando, nel clima di rinnovamento generale promosso dal segretario generale del PCUS Michail Gorba\u010d\u00ebv, abbandon\u00f2 dopo oltre 29 anni il suo incarico che venne affidato all'ammiraglio Vladimir \u010cernavyn, ed entr\u00f2 a far parte fino alla fine della sua vita del gruppo degli ispettori generali del Ministero della difesa. L'ammiraglio mor\u00ec nel 1988 mentre era in pieno sviluppo il processo di riforma dell'Unione Sovietica che sarebbe rovinosamente fallito nel 1991. Durante la sua vita Gor\u0161kov era stato anche membro del Comitato centrale del Partito comunista sovietico dal 1961 e deputato del Soviet Supremo dal 1954. L'ammiraglio \u00e8 sepolto a Mosca nel Cimitero di Novodevi\u010dij.\nIn suo onore la portaerei Baku, della Classe Kiev, venne ridenominata nel 1991 \"Admiral Gor\u0161kov\" (\"\u0410\u0434\u043c\u0438\u0440\u0430\u043b \u0444\u043b\u043e\u0442\u0430 \u0421\u043e\u0432\u0435\u0442\u0441\u043a\u043e\u0433\u043e \u0421\u043e\u044e\u0437\u0430 \u0413\u043e\u0440\u0448\u043a\u043e\u0432\"), prima di essere venduta all'India nel 2004. Anche la Marina della Federazione russa coltiva la memoria dell'ammiraglio e la classe di fregate multiruolo pi\u00f9 moderna attualmente in allestimento \u00e8 stata denominata classe Admiral Gor\u0161kov.\nMentre durante il suo luogo periodo di comando Gor\u0161kov ottenne grande fama e mantenne la reputazione di ufficiale eccezionalmente capace e innovativo, artefice dello straordinario sviluppo e dell'apogeo della marina sovietica, dopo la morte e soprattutto dopo la dissoluzione dell'Unione Sovietica, il suo operato \u00e8 stato sottoposto a critiche e la sua attivit\u00e0 \u00e8 stata in parte ridimensionata.\nIn particolare l'ammiraglio \u00e8 stato criticato per aver costruito una flotta da guerra poco equilibrata e per aver trascurato di sviluppare la produzione di portaerei pesanti nucleari polifunzionali simili a quelle statunitensi, senza le quali la flotta sovietica era in grado di sostenere solo operazioni di combattimento in conflitti limitati locali oppure poteva combattere una guerra nucleare globale con l'intervento dei sottomarini armati di missili balistici.\nInoltre alcuni studiosi ritengono che egli, strettamente legato al capo del complesso militare-industriale, il maresciallo dell'Unione Sovietica Dmitrij F\u00ebdorovi\u010d Ustinov, non si oppose all'irrazionale decisione di progettare e produrre troppe varianti diverse delle stesse classi di navi e di modelli di armi ed equipaggiamenti, per favorire l'attivit\u00e0 industriale del maggior numero possibile di cantieri e industrie, a scapito del potenziamento delle strutture logistiche della marina che rimasero sempre insufficienti. Nel periodo del suo massimo sviluppo la marina sovietica aveva in programma contemporaneamente la costruzione e l'immissione in servizio di quattro tipi diversi di incrociatori. Il programma di costruzioni della marina sovietica di Gor\u0161kov \u00e8 stato considerato quindi eccessivamente costoso e privo di una logica strategico-operativa coerente."}
{"id": "5901239", "revid": "76963", "url": "https://it.wikipedia.org/wiki?curid=5901239", "title": "Luiz Tatit", "text": "Biografia.\nTatit si \u00e8 laureato con una tesi in linguistica all'Universit\u00e0 di San Paolo, Facolt\u00e0 di Filosofia, Lettere e Scienze Umane. In possesso del dottorato di ricerca in semiotica, ha anche conseguito il diploma in composizione musicale presso la Scuola di Comunicazioni e Arti annessa all'universit\u00e0. Titolare della cattedra di \"Linguistica generale\" da molti anni, \u00e8 autore di vari saggi, incentrati soprattutto sulla storia della musica brasiliana e sulla semiotica.\nHa inciso dischi sia da solista sia come membro del Grupo Rumo, nell'ambito dell'avanguardia musicale paulista, a partire dall'inizio degli anni 80. Inoltre ha scritto pezzi per altri artisti, tra cui N\u00e1 Ozzetti, ex componente del Grupo Rumo."}
{"id": "5901242", "revid": "1543377", "url": "https://it.wikipedia.org/wiki?curid=5901242", "title": "Francesco Leonardi", "text": "Biografia.\nLa sua vita \u00e8 pressoch\u00e9 sconosciuta e le poche informazioni che di lui ci sono note provengono dalle scarse informazioni biografiche contenute nella sua opera principale \"L'Apicio moderno\".\nNato a Roma o nei pressi, si trasfer\u00ec da giovane a Parigi dove apprese le prime nozioni della cucina francese. Dopo aver acquisito professionalit\u00e0 rientr\u00f2 in Italia e si stabil\u00ec a Napoli presso la dimora di Michele Imperiali, principe di Francavilla e marchese d'Oria. \nNel 1772 si sarebbe trasferito a Roma presso il cardinale De Bernis, che in quel tempo ricopriva il ruolo di ambasciatore di Francia presso la Santa Sede. \nIn seguito viagg\u00ec\u00f2 estesamente per l'Europa al seguito dell'esercito del re di Francia Luigi XV e successivamente divenne cuoco personale del generale Ivan Ivanovi\u010d \u0160uvalov, che combatteva in Austria, seguendolo poi a San Pietroburgo.\nNel 1783 pass\u00f2 quindi al servizio dell'imperatrice Caterina II, ma, soffrendo il freddo estremo della Russia, decise di rientrare in Italia. \nQui si dedic\u00f2 alla stesura della sua opera in sei volumi, \"L'Apicio moderno, ossia l'arte di apprestare ogni sorta di vivande\". La prima edizione venne edita a Roma nel 1790 e poi ristampata nel 1807-8 integrata da due altri volumi sulla cucina italiana. \nSuccessivamente inizi\u00f2 a redigere una nuova opera, il \"Dizionario ragionato degli alimenti\" della quale sono pervenuti soltanto tre volumi che furono editi a Roma nel 1795 dall'editore Paolo Giunchi. \nAltra sua opera \u00e8 \"Gianina, ossia la cuciniera delle Alpi\", che risulta stampato a Roma in tre volumi nel 1817, riedizione della sua prima opera, e quindi, postumo, \"Il cuciniere perfetto italiano\" del 1826, anch'esso una riedizione de \"L'Apicio moderno\".\nL'anno seguente venne dato alle stampe \"Tonkin, ossia il credenziere cinese\", altra revisione della sua opera maggiore."}
{"id": "5901245", "revid": "486946", "url": "https://it.wikipedia.org/wiki?curid=5901245", "title": "Casellina", "text": ""}
{"id": "5901246", "revid": "80075312", "url": "https://it.wikipedia.org/wiki?curid=5901246", "title": "Residenze della casa reale di Savoia", "text": ""}
{"id": "5901249", "revid": "767487", "url": "https://it.wikipedia.org/wiki?curid=5901249", "title": "Brandon Brantley", "text": ""}
{"id": "5901251", "revid": "287204", "url": "https://it.wikipedia.org/wiki?curid=5901251", "title": "Carlos Cardus", "text": ""}
{"id": "5901276", "revid": "1305772", "url": "https://it.wikipedia.org/wiki?curid=5901276", "title": "Gottfried Heinrich Krohne", "text": "Biografia.\nKrohne era figlio dello stalliere Johann Christoph Crune. Egli fu capomastro di corte dei duchi di Sassonia-Weimar (dal 1726), dei duchi di Sassonia-Gotha e dei principi di Schwarzburg-Rudolstadt (dal 1743), lavorando per\u00f2 anche per altri principi come gli arcivescovi di Magonza e di Bamberga.\nKrohne fu parimenti architetto di alcuni edifici nel Franconia settentrionale. Tra i suoi capolavori si annoverano i progetti della ricostruzione totale della citt\u00e0 di Ilmenau, dopo che questa, a causa di un grosso incendio nel 1752 fu totalmente distrutta.\nKrohne \u00e8 considerato uno dei pi\u00f9 importanti architetti della storia della Turingia. Uno dei suoi principali collaboratori ed allievi fu Johann David Weidner, che inizialmente fu diresse i lavori del maestro e, dopo la sua morte, prosegu\u00ec l'attivit\u00e0 del suo studio.\nLa salma di Gottfried Heinrich Krohne riposa nel \"Jakobsfriedhof\", cimitero di Weimar.\nRiconoscimenti.\nA Ilmenau e Lichtenfels, vi sono vie intitolate a Krohne. La sua casa nella Weimarer Jakobsstra\u00dfe 15 / angolo Vorwerksgasse riporta una targa a lui intitolata.\nAltro.\nDi Krohne \u00e8 noto fino ad ora un solo ritratto. Questo pu\u00f2 essere visto come dipinto esposto nel castello di Heidecksburg a Rudolstadt. Una targa commemorativa si trova vicino alla sagrestia a nord del cimitero in cui \u00e8 sepolto."}
{"id": "5901280", "revid": "287204", "url": "https://it.wikipedia.org/wiki?curid=5901280", "title": "Serie A 2010-2011 (disambigua)", "text": "Serie A 2010-2011 si riferisce ai seguenti eventi della stagione sportiva 2010-2011:"}
{"id": "5901281", "revid": "159341", "url": "https://it.wikipedia.org/wiki?curid=5901281", "title": "Giovanni Luigi Valesio", "text": ""}
{"id": "5901283", "revid": "110157", "url": "https://it.wikipedia.org/wiki?curid=5901283", "title": "Giardino botanico di Bucarest", "text": "Il Giardino botanico \u201eDimitrie Br\u00e2ndz\u0103\u201d dell'Universit\u00e0 di Bucarest, prende nome dal suo fondatore, Dimitrie Br\u00e2ndz\u0103. Si trova nel quartiere di Cotroceni, nel centro di Bucarest. Copre una superficie di 17,5 ettari (di cui 4.000\u00a0m\u00b2 di serre) e contiene circa 10.000 specie di piante.\nIl primo orto botanico di Bucarest fu aperto nel 1860, presso la Facolt\u00e0 di Medicina, da Carol Davila. L'orto botanico fu successivamente trasferito all'indirizzo attuale nel 1884 su iniziativa di Dimitrie Br\u00e2ndz\u0103, uno dei fondatori della scuola botanica romena, e da Louis Fuchs, architetto paesaggista belga. Il giardino fu inaugurato nel 1891; in seguito furono costruite e popolate le serre. L'orto botanico fu danneggiato una prima volta in seguito all'inondazione avvenuta nel 1892; l'orto botanico venne colpito anche durante la Prima guerra mondiale, quando fu invaso dalle truppe tedesche d'occupazione, e nella Seconda guerra mondiale, quando fu raggiunto dai bombardamenti anglo-americani il 4 aprile 1944. In quest'occasione, delle 700.000 specie inizialmente conservate nell'erbario, se ne salvarono solo 200.000, che ora sono aumentate di nuovo a 500.000, organizzate in due grandi sezioni.\nL'orto botanico \u00e8 organizzato in varie sezioni, di cui forse la pi\u00f9 caratteristica \u00e8 quella riservata alla flora della Dobrugia, che contiene interessanti endemismi romeni, oltre a quella riservata alla flora carpatica.\nIl Museo dell'orto botanico si trova all'interno del giardino, in un edificio di stile \"brancoveanu\". Nel museo, sono esposte circa 5.000 specie di piante, di cui 1.000 esotiche.\nLa vecchia serra del giardino botanico \u00e8 stata costruita tra il 1889-1891, sul modello della serra di Liegi.\nNel 1976 la serra fu chiusa al pubblico, continuando a essere utilizzata solo per la moltiplicazione delle piante.\nIl padiglione \u00e8 stato recuperato nel 2011, e riaperto al pubblico, con una sistemazione interna che ricostruisce un angolo di foresta tropicale, comprendente specie delle pi\u00f9 diverse famiglie di piante esotiche."}
{"id": "5901284", "revid": "287204", "url": "https://it.wikipedia.org/wiki?curid=5901284", "title": "Bahadur", "text": ""}
{"id": "5901297", "revid": "11959", "url": "https://it.wikipedia.org/wiki?curid=5901297", "title": "Abu l-Ata'hiya", "text": ""}
{"id": "5901313", "revid": "1305772", "url": "https://it.wikipedia.org/wiki?curid=5901313", "title": "The Stanley Parable", "text": "The Stanley Parable \u00e8 un videogioco d'avventura dinamica del 2013, sviluppato e pubblicato da Galactic Cafe per Windows, MacOS e Linux.\nIdeato da Davey Wreden, il gioco \u00e8 stato originariamente reso disponibile nel luglio del 2011 sotto forma di \"mod\" gratuita per \"Half-Life 2\" (2004), ma in seguito \u00e8 stato riscritto da zero utilizzando il motore Source Engine e aggiungendo nuovi elementi alla trama; il remake \u00e8 stato pubblicato su Steam nell'ottobre del 2013.\nThe Stanley Parable utilizza le meccaniche di gioco basilari del motore grafico proprietario di Valve, rimuovendo ogni componente relativa agli sparatutto in prima persona. \u00c8 inoltre presente un narratore, doppiato dall'autore britannico Kevan Brighting, che ha lo scopo di informare e guidare il protagonista.\nSinossi.\nStanley \u00e8 un dipendente di un'azienda che lavora al computer ed esegue delle istruzioni che gli vengono impartite a schermo. Un giorno, non ricevendo pi\u00f9 alcun compito, si accorge che l'ufficio \u00e8 completamente vuoto e decide di lasciare la stanza n\u00ba427 per esplorare l'edificio e indagare sul presunto mistero.\nModalit\u00e0 di gioco.\nIl protagonista, Stanley, sar\u00e0 guidato dal giocatore attraverso un ambiente surreale creato e messo a disposizione dal narratore. Il giocatore ha la possibilit\u00e0 di prendere numerose decisioni sui percorsi da prendere e pu\u00f2 decidere anche se seguire il narratore oppure ignorarlo e fare una scelta diversa. Ogni scelta fatta viene commentata dal narratore e, a seconda delle scelte che fa il giocatore, si incontreranno finali diversi seguiti dal riavvio del gioco. The Stanley Parable si presenta al giocatore con una prospettiva in prima persona. Il giocatore pu\u00f2 muoversi e interagire con alcuni elementi dell'ambiente, quali la pressione dei tasti o l'apertura di porte, ma non ha altri controlli. La storia \u00e8 presentata in primo luogo al lettore tramite la voce del narratore del gioco, il quale spiega che il protagonista Stanley lavora in un edificio pieno di uffici, con il compito di monitorare i dati provenienti dallo schermo del computer e premere i tasti in modo appropriato senza sbagliare. Un giorno, lo schermo del computer si oscura e Stanley, incerto sul da farsi, inizia ad esplorare l'edificio e lo trova privo di persone. In questa fase, la storia si scinde in numerose possibilit\u00e0, in base alle scelte del giocatore. Il narratore continua la storia, ma quando il giocatore arriva in una zona dove \u00e8 possibile una scelta, il narratore suggerir\u00e0 quale strada prender\u00e0 Stanley. Il giocatore pu\u00f2 scegliere di andare contro il narratore ed eseguire l'altra azione, costringendo il cambiamento della narrazione, oppure seguire la narrazione. A causa di questo, gran parte della storia \u00e8 considerata stimolante sulla natura della scelta e delle decisioni. Esistono sei possibili finali, esistenti anche nella mod originale, e Wreden afferma che li si finisce in circa un'ora. Il remake non altera il gameplay o la narrazione originale; in aggiunta ai sei finali originari sono state aggiunte ulteriori sezioni progettate intorno alle decisione del giocatore.\nSviluppo.\nSecondo il creatore Davey Wreden, il gioco \u00e8 stato sviluppato in un periodo complicato della sua vita nel quale si trovava in forte depressione: Stanley \u00e8 una rappresentazione di Wreden che, dopo una lunga vita abitudinaria in cui aveva perso la padronanza della sua vita, si \"risveglia\" per riprendere coscienza della sua realt\u00e0. Quando si mise a modificare la versione originale del gioco in \"Half-Life 2\", Wreden aveva 22 anni ma l'idea di farlo era arrivata tre anni prima, quando Wreden aveva pensato a che cosa succederebbe se il giocatore pensasse esclusivamente alle sue decisioni e non a quelle che impone la storia (o in questo caso il narratore). Nello stesso periodo Wreden aveva fatto caso anche a come i giochi tripla A si concentrassero maggiormente sulle esperienze del giocatore, facendo riferimento alla serie di \"Metal Gear Solid\", \"Half-Life 2\", \"Portal\", \"Braid\" e \"BioShock\"."}
{"id": "5901314", "revid": "117446948", "url": "https://it.wikipedia.org/wiki?curid=5901314", "title": "Autostrada A34", "text": ""}
{"id": "5901316", "revid": "709565", "url": "https://it.wikipedia.org/wiki?curid=5901316", "title": "Autostrada A35", "text": ""}
{"id": "5901321", "revid": "1019286", "url": "https://it.wikipedia.org/wiki?curid=5901321", "title": "Classe NES-4000", "text": ""}
{"id": "5901325", "revid": "82984061", "url": "https://it.wikipedia.org/wiki?curid=5901325", "title": "Anthony LeVier", "text": ""}
{"id": "5901326", "revid": "1019286", "url": "https://it.wikipedia.org/wiki?curid=5901326", "title": "Per l'Italia", "text": ""}
{"id": "5901329", "revid": "1305772", "url": "https://it.wikipedia.org/wiki?curid=5901329", "title": "Stazione di Acerra", "text": ""}
{"id": "5901331", "revid": "1305772", "url": "https://it.wikipedia.org/wiki?curid=5901331", "title": "Stazione di Boscoreale", "text": ""}
{"id": "5901332", "revid": "1019286", "url": "https://it.wikipedia.org/wiki?curid=5901332", "title": "Stazione di Ciano", "text": ""}
{"id": "5901333", "revid": "1305772", "url": "https://it.wikipedia.org/wiki?curid=5901333", "title": "Stazione di Marigliano", "text": ""}
{"id": "5901335", "revid": "1305772", "url": "https://it.wikipedia.org/wiki?curid=5901335", "title": "Stazione di Nola", "text": ""}
{"id": "5901337", "revid": "1305772", "url": "https://it.wikipedia.org/wiki?curid=5901337", "title": "Stazione di Ottaviano", "text": ""}
{"id": "5901366", "revid": "461603", "url": "https://it.wikipedia.org/wiki?curid=5901366", "title": "Lefteris Kontolefteros", "text": ""}
{"id": "5901368", "revid": "716642", "url": "https://it.wikipedia.org/wiki?curid=5901368", "title": "Dean Lewington", "text": "Detiene il record di presenze (807) in competizioni ufficiali del Milton Keynes Dons.\nBiografia.\n\u00c8 figlio di Ray Lewington, ex calciatore e vice di Roy Hodgson alla guida dell'Inghilterra.\nCaratteristiche tecniche.\nTerzino sinistro, all'occorrenza pu\u00f2 ricoprire il ruolo di difensore centrale.\nCarriera.\nMuove i suoi primi passi nel Wimbledon. Esordisce in prima squadra il 5 aprile 2003 in Sheffield Wednesday-Wimbledon (4-2), subentrando nei minuti finali al posto di Alex Tapp.\nRetrocessi in Second Division, il 21 giugno 2004 la squadra cambia denominazione in Milton Keynes Dons. Il 30 marzo 2008 la squadra si aggiudica il Johnstone's Paint Trophy. A questo successo segue la promozione diretta in League One.\nIn seguito alla cessione di Keith Andrews viene nominato capitano della rosa. Il 26 aprile 2014 gioca la sua 500\u00aa gara con i \"Dons\". Il 3 maggio 2015 segna una doppietta - mettendo inoltre a referto due assist - nella partita vinta 5-1 contro lo , che decreta una storica promozione in Championship per la squadra.\nStatistiche.\nPresenze e reti nei club.\n\"Statistiche aggiornate al 9 maggio 2021.\""}
{"id": "5901369", "revid": "287204", "url": "https://it.wikipedia.org/wiki?curid=5901369", "title": "Kostas Kosta", "text": ""}
{"id": "5901372", "revid": "287204", "url": "https://it.wikipedia.org/wiki?curid=5901372", "title": "Christos Kotsonis", "text": ""}
{"id": "5901375", "revid": "1494169", "url": "https://it.wikipedia.org/wiki?curid=5901375", "title": "Giovanni Canale (disambigua)", "text": ""}
{"id": "5901377", "revid": "125644165", "url": "https://it.wikipedia.org/wiki?curid=5901377", "title": "Giuseppina Torregrossa", "text": " \nBiografia.\nLaureata in medicina e chirurgia e specializzata in ginecologia, ha lavorato alla clinica ostetrica del policlinico Umberto I di Roma. \nHa esordito come scrittrice a 51 anni, nel 2007, con il romanzo \"L'assaggiatrice\"\nPassata a Mondadori, nel 2009 ha pubblicato \"Il conto delle minne\".\nCon il monologo teatrale \"Adele\" ha vinto nel 2008 il premio opera prima \"Donne e teatro\" di Roma.\nNel 2013 \u00e8 finalista del premio Fedeli, mentre nel 2015 vince il Premio letterario internazionale Nino Martoglioe il premio Baccante .\nImpegnata nel volontariato, \u00e8 vicepresidente del Comitato romano dell'Associazione per la lotta ai tumori al seno (ALTS), e responsabile del programma di prevenzione dei tumori dell\u2019apparato riproduttivo nel carcere femminile di \u201cRebibbia\u201c e di \u201cTermini Imerese \u2013 Palermo\u201d.\nNell'ottobre 2017 \u00e8 indicata come assessore ai beni culturali della Regione Siciliana dal candidato del centro sinistra alla Presidenza, Fabrizio Micari, che per\u00f2 alle elezioni giunge solo terzo.."}
{"id": "5901379", "revid": "287204", "url": "https://it.wikipedia.org/wiki?curid=5901379", "title": "Kyriakos Kouis", "text": ""}
{"id": "5901381", "revid": "461603", "url": "https://it.wikipedia.org/wiki?curid=5901381", "title": "Lefteris Kouis", "text": ""}
{"id": "5901384", "revid": "461603", "url": "https://it.wikipedia.org/wiki?curid=5901384", "title": "Pavlos Kounnas", "text": ""}
{"id": "5901389", "revid": "1305772", "url": "https://it.wikipedia.org/wiki?curid=5901389", "title": "Round-Up", "text": "Round-Up \u00e8 un videogioco arcade rompicapo pubblicato nel 1981 da Centuri e distribuito nuovamente l'anno dopo da Taito col titolo Fitter. Non \u00e8 stato convertito per alcuna console domestica.\nModalit\u00e0 di gioco.\nIl giocatore manovra con un joystick nelle 4 direzioni un robot all'interno di un labirinto, nel quale si trovano anche altri robot, pi\u00f9 piccoli: alcuni di questi sono bianchi, i restanti rossi, e tutti sono in movimento. Ogni volta che cattura un robottino, il robot del giocatore, che all'inizio \u00e8 sempre bianco, ne assumer\u00e0 il colore. Il giocatore deve modificare le nove palline al centro del labirinto, da bianche a rosse; per riuscire in tale intento bisogna che catturi un robottino rosso alla volta, raggiungendo quindi la casella delle palline, e cos\u00ec via finch\u00e9 tutte e nove avranno cambiato colore. Catturare un robottino bianco non \u00e8 in s\u00e9 dannoso, ma il giocatore deve pensare soprattutto a modificare il colore delle palline perch\u00e9 perder\u00e0 una delle tre vite se scade il tempo a disposizione. Il tutto \u00e8 reso difficile dalla presenza di quattro mostriciattoli, che distruggeranno il robot se lo toccano.\nOgni tanto nel labirinto entrano altri due personaggi: un re nano di colore rosso e un alieno giallo. Se il robot cattura il primo, i quattro mostriciattoli si addormenteranno per un po' ; l'alieno invece non va catturato, altrimenti i robottini rossi diventeranno bianchi, e si dovr\u00e0 aspettare l'ingresso di nuovi robottini col colore necessario per modificare le palline.\nI livelli del gioco sono infiniti, con difficolt\u00e0 crescente: tra un livello e l'altro c'\u00e8 una prova bonus, consistente nel modificare un cubo di Rubik entro 90 secondi in maniera da farlo diventare identico al modello presentato nella parte inferiore dello schermo."}
{"id": "5901390", "revid": "80077117", "url": "https://it.wikipedia.org/wiki?curid=5901390", "title": "Fitter", "text": ""}
{"id": "5901391", "revid": "1305772", "url": "https://it.wikipedia.org/wiki?curid=5901391", "title": "Ion Paulat", "text": "Biografia.\nIon Paulat nacque il 1\u00ba aprile 1873 nel villaggio Cioara-Radu Vod\u0103, oggi Comuna B\u0103r\u0103ganul, distretto di Br\u0103ila. Frequent\u00f2 la scuola commerciale di Gala\u021bi ma, appassionato di tecnica, venne assunto nelle officine meccaniche Atelierele Navale Fernic (che pi\u00f9 tardi divenne il \u0218antierul Naval Gala\u021bi). Si imbarc\u00f2 sulle navi per il Serviciului Maritim Rom\u00e2n come ufficiale meccanico realizzando modifiche innovative per il funzionamento delle caldaie e alle turbine. Segu\u00ec un corso alla scuola tecnica navale di Savona, in Italia e divenne capo meccanico sulla nave cargo \"Turnu Severin\".\nAppassionato di aeronautica, ha inventato l'idrovolante con fusoliera e fu un grande appassionato di aeromodellismo in Romania. Rimasto nel limbo per lungo tempo, il merito a Ion Paulat di aver costruito il primo velivolo idrovolante romeno fu riconosciuto dalla Academia Rom\u00e2n\u0103 il 20 giugno 1954.\nIon Paulat mor\u00ec a Bucarest il 20 luglio 1954 per una patologia vascolare cerebrale. Si trova nella capitale presso il Ministerul Transporturilor del materiale legato alla attivit\u00e0 aeronautica e un modello dell'idrovolante.\nPrimo idrovolante con fusoliera del mondo.\nCon la sosta della nave \u201eTurnu Severin\u201d, su cui era imbarcato, nel porto di Algeri nel 1908, Paulat ebbe occasione di osservare le evoluzioni di un aliscafo e ne vide i limiti nella stabilit\u00e0. Considerando le superfici alari che permettono al natante di alzarsi dalla superficie dell'acqua, progett\u00f2 un apparato simile ad una galleria del vento con un ventilatore ed un tubo nel quale mise un modello riproducente lo scafo, il tutto a bordo della nave \"Turnu Severin\". Riusc\u00ec a completare il progetto iniziale del \u201eHidro-Aero duplex monoplan\u201d, un idrovolante monoplano, bimotore, ma, data la difficolt\u00e0 di costruzione, realizz\u00f2 un secondo progetto, un biplano con ali sfalsate (sesquiplano).\nAffrontando molte difficolt\u00e0 per procurare fondi necessari a costruire l'apparecchio, il Ministerul de R\u0103zboi promise fondi ma Ion Paulat riusc\u00ec a costruire un velivolo nel 1911 con l'aiuto dell'industriale Gheorghe Fernic di Gala\u021bi, che fece una dimostrazione il 6 novembre 1911. La performance tecnica fu modesta, solo un salto di 35\u00a0cm per 10 metri di lunghezza e non potendo acquistare un secondo motore, Paulat costru\u00ec un idrovolante monomotore riuscendo a decollare e sorvolare i pali del telegrafo. Il 6 giugno 1912, in fase di dimostrazione aerea, ebbe un incidente con la distruzione del velivolo e egli stesso ferito. Il progetto di ricostruzione del velivolo si interruppe con la partecipazione di Paulat alla prima guerra balcanica (1912 \u2013 1913).\nIon Paulat e l'aeromodellismo in Romania.\nIon Paulat fu il primo a realizzare una rubrica dedicata al mondo aeronautico e pubblicarla in Romania, diede un impulso notevole alla disciplina dell'aeromodellismo. Collabor\u00f2 con la \u201eZiarul \u0218tiin\u021belor \u0219i C\u0103l\u0103toriilor\u201d animando una rubrica dedicata al mondo aeronautico rispondendo alle domande dei lettori. Realizz\u00f2 una rubrica di aeromodellismo \u201eMicul Aviator\u201d con la pubblicazione di materiale per costruire aeromodelli."}
{"id": "5901393", "revid": "287204", "url": "https://it.wikipedia.org/wiki?curid=5901393", "title": "Panikos Krystallis", "text": ""}
{"id": "5901395", "revid": "287204", "url": "https://it.wikipedia.org/wiki?curid=5901395", "title": "Dimitris Kyzas", "text": ""}
{"id": "5901414", "revid": "461603", "url": "https://it.wikipedia.org/wiki?curid=5901414", "title": "Lambros Lambrou", "text": ""}
{"id": "5901416", "revid": "11959", "url": "https://it.wikipedia.org/wiki?curid=5901416", "title": "Letteratura adab", "text": ""}
{"id": "5901417", "revid": "461603", "url": "https://it.wikipedia.org/wiki?curid=5901417", "title": "Neophytos Larkou", "text": ""}
{"id": "5901420", "revid": "287204", "url": "https://it.wikipedia.org/wiki?curid=5901420", "title": "Giorgos Lemesios", "text": ""}
{"id": "5901421", "revid": "461603", "url": "https://it.wikipedia.org/wiki?curid=5901421", "title": "Demetris Leoni", "text": ""}
{"id": "5901423", "revid": "1573940", "url": "https://it.wikipedia.org/wiki?curid=5901423", "title": "Parigi-Roubaix 2016", "text": "La Parigi-Roubaix 2016, centoquattordicesima edizione della corsa e valevole come decima prova dell'UCI World Tour 2016, si \u00e8 svolta il 10 aprile 2016 lungo un percorso di 257,5 km, da Compi\u00e8gne a Roubaix, comprendente ben 27 tratti di pav\u00e9 per una distanza totale pari a 52 km. \u00c8 stata vinta dall'australiano Mathew Hayman con il tempo di 5h51'53\".\nPercorso.\nIl percorso dell'edizione 2016 si \u00e8 sviluppato su una lunghezza di 257,5\u00a0km ed \u00e8 partito da Compi\u00e8gne con arrivo a Roubaix. Sul percorso, interamente pianeggiante, si sono incontrati 52 km di pav\u00e9, suddivisi in 27 cosiddetti settori, ciascuno caratterizzato da differente lunghezza e difficolt\u00e0 (cinque stelle per i tratti pi\u00f9 difficoltosi).\nSquadre partecipanti.\nPrendono parte alla competizione 25 squadre: oltre alle 18 formazioni con licenza UCI World Tour, partecipanti di diritto, sono state invitate 7 squadre UCI Professional Continental, Bora-Argon 18, Cofidis, Delko-Marseille Provence-KTM, Direct \u00c9nergie, Fortuneo-Vital Concept, Topsport Vlaanderen-Baloise e Wanty-Groupe Gobert."}
{"id": "5901428", "revid": "73843", "url": "https://it.wikipedia.org/wiki?curid=5901428", "title": "Innocenzo di Pietro Francucci da Imola", "text": ""}
{"id": "5901429", "revid": "73843", "url": "https://it.wikipedia.org/wiki?curid=5901429", "title": "Innocenzo Francucci", "text": ""}
{"id": "5901430", "revid": "729019", "url": "https://it.wikipedia.org/wiki?curid=5901430", "title": "Battaglia di Wizna", "text": "La battaglia di Wizna fu combattuta tra il 7 e il 10 Settembre del 1939, tra le forze contrapposte del Terzo Reich e della Polonia, durante le fasi iniziali della seconda guerra mondiale. Secondo lo storico polacco Leszek Moczulski, tra i 350 e i 720 soldati polacchi mantennero le loro posizioni fortificate contro oltre 40.000 tedeschi. Bench\u00e9 la sconfitta fosse inevitabile, i polacchi bloccarono l'avanzata della Wehrmacht per tre giorni, posponendo l'accerchiamento del Gruppo operativo indipendente \"Narew\", impegnato in combattimento nei dintorni. Il terzo giorno i carri armati tedeschi sfondarono la linea polacca e eliminarono i bunker uno per uno. L'ultimo bunker si arrese intorno a mezzogiorno del 10 Settembre.\nDal momento che questa battaglia avvenne in circostanze simili (un numero esiguo di soldati che si contrappone ad un soverchiante numero di nemici, difendendo posizioni fortificate con grande spirito di sacrificio e protraendo lo scontro fino al proprio annientamento), Wizna viene sovente paragonata alla battaglia delle Termopili, in particolare nella cultura di massa polacca. Uno dei simboli della battaglia fu il capitano W\u0142adys\u0142aw Raginis, ufficiale in comando delle forze polacche, il quale giur\u00f2 di mantenere la sua posizione fino a che avrebbe avuto fiato in corpo. Quando gli ultimi due bunker sotto il suo comando terminarono tutte le munizioni, egli ordin\u00f2 ai suoi uomini di arrendersi e si suicid\u00f2.\nStoria.\nSchieramenti.\nLa linea difensiva polacca era inizialmente sostenuta da un solo battaglione del 71\u00ba reggimento di fanteria, comandato dal maggiore Jakub Fober. Tuttavia poco dopo lo scoppio della seconda guerra mondiale, essa venne rafforzata da alcuni distaccamenti di varia entit\u00e0 ed una compagnia di mitraglieri provenienti dalla Fortezza di Osowiec, comandate dal sopracitato capitano W\u0142adys\u0142aw Raginis. Il 2 settembre il Battaglione di fanteria comandato dal maggiore Fober ripieg\u00f2 verso la fortezza di Osowiec, e il comando pass\u00f2 al capitano Raginis. Rimasero a difendere le posizioni 720 uomini, 20 ufficiali e 700 tra soldati e sottoufficiali, anche se alcune fonti sostengono che il numero delle unit\u00e0 polacche non fosse superiore alle 360 unit\u00e0.\nL'8 settembre il generale Heinz Guderian, comandante del XIX Panzer Corps, ricevette l'ordine di avanzare verso Br\u00e8st, attraversando Wizna. Le sue truppe si unirono alla Decima divisione corazzata ed alla brigata \"L\u00f6tzen\", che erano gi\u00e0 presenti nell'area. Le sue forze constatavano di 1200 ufficiali e 41,000 soldati e sottufficiali, equipaggiati con oltre 350 carri armati, 108 obici, 58 pezzi d'artiglieria, 195 cannoni anticarro, 108 mortai, 188 lanciagranate, 288 mitragliatrici pesanti e 689 leggere. Tutto considerato, le sue forze soverchiavano i difensori in un rapporto di 60 a 1.\nCultura di massa.\nLa canzone \"40:1\" del gruppo Power Metal Sabaton \u00e8 ispirata a questa battaglia."}
{"id": "5901433", "revid": "24823", "url": "https://it.wikipedia.org/wiki?curid=5901433", "title": "Ruby Tuesday/Liquid Stone", "text": "Ruby Tuesday/Liquid Stone \u00e8 un singolo del pianista compositore Arturo Stalteri, pubblicato nel 2006 dalla M.P. &amp; Records\nIl disco.\n\u00c8 un omaggio ai Rolling Stones. Un vinile trasparente su cui campeggia al centro un piccolo diamante rosso. \u00c8 stato pubblicato in edizione limitata di 1000 copie. St\u00e0lteri suona il pianoforte campionato, il sintetizzatore e canta."}
{"id": "5901437", "revid": "729019", "url": "https://it.wikipedia.org/wiki?curid=5901437", "title": "Stazione di Vigo-Urz\u00e1iz", "text": "La stazione di Vigo-Urz\u00e1iz (in spagnolo \"Estaci\u00f3n de Vigo-Urz\u00e1iz\") \u00e8 un'importante stazione ferroviaria di Vigo, Spagna, dedicata ai servizi ad alta velocit\u00e0."}
{"id": "5901450", "revid": "729019", "url": "https://it.wikipedia.org/wiki?curid=5901450", "title": "Stazione di Vigo-Guixar", "text": "La stazione di Vigo-Guixar (in spagnolo \"Estaci\u00f3n de Vigo-Guixar\") \u00e8 un'importante stazione ferroviaria di Vigo, Spagna."}
{"id": "5901451", "revid": "729019", "url": "https://it.wikipedia.org/wiki?curid=5901451", "title": "Stazione di Pontevedra", "text": "La stazione di Pontevedra (in spagnolo \"Estaci\u00f3n de Pontevedra\") \u00e8 un'importante stazione ferroviaria di Pontevedra, Spagna.\n\u00c8 posta sulla ferrovia tra Redondela e Santiago de Compostela."}
{"id": "5901454", "revid": "729019", "url": "https://it.wikipedia.org/wiki?curid=5901454", "title": "Stazione di Santiago di Compostela", "text": "La stazione di Santiago di Compostela (in spagnolo \"Estaci\u00f3n de Santiago de Compostela\") \u00e8 la principale stazione ferroviaria di Santiago di Compostela, Spagna."}
{"id": "5901455", "revid": "287204", "url": "https://it.wikipedia.org/wiki?curid=5901455", "title": "Adab (Islam)", "text": "Il sostantivo arabo \u2019adab (), indica in linea di principio il patrimonio letterario, la cosiddetta \"letteratura di adab\", morale e tradizionale della buona consuetudine che, gi\u00e0 in epoca preislamica, aveva costituito il patrimonio avito di riferimento in campo sociale, religioso, giuridico, linguistico, filosofico e sapienziale, cui l'arabo doveva doverosamente ispirarsi, visto che la sua trascuratezza e l'allontanamento da esso violava gravemente l'onore che si doveva al proprio gruppo di appartenenza, che era uno dei pilastri della \"muruwwa\", la somma cio\u00e8 delle virt\u00f9 che rendevano l'uomo degno di questo nome.\nDescrizione.\nDa ci\u00f2 scaturiva il significato di \"educazione\", \"buone maniere\", \"etichetta\", \"raffinatezza\", che sar\u00e0 alla base, in et\u00e0 islamica, della letteratura di adab, necessaria per divulgare i criteri con cui il musulmano era chiamato teoricamente a una corretta gestione della vita sociale e a una sana e apprezzabile amministrazione della societ\u00e0 sotto i pi\u00f9 diversi aspetti, ivi compreso quello politico.\nCome osservava Francesco Gabrieli, a partire dal II secolo del calendario islamico (VIII secolo), l\"adab\" - il cui campo d'interesse era in modo preponderante costituito dalla conoscenza dell'antica epica araba (\"Ayy\u0101m al-\u02bfArab\"), delle genealogie del periodo preislamico (\"nasab\") e dalla poesia araba della j\u0101hiliyya - cominci\u00f2 lentamente ad abbracciare anche elementi delle culture diverse da quella araba e islamica. Quindi quelle della Persia, dell'Ellenismo e dell'India.\nIl maggior \"\u2019ad\u012bb\" (cultore della \"\u2019adab\") nel III secolo E./IX secolo fu senz'altro al-J\u0101\u1e25i\u1e93 di Bassora che riemp\u00ec i suoi lavori di riferimenti non solo poetici e letterari in genere, ma anche di detti gnomici e di proverbi, di riferimenti all'epica persiana e alle tradizioni indiane, alle favole, alla filosofia, all'etica e all'economia."}
{"id": "5901457", "revid": "729019", "url": "https://it.wikipedia.org/wiki?curid=5901457", "title": "Stazione di A Coru\u00f1a", "text": "La stazione di A Coru\u00f1a (in galiziano \"Estaci\u00f3n da Coru\u00f1a\") \u00e8 la principale stazione ferroviaria di A Coru\u00f1a, Spagna.\n\u00c8 uno dei capolinea della linea ferroviaria Zamora-A Coru\u00f1a, di 453 km, che percorre il nord della Spagna sino alla stazione di Zamora."}
{"id": "5901458", "revid": "729019", "url": "https://it.wikipedia.org/wiki?curid=5901458", "title": "Stazione di Saragozza-Delicias", "text": "La stazione di Saragozza-Delicias (in spagnolo \"Estaci\u00f3n de Zaragoza-Delicias\") \u00e8 un'importante stazione ferroviaria di Saragozza, Spagna."}
{"id": "5901460", "revid": "31886", "url": "https://it.wikipedia.org/wiki?curid=5901460", "title": "Ruggero di Montgommery", "text": "Origine.\nSecondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", Ruggero era il figlio terzogenito del signore di Montgommery, visconte di Hi\u00e9mois, Conte d'Alen\u00e7on e Conte di Shrewsbury, Ruggero II di Montgommery e della sua prima moglie, Mabel di Bell\u00eame (\u2020 dicembre 1079); anche il monaco e storico inglese, Orderico Vitale, nel suo \"Historia ecclesiastica\", conferma che Ruggero era il figlio terzogenito di Ruggero II di Montgommery, e della sua prima moglie, Mabel de Bell\u00eame che, secondo Guglielmo di Jumi\u00e8ges, era figlia Signore di Bell\u00eame e signore d'Alen\u00e7on, Guglielmo II (\u2020 1030) e di Hildeburga, figlia del visconte del Maine, Arnolfo (\"Hildeburgem quippe filiam Arnulfi\").&lt;br&gt;Ruggero II di Montgommery, ancora secondo Guglielmo di Jumi\u00e8ges era il figlio terzogenito del visconte di Hiesmois e signore di Montgommery, Ruggero I e, come conferma la \"Chronica Albrici Monachi Trium Fontium\" di Iosselina, figlia di Seufria, sorella della contessa di Rouen e marchesa di Normandia, Gunnora.\nBiografia.\nNel 1074, suo padre, Ruggero, fu creato I conte di Shrewsbury, al confine nord del Galles e piano piano accumul\u00f2 molte delle terre che costituiscono l'odierno West Sussex, facendo di lui uno degli uomini pi\u00f9 ricchi del tempo ed era proprietario di un grande numero di castelli, non solo attorno ad Arundel, ma anche in tutte le terre che rientravano nel contado di cui era stato investito; lo storico William John Corbett sostiene che a Ruggero erano state assegnate le baronie pi\u00f9 ricche e che aveva ottenuto il permesso di costruire liberamente dei castelli.\nSua madre, Mabel, fu uccisa il 2 dicembre 1079, da Ugo di Giroie, che, secondo Guglielmo di Jumi\u00e8ges, assieme a tre fratelli, si introdusse nel castello di Bures (vicino a Caen), e la decapit\u00f2, mentre lei si rilassava nel letto dopo aver fatto un bagno. Gli assassini di Mabel fuggirono nel Ducato di Puglia. Il corpo di Mabel fu portato a Troarn, dove fu sepolto 3 giorni dopo (il 5 dicembre), nel convento della citt\u00e0.\nVerso il 1080, Ruggero compare citato in un documento di donazione del padre, Ruggero, in suffragio dell'anima della madre, Mabel, poco dopo la sua morte.\nRuggero si spos\u00f2 in prime nozze con una donna di cui non si conoscono n\u00e9 il nome n\u00e9 gli ascendenti.\nVerso il 1090, Ruggero spos\u00f2, in seconde nozze, Almodis, che, secondo il \"Chronicon sancti Maxentii Pictavensis, Chroniques des Eglises d'Anjou\", Almodis era la sorella del Conte de La Marche, Bosone III, che, sempre secondo il \"Chronicon sancti Maxentii Pictavensis, Chroniques des Eglises d'Anjou\", era figlio primogenito del Conte de La Marche, Adalberto II e della moglie, Ponzia, di cui non si conoscono gli ascendenti.; Ruggero, a quel tempo era signore di un vasto dominio in Inghilterra, tra Yorkshire, Lincolnshire e Anglia orientale, come risulta dall Complete Peerage XI (non consultata).&lt;br&gt;Non molto tempo dopo, mor\u00ec il Conte de La Marche, Bosone III; la morte del fratello di sua moglie, Bosone III (\"Boso comes de Marchia\") viene riportata dal \"Chronicon sancti Maxentii Pictavensis, Chroniques des Eglises d'Anjou\", nel 1091 (\"MXCI\"), precisando che fu ucciso (in battaglia) a Confolens (\"Confolento castro\") e che, dato che non aveva eredi, gli succedette la sorella, Almodis (\"Aumodis soror sua\").&lt;br&gt;Per\u00f2, anche per il fatto che Almodis si trovava in Inghilterra, la contea fu governata dallo zio, Oddone I, come ci viene confermato dal documento n 93, datato 1092, del \"Cartulaire de l'abbaye d'Uzerche (Corr\u00e8ze)\", in cui il conte Oddone (\"Oddo comes qui rater fuit Aldeberti Marchi\u00e6 comitis\") fa una donazione in suffragio delle anime del padre, Bernardo, della madre, Amelia, dei nipoti, Bosone, e di due suoi fratelli, e del fratello, Adalberto II.\nRuggero viene citato ancora nel documento n\u00b0 13 del \"Cartulaire de Marmoutier pour le Perche\", datato 1092, inerente ad una donazione fatta dal fratello primogenito, Roberto.\nAncora secondo Orderico Vitale, suo padre, Ruggero mor\u00ec circa sei anni dopo Guglielmo il Conquistatore; mor\u00ec a Shrewsbury, nel 1094, dove venne sepolto, nella chiesa dedicata a San Pietro, da lui edificata.&lt;br&gt;Dopo la sua morte, le sue propriet\u00e0 vennero equamente divise fra i suoi numerosi figli, come da volont\u00e0 testamentarie, al primogenito, Roberto, andarono le propriet\u00e0 normanne, trovandosi cos\u00ec proprietario di buona parte della Normandia centro-meridionale, mentre al secondogenito, Ugo, andarono le propriet\u00e0 inglesi, che, alla morte di Ugo, nel 1098, passarono a Roberto, che pag\u00f2 al re d'Inghilterra, Guglielmo II il Rosso 3000 sterline (\"hi millia librarum sterilensium\").&lt;br&gt;In quello stesso anno (1098), mor\u00ec anche il conte de La Marche, Oddone, e Ruggero pot\u00e9 prendere possesso della contea, assieme alla moglie, Almodis.\nIn quel periodo Ruggero viene citato nel documento n\u00b0 XV delle \"Chartes et documents pour servir \u00e0 l'histoire de l'abbaye de Charroux\", di data imprecisata, quando era ancora in vita il re d'Inghilterra, Guglielmo II il Rosso o Rufus (\u2020 1100), inerente a una donazione, fatta con la moglie, Almodis.\nDopo la morte del re d'Inghilterra, Guglielmo II il Rosso (1100), assieme a suo fratello, Roberto, si schier\u00f2 a favore di Roberto II il Corto, che lottava per il possesso del regno contro il fratello minore, Enrico Beauclerc, che ebbe la meglio e fu re d'Inghilterra, mentre Roberto il Corto, mantenne il ducato di Normandia. Nel 1102, in quanto partigiano di Roberto il Corto, Ruggero, assieme ai fratelli, Roberto II di Bell\u00eame e Arnolfo, signore di Pembroke, fu bandito dal regno d'Inghilterra, come risulta anche dalla nota d) di pag. 687 del Complete Peerage XI (non consultata).\nMentre suo fratello Roberto si ritir\u00f2 nella sua contea in Normandia, sempre al fianco del suo duca, Roberto il Corto, Ruggero si ritir\u00f2 nella contea de La Marche, dove govern\u00f2 con la moglie, Almodis, e, negli anni successivi, venne citato in alcuni documenti: il documento n\u00b0 83, datato 1113 circa, del \"Cartulaire de l'abbaye d'Uzerche (Corr\u00e8ze)\", in cui vene citato assieme alla moglie, Almodis (\"Comite Rotgerio et eius uxore comitissa de Marchia\").\nSua moglie Almodis mor\u00ec verso il 1117, lasciando la contea a Ruggero affiancato dal figlio primogenito, Adalberto.\nDiscendenza.\nRuggero dalla prima moglie ebbe una figlia:\nRuggero da Almodis ebbe cinque figli:"}
{"id": "5901461", "revid": "729019", "url": "https://it.wikipedia.org/wiki?curid=5901461", "title": "Stazione di San Sebasti\u00e1n", "text": "La stazione di San Sebasti\u00e1n (in spagnolo \"Estaci\u00f3n de San Sebasti\u00e1n\") \u00e8 la principale stazione ferroviaria di San Sebasti\u00e1n, Spagna."}
{"id": "5901466", "revid": "729019", "url": "https://it.wikipedia.org/wiki?curid=5901466", "title": "Stazione di Burgos Rosa de Lima", "text": "La stazione di Burgos Rosa de Lima (in spagnolo \"Estaci\u00f3n de Burgos Rosa de Lima\") \u00e8 un'importante stazione ferroviaria di Burgos, Spagna."}
{"id": "5901468", "revid": "729019", "url": "https://it.wikipedia.org/wiki?curid=5901468", "title": "Stazione di Salamanca", "text": "La stazione di Salamanca (in spagnolo \"Estaci\u00f3n de Salamanca\") \u00e8 la principale stazione ferroviaria di Salamanca, Spagna.\n\u00c8 situata alla confluenza di due linee, la prima che la collega alla stazione di Medina del Campo, la seconda che la collega con la stazione di \u00c1vila."}
{"id": "5901470", "revid": "729019", "url": "https://it.wikipedia.org/wiki?curid=5901470", "title": "Stazione di Valladolid-Campo Grande", "text": "La stazione di Valladolid-Campo Grande (in spagnolo \"Estaci\u00f3n de Valladolid-Campo Grande\") \u00e8 un'importante stazione ferroviaria di Valladolid, Spagna."}
{"id": "5901472", "revid": "729019", "url": "https://it.wikipedia.org/wiki?curid=5901472", "title": "Stazione di Segovia-Guiomar", "text": "La stazione di Segovia-Guiomar (in spagnolo \"Estaci\u00f3n de Segovia-Guiomar\") \u00e8 un'importante stazione ferroviaria di Segovia, Spagna."}
{"id": "5901474", "revid": "697352", "url": "https://it.wikipedia.org/wiki?curid=5901474", "title": "Adab (disambigua)", "text": ""}
{"id": "5901475", "revid": "729019", "url": "https://it.wikipedia.org/wiki?curid=5901475", "title": "Stazione di Gij\u00f3n", "text": "La stazione di Gij\u00f3n (in spagnolo \"Estaci\u00f3n de Gij\u00f3n\") \u00e8 la principale stazione ferroviaria di Gij\u00f3n, Spagna."}
{"id": "5901476", "revid": "466539", "url": "https://it.wikipedia.org/wiki?curid=5901476", "title": "Attentato di Saint-Quentin-Fallavier", "text": "L'Attentato di Saint-Quentin-Fallavier ha avuto luogo il 26 giugno 2015 a Saint-Quentin-Fallavier, nei pressi di Lione, in Francia, quando un musulmano francese di origine nordafricana, Yassin Salhi, dopo aver decapitato il suo datore di lavoro Herv\u00e9 Cornara, ha guidato il suo furgone verso delle bombole di gas, causando un'esplosione che ha ferito 2 persone.\nSvolgimento dei fatti.\nIntorno alle 09:30, Yassin Salhi ha ucciso, decapitandolo, il suo datore di lavoro e ha poi posto il cadavere nel suo furgone, con cui si \u00e8 diretto a un impianto della Air Products, dove, una volta entrato, si schiant\u00f2 contro delle bombole di gas industriali che esplosero ferendo, non gravemente, due persone. Le autorit\u00e0 presenti sul posto arrestarono immediatamente Yassin, che poi il 22 dicembre dello stesso anno si suicid\u00f2."}
{"id": "5901477", "revid": "576144", "url": "https://it.wikipedia.org/wiki?curid=5901477", "title": "Castello di Eisenach", "text": "Il castello di Eisenach \u00e8 un palazzo che sorge nel lato settentrionale della piazza del Mercato del comune tedesco di Eisenach in Turingia. Esso \u00e8 stato residenza dei duchi di Sassonia-Eisenach e successivamente una delle residenze dei granduchi di Sassonia-Weimar-Eisenach. Oggi ospita uffici dell'amministrazione comunale, gli archivi comunali (ala settentrionale) e dal 1931 il Museo della Turingia.\nStoria.\nL'attuale castello deve la propria esistenza, secondo una tradizione, ad un evento inaudito: quando Anna Sofia Carlotta di Brandeburgo-Schwedt, una marchesa nata Brandeburgo-Schwedt e vedova dell'ultimo duca di Sassonia-Eisenach Guglielmo Enrico, fu cacciata dal Paese e furono noti altri scoraggianti gesti degli eredi, ordin\u00f2 di svuotare il castello in cui risiedeva \u00ab\u2026fino all'ultimo chiodo\u00bb, tanto che al momento del suo trasloco non rimase pi\u00f9 molto di utilizzabile nell'edificio. Incollerito grandemente da questa figuraccia, il duca Ernesto Augusto I di Sassonia-Weimar deve aver disposto l'immediata demolizione dell'intero castello.\nIl 20 gennaio 1742 giunse l'ordine di erigere un nuovo castello ad Eisenach. Sull'area stabilita per la costruzione, vi erano ancora sei case borghesi e l'acquisto degli immobili si rivel\u00f2 subito molto costoso e ben presto la disponibilit\u00e0 finanziaria per la costruzione non concord\u00f2 pi\u00f9 con le aspirazioni del duca. La commissione ducale per la costruzione con l'architetto di corte come direttore del progetto, Gottfried Heinrich Krohne, giunse alla conclusione che con le dimensioni volute, l'adozione delle fondamenta e in parte dei muri portanti delle case borghesi quali obiettivi inderogabili (come l'utilizzo di soli materiali di poco prezzo, graticci e parti della vecchia residenza), sarebbe stata molto difficile e la pianificazione e la trasformazione furono realizzate solo gradualmente. Con i finanziamenti a disposizione, il mantenimento dei controsoffitti e delle strutture portanti sarebbe stato possibile solo senza realizzare l'ala meridionale, cosa che non corrispondeva alle esigenze d'immagine di una corte ducale. Cos\u00ec nel 1743 nacque nel progetto l'erezione di un'ala settentrionale destinata a spazio per feste.\nPer poter collegare ragionevolmente le due ali, venne inserita nel progetto un edificio di collegamento. Esso funse prioritariamente alla sistemazione al pianoterra delle nuove scuderie. L'ala est, inizialmente concepita come scuderia, fu dotata di volte nel 1743, ma il risultato non piacque al duca, che perci\u00f2 fece terminare questo fabbricato non finito come foresteria e abitazione per la servit\u00f9. Questa parte del castello venne demolita nel 1933.\nNel 1744 i lavori furono concentrati sulle modifiche alle coperture, nel 1746 di conseguenza vi fu la demolizione di un piano gi\u00e0 innalzato a causa di problemi statici e marciume nelle travi portanti. Nel frattempo si era gi\u00e0 lavorato al sistema di riscaldamento, e nel 1745 furono ordinate 30 stufe in ferro. Nel 1746 furono ordinati per le scalinate, la pavimentazione e parti della facciata conci di gran formato in pietra arenaria in una cava delle vicinanze. Nella sala delle feste nel 1747 furono installati grossi e raffinati specchi in cristallo e due lampadari dorati. Nell'autunno dello stesso anno le scuderie furono terminate. Il nuovo piano superiore dell'ala meridionale, tre stanze con le loro nicchie per letti e quelle per stufe e il relativo corridoio, fu parimenti terminato nel 1747, sebbene mancassero ancora porte e finestre.\nLe necessarie gronde del tetto furono iniziate solo nel 1748, per le quali furono montate dodici tubazioni in rame e un sistema ad anello sotterraneo di raccolta e scarico delle acque piovane.\nDopo che la corte interna per prima cosa, ancora non terminata, fu coperta di aiole, si decise nel 1756 di procedere alla pavimentazione della corte stessa.\nL'odierno aspetto del castello fu terminato con il completamento della facciata dal lato piazza del mercato nel 1748. All'inizio dell'anno successivo mor\u00ec colui che aveva disposto la costruzione del nuovo castello. Dopo la morte del duca e dell'architetto progettista, l'opera fu terminata negli anni 1750. Il castello rimase fino al 1918 il luogo di rappresentanza della corte ducale di Eisenach.\nArchitettura.\nIl castello fu eretto in stile tardo-barocco, un impianto originale a quattro ali, la cui facciata meridionale prospetta direttamente sulla piazza del mercato. Nell'ala nord si trova il salone delle feste, che ha una superficie di 120\u00a0m2 e si eleva per due piani. Gli stucchi del salone sono dei Krohne e risalgono al periodo tra il 1745 e il 1747."}
{"id": "5901478", "revid": "729019", "url": "https://it.wikipedia.org/wiki?curid=5901478", "title": "Stazione di Sevilla-Santa Justa", "text": "La stazione di Sevilla-Santa Justa (in spagnolo \"Estaci\u00f3n de Sevilla-Santa Justa\") \u00e8 la principale stazione ferroviaria di Siviglia, Spagna. \u00c8 stata progettata dallo studio architettonico Cruz y Ortiz."}
{"id": "5901481", "revid": "729019", "url": "https://it.wikipedia.org/wiki?curid=5901481", "title": "Stazione di Jerez de la Frontera", "text": "La stazione di Jerez de la Frontera (in spagnolo \"Estaci\u00f3n de Jerez de la Frontera\") \u00e8 la principale stazione ferroviaria di Jerez de la Frontera, Spagna."}
{"id": "5901483", "revid": "21583", "url": "https://it.wikipedia.org/wiki?curid=5901483", "title": "Corrado II (disambigua)", "text": ""}
{"id": "5901508", "revid": "110157", "url": "https://it.wikipedia.org/wiki?curid=5901508", "title": "Deja Vu Tour", "text": "Deja Vu Tour (o \"El Show\") \u00e8 una serie di concerti dal cantante messicano Luis Miguel per promuovere il suo singolo \"Deja Vu\"\nStoria.\nQuesto tour \u00e8 iniziato a Las Vegas con quattro concerti come parte della celebrazione della proclamazione di indipendenza del Messico. \u00c8 stato presentato nelle seguenti citt\u00e0: Phoenix, San Diego, Inglewood e Oakland per un totale di nove concerti negli Stati Uniti. Poi viaggia verso Messico per stare in piedi per la prima volta nel \"Palenque\" di Guadalajara con quattro spettacoli.\nNel mese di ottobre \u00e8 tornato in Cile (Santiago e Vi\u00f1a del Mar), Argentina (Buenos Aires, Rosario, Cordoba, Mendoza, Tucuman e Posadas) e Paraguay per un totale di 16 presentazioni. Nel gennaio 2015 inizia la sua stagione di concerti in Messico."}
{"id": "5901509", "revid": "120518098", "url": "https://it.wikipedia.org/wiki?curid=5901509", "title": "Non belligeranza", "text": "Non belligeranza \u00e8 una espressione che indica la posizione politica e giuridica di uno Stato che, pur astenendosi dal conflitto, attua un diverso trattamento nei confronti delle varie nazioni belligeranti. Si pu\u00f2 considerare come a met\u00e0 tra la neutralit\u00e0 e lo stato di guerra.\nLa nazione \"non belligerante\" non partecipa direttamente alle ostilit\u00e0, ma offre i suoi servizi a un'altra. Non invia, dunque, truppe a combattere, ma non si oppone ad offrire risorse quali petrolio, \"intelligence\", e cos\u00ec via, mentre potrebbe non farlo a favore di una terza nazione.\nLa locuzione fu coniata in Italia nel settembre 1939 e utilizzata nei comunicati per mezzo dei quali il governo rendeva pubblica la propria politica internazionale nell'ambito della Seconda guerra mondiale. Successivamente fu utilizzata dalla Turchia (gennaio 1940) e dalla Spagna (giugno 1940).\nIl termine deriva dal latino \"Bellum,-a ,\" \"guerra\", neutro della seconda declinazione."}
{"id": "5901512", "revid": "1463849", "url": "https://it.wikipedia.org/wiki?curid=5901512", "title": "Ruggero Manna", "text": "Biografia.\nFormazione.\nRuggero Manna nacque a Trieste da Pietro Manna, nobile cremonese, e da Carolina Bassi (Napoli, 10 gennaio 1781 - Cremona, 12 dicembre 1862), celebre cantante napoletana.\nAvviato agli studi musicali dalla madre, studi\u00f2 dapprima con lo zio Ladislao Bassi e dal 1817 a Milano con Vincenzo Lavigna. Tale fu l'eco del giovane talento, che ebbe l'onore di venir compreso nel libro \"Fanciulli celebri d'Italia\" di Francesco Berlan. Anche l'editore Ricordi, venutone a conoscenza, volle rendergli omaggio dedicandogli, nel 1815, la sinfonia dell'opera \"La donna selvaggia\" di Carlo Coccia, con le seguenti parole: \u00abDedicata al raro merito e particolare talento musicale del Signor Don Ruggero Manna dell'et\u00e0 d'anni sei e mezzo\u00bb.\nAl 1820 risale la sua prima composizione conosciuta: un Duetto per soprano e tenore, tratto dall'Artaserse di Metastasio.\nFrequent\u00f2 a partire dal 1821 il Liceo Musicale di Bologna, conseguendo il diploma a soli 15 anni. Il 12 giugno 1823, in occasione della solenne assegnazione dei premi, venne eseguita la cantata \"Sacrifizio ad Apollo\" (a 3 voci con orchestra) ed una sinfonia concertata a vari strumenti. Il 27 agosto del 1824, infine, ottenne la nomina di maestro compositore presso l'Accademia Filarmonica di Bologna.\nTra il 1824 e il 1832 comp\u00ec diversi viaggi di studio. Tappa privilegiata fu Vienna dove ebbe modo di conoscere i musicisti pi\u00f9 in voga al tempo (Adalbert Gyrowetz, Carl Czerny, Joseph Merk, Josef Mayseder, Maximilian Stadler ed altri).\nCarriera.\nConclusi gli studi, Manna torn\u00f2 a Cremona iniziando la collaborazione con il Teatro Concordia (oggi Teatro Ponchielli): nella stagione di carnevale 1828-1829 sostitu\u00ec il \"maestro al cembalo\" Giovan Francesco Poffa (Cremona, 1776 - Cremona, 1835), colpito da alcuni disturbi di salute. A partire dalla successiva stagione 1829-1830, in seguito all'aggravarsi delle condizioni di Poffa, assunse saltuariamente la guida dell'orchestra del teatro.\nNel novembre del 1832 debutt\u00f2 al Teatro Grande di Trieste con l'opera \"Jacopo di Valenza\" (libretto di Calisto Bassi). \nManna riscosse un notevole successo, al punto che gli fu affidato il posto di maestro concertatore nel medesimo teatro, ove rimase fino al 1835.\nDal 1835 si trasfer\u00ec stabilmente a Cremona per assumere il nuovo incarico di Maestro di Cappella della Cattedrale (ruolo che ricopr\u00ec fino alla morte). Assunse inoltre definitivamente (1836) il ruolo di \"maestro concertatore\" presso il Teatro Concordia al fianco di Carlo Bignami (primo violino e direttore dell'orchestra).\nContribu\u00ec alla creazione della \"Sala degli esercizi musicali\" (1837-1850) grazie alla quale i dilettanti potevano perfezionarsi nello studio ed esibirsi in pubblico, garantendo inoltre un minimo guadagno ai maestri che vi partecipavano in qualit\u00e0 di insegnanti. Il pagamento di 3 lire austriache mensili consentiva agli iscritti di partecipare alle accademie.\nL'eredit\u00e0 di tale istituzione fu portata avanti da un'altra associazione, gi\u00e0 attiva, promossa dallo stesso Manna in collaborazione con i maestri Carlo Bignami e Giovanni Maini (primo corno dell'orchestra del teatro): la \"Pia Istituzione Musicale\". \nFondata nel 1840 ed ufficialmente attiva dal 1\u00ba settembre 1842, oltre a promuovere la pratica musicale con accademie e concerti, essa si proponeva di offrire una forma di assistenza economica ai musicisti iscritti.\nLa carriera operistica di Ruggero Manna prosegu\u00ec nell'autunno del 1845 con l'opera \"Preziosa\" (libretto di Carlo Ettore Colla) allestita per il Teatro di Casalmaggiore (Cr) e l'anno successivo con \"Il Profeta Velato\" (libretto di Giacomo Sacchero), rappresentato al Teatro Grande di Trieste il 18 novembre 1846.\nL'esperienza teatrale di Manna, tuttavia, non ebbe particolare seguito. \nEgli prefer\u00ec ritirarsi dedicandosi alla musica sacra e alle composizioni per le accademie musicali.\nSolamente nel 1854 torner\u00e0 a considerare il melodramma, promuovendo la realizzazione di un'opera collettiva, \"La Vergine di Kermo\" (libretto di Francesco Guidi), a favore della Pia Istituzione Musicale. Prevedendo in origine la partecipazione di quindici compositori (fra cui Rossini e Verdi), l'opera fu in realt\u00e0 portata a termine da dodici musicisti (Antonio Cagnoni, Francesco Cortesi, Ettore Fiori, Jacopo Foroni, Carlo Andrea Gambini, Gennaro Graum, Ruggero Manna, Alberto Mazzucato, Apollinare Micelich, Giovanni Pacini, Carlo Pedrotti, Ermanno Picchi, Amilcare Ponchielli, Luigi Ricci, Lauro Rossi) ed ebbe una sola esecuzione nel 1870 al Teatro Concordia di Cremona, sotto la direzione di Amilcare Ponchielli.\nNel 1849 Manna port\u00f2 a termine la composizione del \"De profundis\" per coro a 4 voci, soli e orchestra dedicato all'amico e collega Carlo Bignami, scomparso il 2 agosto del 1848. Secondo le intenzioni del compositore, l'opera fu pubblicata (1850) riservando i profitti ai figli ed alla vedova del Bignami.\nUltimi anni.\nAl 1862 risale l'ultima importante composizione sacra di Manna: la cantata \"Gli esuli d'Israello\" (dal Salmo 136, liberamente tradotto dal poeta Vincenzo Meini). Cos\u00ec come il \"De profundis\", la cantata ebbe una certa risonanza nelle riviste musicali dell'epoca. L'opera, dedicata a Vittorio Emanuele II, fu eseguita il 29 giugno 1862 nel Salone dei Cinquecento di Palazzo Vecchio, in occasione di un'accademia vocale e strumentale tenutasi a Firenze.\nLa morte della madre Carolina Bassi, avvenuta il 14 dicembre 1862 all'et\u00e0 di 82 anni, costitu\u00ec un grave lutto per il compositore, il quale cominci\u00f2 a partecipare sempre meno alle attivit\u00e0 musicali cittadine (soprattutto a causa delle inferme condizioni di salute).\nDurante tutta la propria carriera Manna rimase in contatto epistolare con diverse personalit\u00e0 della vita musicale e letteraria italiana dell'epoca. Tra gli altri citiamo Gioacchino Rossini, Giacomo Meyerbeer, Johann Simon Mayr, Raimondo Boucheron, Gaetano Gaspari, il conte Cesare di Castelbarco, Aleardo Aleardi ed altri ancora. Parallelamente alla principale attivit\u00e0 di compositore ed esecutore, fu anche corrispondente della \u00abGazzetta Musicale di Milano\u00bb, rivista specializzata fondata nel 1842 dall'editore Tito Ricordi. \nStimato e apprezzato ben oltre la cerchia ristretta di Cremona, seppe guadagnarsi una posizione centrale nel panorama musicale di met\u00e0 Ottocento. Fu accolto come membro onorario presso varie societ\u00e0 filarmoniche italiane, fra cui Torino, Firenze, Bergamo, Padova, Roma e Bologna.\nRuggero Manna mor\u00ec a Cremona il 13 maggio 1864, a soli 56 anni d'et\u00e0."}
{"id": "5901517", "revid": "599013", "url": "https://it.wikipedia.org/wiki?curid=5901517", "title": "L\u00e9opold Dion", "text": "Crimini.\nLa sua prima violenza sessuale, che si trasform\u00f2 in seguito in tentato omicidio, fu contro una ragazza di Pont-Rouge. L\u00e9opold Dion e il fratello stuprarono e accoltellarono la donna su dei binari ferroviari che collegavano la strada Rang Petit-Capsa al villaggio di Pont-Rouge. La lasciarono credendola morta ma sopravvisse, nonostante avesse riportato danni fisici e psicologici.\nDion abus\u00f2 sessualmente di 21 ragazzi, uccidendone 4. Attirava le sue vittime fingendosi un fotografo.\nIl suo primo omicidio riguard\u00f2 il dodicenne Guy Luckenuck, quel giorno a Quebec City per lezioni di pianoforte. Dion avvicin\u00f2 il ragazzo scattandogli delle foto con una vecchia camera prima di dirgli che voleva proseguire altrove. Port\u00f2 il ragazzo in campagna dove, in un luogo isolato, lo strangol\u00f2 e poi lo seppell\u00ec.\nIl 5 maggio 1963, Dion incontr\u00f2 i bambini di 8 e 10 anni Alain Carrier e Michel Morel. Us\u00f2 lo stesso piano per attirarli in macchina, portandoli in un edificio in disuso a Saint-Raymond-de-Portneuf. Disse ad Alain che voleva giocare al prigioniero, affinch\u00e9 potesse legare il bambino. Una volta che il bambino fu sopraffatto, Dion spost\u00f2 l'attenzione sull'altro, Michel, che aveva lasciato fuori, e chiese al bambino di togliersi i vestiti. Dion quindi lo strangol\u00f2 con una garrota, prima di rientrare nell'edificio e strangolare l'altro bambino.\nIl 26 maggio 1963, incontr\u00f2 il tredicenne Pierre Marquis, che fu anche lui ingannato con il trucco del fotografo. Erano a poca distanza da una duna, che era diventata la tomba di Guy Luckenuck il mese prima. Ancora una volta, Dion chiese alla vittima di spogliarsi e posare nudo. Il ragazzo accett\u00f2, ma quando Dion tent\u00f2 di strangolarlo, lott\u00f2 fino a che non fu sopraffatto. Dion strangol\u00f2 quindi Marquis.\nArresto.\nDion, che era in libert\u00e0 condizionata dopo aver stuprato una maestra di scuola anni prima, fu arrestato il giorno dopo il suo ultimo omicidio. Fu la descrizione rilasciata da un ragazzo che aveva avvicinato ma che gli sfugg\u00ec, che port\u00f2 la polizia ad arrestarlo. Una volta in prigione, Dion aspett\u00f2 un mese prima di confessare nel dettaglio gli omicidi nell'interrogatorio. Port\u00f2 poi gli investigatori nel luogo dove aveva seppellito i corpi.\nProcesso.\nL'avvocato Guy Bertrand difese Dion al processo. Dion alla fine fu accusato solo di un omicidio, quello di Pierre Marquis, per la mancanza di prove per gli altri omicidi. Il 10 aprile 1964, il giudice G\u00e9rard Lacroix lo condann\u00f2 all'impiccagione.\nLa pena di morte fu commutata in ergastolo dal Governatore generale del Canada Georges Vanier dopo che l'appello alla Corte suprema del Canada di Bertrand era fallito.\nMorte.\nIl 17 novembre 1972, Dion fu accoltellato a morte da un altro detenuto, Normand \u201cLawrence d'Arabie\u201d Champagne, che fu in seguito giudicato non colpevole per l'omicidio per insanit\u00e0 mentale."}
{"id": "5901519", "revid": "254059", "url": "https://it.wikipedia.org/wiki?curid=5901519", "title": "Monumento funebre di Azzone Visconti", "text": "Il monumento funebre di Azzone Visconti \u00e8 un monumento sepolcrale situato nella chiesa di San Gottardo in Corte a Milano, realizzato da Giovanni di Balduccio per ospitare le spoglie di Azzone Visconti, signore di Milano.\nStoria e descrizione.\nIl monumento, primo ad introdurre nell'arte scultoria lombarda la tipologia dell'arca funebre a baldacchino, poggia su due colonne tramite delle mensole. Sul lato inferiore del sarcofago \u00e8 scolpito il biscione visconteo, mentre sul fronte vi sono le statue delle \"citt\u00e0 lombarde armate\", rappresentate dai rispetti santi patroni, che rendono omaggio a sant'Ambrogio, con cui viene personificata la citt\u00e0 di Milano, sotto la quale Azzone aveva unificato il futuro ducato di Milano: ai piedi di sant'Ambrogio, Azzone Visconti riceva l'investitura da Ludovico il Bavaro.\nSul lato superiore del sarcofago vi \u00e8 la statua di Azzone disteso, a cui sono affiancati due angeli che reggono la cortina funebre realizzata mediante un ampio uso di panneggio. Lo stile differente della statua distesa di Azzone farebbe pensare ad attribuzione della statua del committente a Balduccio, mentre le altre parti sarebbe state realizzate dalla sua bottega con suoi interventi limitati."}
{"id": "5901521", "revid": "80078732", "url": "https://it.wikipedia.org/wiki?curid=5901521", "title": "SS562", "text": ""}
{"id": "5901524", "revid": "729019", "url": "https://it.wikipedia.org/wiki?curid=5901524", "title": "Kamov Ka-18", "text": "Il Kamov Ka-18 (in caratteri cirillici \u041a\u0430\u043c\u043e\u0432 \u041a\u0430-18, nome in codice NATO Hog) \u00e8 un elicottero utility con rotori controrotanti a tre pale, progettato dall'OKB 938 diretto da Nikolaj Il'i\u010d Kamov e sviluppato in Unione Sovietica negli anni cinquanta.\nPortato in volo per la prima volta nel 1956, venne progettato per sostituire il Kamov Ka-15, dal quale si differenziava per la fusoliera allungata e il motore pi\u00f9 potente, un Ivchenko AI-14V radiale da 255 CV. Ne sono state costruite circa 120 unit\u00e0."}
{"id": "5901526", "revid": "72396", "url": "https://it.wikipedia.org/wiki?curid=5901526", "title": "Broadcast Driver Architecture", "text": "Broadcast Driver Architecture (BDA) \u00e8 lo standard Microsoft per la cattura di video in digitale sui sistemi Microsoft Windows. Esso comprende gli standard ATSC e Digital Video Broadcasting (DVB) e fornisce agli sviluppatori un metodo standardizzato per l'accesso ai tuner TV (generalmente PCI, PCI-Express o USB). Rappresenta la componente driver delle Tecnologie TV Microsoft e viene usato dai produttori di hardware per creare sintonizzatori digitali per Windows e altres\u00ec per il supporto a nuovi tipi di reti o caratteristiche hardware personalizzate. La documentazione per BDA \u00e8 fornita assieme al Windows Driver Development Kit (Windows DDK) e al Platform SDK. In linea di principio, qualsiasi software compatibile con BDA dovrebbe essere compatibile anche con qualunque dispositivo compatibile con BDA.\nEsempi di applicazioni che utilizzano i driver BDA includono Web TV for Windows (integrato in Windows 98 e Windows Me), Windows XP Media Center Edition, MediaPortal, GB-PVR, DVBViewer, ULENet e molti altri software di terze parti.\nL'architettura BDA \u00e8 stata introdotta con Windows 98 come parte del Windows Driver Model."}
{"id": "5901541", "revid": "1669436", "url": "https://it.wikipedia.org/wiki?curid=5901541", "title": "Sarcofago di Ottone e Giovanni Visconti", "text": "Il sarcofago di Ottone e Giovanni Visconti \u00e8 un monumento sepolcrale situato nel duomo di Milano, realizzato da un anonimo Maestro Campionese per ospitare le spoglie di Ottone Visconti e Giovanni Visconti, arcivescovi di Milano.\nStoria e descrizione.\nIl monumento \u00e8 tra i pi\u00f9 antichi esempi scultorei gotici a Milano: risalente alla fine del XIII secolo, \u00e8 conservato nella navata destra del duomo di Milano. Il monumento \u00e8 realizzato in marmo rosso di Verona con la struttura del sarcofago a falde spioventi, chiaro riferimento ai monumenti funebri romani in porfido: il monumento, sorretto da due colonne aggiunte nel tardo Trecento, presenta la figura dell'arcivescovo distesa sulla falda anteriore, a cui vengono affiancati da due statue di \"Evangelisti\" e da \"Diaconi\". Tale soluzione trova ampi precedenti nella statuaria francese dell'epoca, ma soprattutto nel \"Monumento funebre del cardinale De Braye\" di Arnolfo di Cambio presso la chiesa di San Domenico di Orvieto. Il sarcofago fu il modello di ispirazione per l'arca di Berardo Maggi, sempre di scuola campionese, conservato presso il duomo vecchio di Brescia."}
{"id": "5901543", "revid": "729019", "url": "https://it.wikipedia.org/wiki?curid=5901543", "title": "Canarsie-Rockaway Parkway", "text": "Canarsie-Rockaway Parkway \u00e8 una stazione della metropolitana di New York, capolinea della linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva."}
{"id": "5901545", "revid": "729019", "url": "https://it.wikipedia.org/wiki?curid=5901545", "title": "New Lots Avenue (linea BMT Canarsie)", "text": "New Lots Avenue \u00e8 una fermata della metropolitana di New York, situata sulla linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva."}
{"id": "5901546", "revid": "2216882", "url": "https://it.wikipedia.org/wiki?curid=5901546", "title": "Sutter Avenue", "text": "Sutter Avenue \u00e8 una fermata della metropolitana di New York, situata sulla linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva. La stazione \u00e8 stata ristrutturata nel 2006, comprendendo nuove tettoie rosse con cornici verdi, presenti per l'intera lunghezza del binari. Dentro la stazione \u00e8 stata installata un'opera chiamata \"The Habitat for the Yellow Bird\", dipinta dall'artista Takayo Noda."}
{"id": "5901548", "revid": "104458", "url": "https://it.wikipedia.org/wiki?curid=5901548", "title": "Schinegger", "text": ""}
{"id": "5901549", "revid": "729019", "url": "https://it.wikipedia.org/wiki?curid=5901549", "title": "Atlantic Avenue (metropolitana di New York)", "text": "Atlantic Avenue \u00e8 una fermata della metropolitana di New York, situata sulla linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva."}
{"id": "5901553", "revid": "729019", "url": "https://it.wikipedia.org/wiki?curid=5901553", "title": "Livonia Avenue", "text": "Livonia Avenue \u00e8 una fermata della metropolitana di New York, situata sulla linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva."}
{"id": "5901554", "revid": "125598181", "url": "https://it.wikipedia.org/wiki?curid=5901554", "title": "Acciarello (traghetto)", "text": "Acciarello \u00e8 un traghetto bidirezionale in servizio per la compagnia BluNavy, operato nella rotta Piombino-Portoferraio.\nStoria.\nLa nave, costruita nei Paesi Bassi dai cantieri Koninklijke Schelde Groep, fu varata nel 1997 con il nome di Prins Johan Friso per la compagnia PSD ed entr\u00f2 in servizio tra Flessinga e Breskens. \nNel 2003, all'apertura del tunnel della Schelda Occidentale, i veicoli su gomma furono fatti transitare da l\u00ec mentre i traghetti vennero riservati a pedoni e biciclette. Non necessitando pi\u00f9 di traghetti con ponti auto, l'azienda vendette la nave (insieme alla gemella \"Koningin Beatrix\", l'attuale \"Tremestieri\") alla compagnia Caronte &amp; Tourist, che la ribattezz\u00f2 Acciarello in omaggio alla localit\u00e0 omonima di Villa San Giovanni. Nel 2005, presso la Fincantieri di Palermo, fu sottoposta a interventi di manutenzione e trasformazione, come la realizzazione dei portelloni e della rampa di collegamento del ponte auto superiore e una rotonda sul ponte superiore per lo sbarco e imbarco delle auto.\nFino alla primavera del 2012 la nave oper\u00f2 per Caronte &amp; Tourist fra Messina e Villa San Giovanni, quando fu noleggiata dalla BluNavy per il collegamento estivo tra Piombino e Portoferraio. Nel periodo invernale, invece, la stessa ritornava nelle acque dello Stretto per sostituire la gemella o la \"Vestfold\", che venivano messe fuori servizio per la regolare matunenzione nei cantieri della Palumbo. Fra il 2014 e il 2015 ha subito un importante lavoro di restyling che ha compreso la ristrutturazione degli interni (tra cui anche una installazione di un ascensore al centro della nave) e la rimotorizzazione della nave ad Augusta, che ha consentito all\"'Acciarello\" di raggiungere i 17 nodi di velocit\u00e0 massima a fronte dei 14,5 precedenti.\nNel 2015 fu venduta definitivamente alla compagnia elbana, continuando per\u00f2 ad alternarsi tra i collegamenti estivi all'Isola d'Elba e quelli invernali sullo Stretto di Messina per conto di Caronte &amp; Tourist. A novembre del 2017, mentre operava per la compagnia messinese, il bidirezionale si rese protagonista di un grave incidente mentre era in arrivo a Villa San Giovanni..\nDopo il servizio estivo del 2018 all'Isola d'Elba la nave non raggiunse pi\u00f9 lo stretto, ma rimase ormeggiata durante l'inverno per la solita Manutenzione al porto Genova.\nNel 2019 la nave ha prolungato il servizio all'isola d'Elba fino al 29 novembre poich\u00e9 la compagnia aveva ottenuto tre coppie di corse da svolgere nel periodo invernale. Il 30 Novembre, per\u00f2, ha lasciato Portoferraio per raggiungere Genova. Nel servizio di linea \u00e8 subentrata l'Ichnusa, pi\u00f9 adatta alle condizioni meteo invernali. \nLa nave nei primi mesi del 2020 ha subito importanti modifiche; \u00e8 stato messo in servizio un nuovo ascensore in sostituzione di quello messo sotto sequestro a causa dell'incidente del 2017, \u00e8 stata costruita una nuova area giochi per bambini ed \u00e8 stato modificato il porto di registrazione, da Reggio Calabria a Cagliari. A seguito della pandemia di COVID-19 del 2019-2021 la nave ha dovuto ritardare il suo ritorno in servizio di circa un mese. La nave ha lasciato Genova per raggiungere Portoferraio il 16 aprile 2020, dove \u00e8 restata ferma fino all'11 maggio, quando \u00e8 entrata in servizio di linea tra Portoferraio e Piombino, dove attualmente opera e operer\u00e0 per tutto l'inverno 2020-2021.\nIl 27 gennaio 2022 raggiunge Messina per una serie di lavori che potranno farla navigare fino a 25 nodi per avere maggiore frequenza nel periodo estivo insieme alla gemella e alla fine di marzo 2022 ripartir\u00e0 per essere rimessa in servizio sulla linea attualmente sostituita dai traghetti Vesta e Antonello Da Messina della siremar"}
{"id": "5901555", "revid": "729019", "url": "https://it.wikipedia.org/wiki?curid=5901555", "title": "East 105th Street", "text": "East 105th Street \u00e8 una fermata della metropolitana di New York, situata sulla linea BMT Canarsie. Nel 2014 \u00e8 stata utilizzata da passeggeri.\n\u00c8 servita dalla linea L 14th Street-Canarsie Local, sempre attiva."}
{"id": "5901559", "revid": "1957733", "url": "https://it.wikipedia.org/wiki?curid=5901559", "title": "Tuner (radio)", "text": "Il tuner o sintonizzatore \u00e8 l'insieme della circuiteria che riceve le trasmissioni in radiofrequenza (RF) - come ad esempio le trasmissioni radio - e converte la frequenza portante selezionata e la sua banda associata in una frequenza fissa, adatta per l'elaborazione successiva; questo perch\u00e9 in genere viene usata per l'output una frequenza minore. Le trasmissioni broadcast FM/AM di solito utilizzano questa frequenza intermedia (intermediate frequency - IF) direttamente su un demodulatore che converte il segnale radio in un segnale in audio-frequenza che viene poi passato ad un amplificatore a sua volta collegato all'altoparlante. Nel caso di trasmissioni pi\u00f9 complesse come PAL/NTSC (per la TV analogica), DVB-T/DVB-S/DVB-C (per la TV digitale) si fa ricorso a un'ampiezza di banda maggiore, in genere con diverse sotto-portanti. Queste vengono trasmesse all'interno del ricevitore come frequenza intermedia. Il passo successivo \u00e8 in genere o quello di elaborare le sotto-portanti come vere e proprie trasmissioni radio o quello di campionare l'intera banda con un convertitore analogico-digitale con un tasso di campionamento maggiore del tasso di Nyquist, cio\u00e8 almeno il doppio della frequenza intermedia.\nIl termine \"tuner\" (o \"sintonizzatore\") pu\u00f2 anche riferirsi ad un ricevitore radio o ad un componente audio separato che siano parte di un sistema audio collegabile ad un amplificatore separato. Il verbo \"sintonizzare\" o \"sintonizzarsi\" (in inglese \"to tune\"), nei contesti radio, ha il significato di impostare sul ricevitore la frequenza portante desiderata che viene utilizzata da una specifica stazione radio per la trasmissione."}
{"id": "5901560", "revid": "962319", "url": "https://it.wikipedia.org/wiki?curid=5901560", "title": "Third Avenue (metropolitana di New York)", "text": "Third Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di 14th Street e non ha un mezzanino, ognuna delle due banchine ospita infatti un gruppo di tornelli e due scale che portano all'incrocio con Third Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901561", "revid": "962319", "url": "https://it.wikipedia.org/wiki?curid=5901561", "title": "First Avenue (metropolitana di New York)", "text": "First Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924. \u00c8 stata ristrutturata tra il 2017 e il 2020.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di 14th Street e ognuna delle due banchine ha un suo piccolo mezzanino che ospita i tornelli e due scale e un ascensore che portano su First Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901580", "revid": "962319", "url": "https://it.wikipedia.org/wiki?curid=5901580", "title": "Bedford Avenue (metropolitana di New York)", "text": "Bedford Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924. \u00c8 stata ristrutturata tra il 2017 e il 2020.\nStrutture e impianti.\nLa stazione \u00e8 sotterranea, ha una banchina ad isola e due binari. \u00c8 posta al di sotto di North 7th Street e ha due mezzanini separati, ognuno ospita un gruppo di tornelli e due scale per il piano stradale, quelle del mezzanino est portano all'incrocio con Bedford Avenue, quelle del mezzanino ovest all'incrocio con Driggs Avenue. Un ascensore posizionato nell'angolo nord-est dell'incrocio con Bedford Avenue rende la stazione accessibile alle persone con disabilit\u00e0 motoria.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901584", "revid": "962319", "url": "https://it.wikipedia.org/wiki?curid=5901584", "title": "Graham Avenue", "text": "Graham Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Metropolitan Avenue e non ha un mezzanino, ognuna delle due banchine ospita infatti un gruppo di tornelli e due scale che portano ai due lati dell'incrocio con Graham Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901587", "revid": "962319", "url": "https://it.wikipedia.org/wiki?curid=5901587", "title": "Grand Street (linea BMT Canarsie)", "text": "Grand Street \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Bushwick Avenue e non ha un mezzanino, ognuna delle due banchine ospita infatti un gruppo di tornelli e due scale che portano su Grand Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901590", "revid": "962319", "url": "https://it.wikipedia.org/wiki?curid=5901590", "title": "Montrose Avenue", "text": "Montrose Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 30 giugno 1924.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Bushwick Avenue e possiede due ingressi all'incrocio con Montrose Avenue, uno nell'angolo nord-est e uno in quello nord-ovest.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901594", "revid": "962319", "url": "https://it.wikipedia.org/wiki?curid=5901594", "title": "Morgan Avenue", "text": "Morgan Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Harrison Place e possiede quattro ingressi, tre all'incrocio con Morgan Avenue e uno su Bogart Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901595", "revid": "962319", "url": "https://it.wikipedia.org/wiki?curid=5901595", "title": "Jefferson Street", "text": "Jefferson Street \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Wyckoff Avenue e possiede sei ingressi, quattro all'incrocio con Starr Street e due all'incrocio con Jefferson Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901597", "revid": "962319", "url": "https://it.wikipedia.org/wiki?curid=5901597", "title": "DeKalb Avenue (linea BMT Canarsie)", "text": "DeKalb Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Wyckoff Avenue e possiede otto ingressi, quattro all'incrocio con DeKalb Avenue e quattro all'incrocio con Stanhope Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901598", "revid": "962319", "url": "https://it.wikipedia.org/wiki?curid=5901598", "title": "Halsey Street (linea BMT Canarsie)", "text": "Halsey Street \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Wyckoff Avenue e non ha un mezzanino, ognuna delle due banchine ospita infatti due gruppi di tornelli e le scale per il piano stradale; la banchina in direzione Manhattan ha tre scale che portano agli incroci con George Street e Norman Street, quella in direzione Canarsie ha tre scale che portano agli incroci con Halsey Street e Covert Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901599", "revid": "729019", "url": "https://it.wikipedia.org/wiki?curid=5901599", "title": "Stazione di Ciudad Real", "text": "La stazione di Ciudad Real (in spagnolo \"Estaci\u00f3n de Ciudad Real\") \u00e8 la principale stazione ferroviaria di Ciudad Real, Spagna.\nLa stazione originaria \u00e8 stata inaugurata nel 1866 in occasione dell'apertura della linea che la collegava alla stazione di Badajoz e alla stazione di M\u00e9rida."}
{"id": "5901601", "revid": "962319", "url": "https://it.wikipedia.org/wiki?curid=5901601", "title": "Bushwick Avenue-Aberdeen Street", "text": "Bushwick Avenue-Aberdeen Street \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta per la maggior parte sotto terreni privati e ha un singolo ingresso su Bushwick Avenue."}
{"id": "5901602", "revid": "729019", "url": "https://it.wikipedia.org/wiki?curid=5901602", "title": "Stazione di C\u00f3rdoba", "text": "La stazione di C\u00f3rdoba (in spagnolo \"Estaci\u00f3n de C\u00f3rdoba\") \u00e8 la principale stazione ferroviaria di Cordova, Spagna."}
{"id": "5901603", "revid": "729019", "url": "https://it.wikipedia.org/wiki?curid=5901603", "title": "Kamov Ka-15", "text": "Il Kamov Ka-15 (in caratteri cirillici \u041a\u0430\u043c\u043e\u0432 \u041a\u0430-15, nome in codice NATO Hen) \u00e8 un elicottero utility biposto con rotori controrotanti a tre pale, progettato dall'OKB 938 diretto da Nikolaj Il'i\u010d Kamov e sviluppato in Unione Sovietica nei primi anni cinquanta.\nPortato in volo per la prima volta nel 14 aprile 1953, ai comandi del pilota collaudatore D.K. Yefremov, il progetto fu approvato nel 1955 e l'elicottero entr\u00f2 in produzione l'anno seguente nella fabbrica No.99 di Ulan-Ud\u0117.\nPrecursore del Ka-18, era equipaggiato con un motore Ivchenko AI-14V. L'elicottero era principalmente utilizzato per scopi di pattugliamento delle zone boschive, compiti legati all'agricoltura e al controllo delle attivit\u00e0 nel settore della pesca."}
{"id": "5901604", "revid": "962319", "url": "https://it.wikipedia.org/wiki?curid=5901604", "title": "Wilson Avenue", "text": "Wilson Avenue \u00e8 una fermata della metropolitana di New York situata sulla linea BMT Canarsie. Nel 2019 \u00e8 stata utilizzata da passeggeri. \u00c8 servita dalla linea L, attiva 24 ore su 24.\nStoria.\nLa stazione fu aperta il 14 luglio 1928. Nel 2005 \u00e8 stata inserita nel National Register of Historic Places.\nStrutture e impianti.\nLa stazione \u00e8 in superficie e ha due livelli, ognuno dei quali ospita una banchina laterale e un binario. Il livello superiore \u00e8 su una struttura sopraelevata ed \u00e8 servito dai treni in direzione Canarsie, mentre quello inferiore \u00e8 al livello del suolo in una struttura al chiuso ed \u00e8 servito dai treni in direzione Manhattan. Questa configurazione a due livelli \u00e8 dovuta alla posizione della stazione, stretta tra il Most Holy Trinity Cemetery a est e i binari LIRR e NYCR a ovest. L'ingresso della stazione \u00e8 un fabbricato viaggiatori che affaccia su Wilson Avenue. Una rampa rende la banchina in direzione Manhattan accessibile alle persone con disabilit\u00e0 motoria. \nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901605", "revid": "729019", "url": "https://it.wikipedia.org/wiki?curid=5901605", "title": "Stazione di Albacete-Los Llanos", "text": "La stazione di Albacete-Los Llanos (in spagnolo \"Estaci\u00f3n de Albacete-Los Llanos\") \u00e8 la principale stazione ferroviaria di Albacete, Spagna."}
{"id": "5901606", "revid": "1543377", "url": "https://it.wikipedia.org/wiki?curid=5901606", "title": "Il gioco di Tangentopoli", "text": "Il gioco di Tangentopoli \u00e8 un gioco in scatola di tipo trivia game pubblicato dalla casa italiana G.E.MI - Grandi Edizioni Milanesi nel 1992. Il gioco \u00e8 ispirato ai fatti di cronaca giudiziaria avvenuti agli inizi degli anni novanta del XX secolo definiti appunto Tangentopoli. Il marchio \"Tangentopoli\" fu depositato per conto della casa editrice da Lello Gurrado. Il gioco ebbe un grande successo, vendendo oltre 18.000 copie nei primi tre mesi di uscita.\nMateriale di gioco.\nLa scatola contiene:\nLe pedine sono sei tessere di un puzzle di colore diverso (giallo, azzurro, arancione, rosso, verde e nero) con impresse due lettere della parola \"tangentopoli\". Le fiches rappresentano delle \"Mazzette da cento milioni di \u20a4\" per un totale di sei miliardi di lire.\nTabellone.\nIl tabellone \u00e8 formato da 48 caselle progressive, differenziate in 33 caselle \"istruttoria\" con indicato il prezzo della tangente (100, 200, 300 o 500 milioni), 8 caselle \"interrogatorio\" (disegno del magistrato), 4 caselle \"intercettazione\" (simbolo del telefono), 1 casella \"mandato di cattura\" (simbolo della polizia), una casella \"pentito\" (disegno di un uccellino) e la casella finale \"grande appalto\".\nCarte.\nLe carte sono divise in due mazzi, il mazzo \"mazzetta\" e il mazzo \"magistrato\". Le carte mazzetta sono pi\u00f9 numerose e contengono due domande e tre risposte possibili ciascuna, con indicata in grassetto l'opzione corretta. Le carte magistrato contengono due domande e le relative risposte corrette. Le domande riguardano principalmente fatti di cronaca italiana, politica, film e libri noir, thriller o incentrati su fatti di cronaca nera; un numero pi\u00f9 ristretto di domande invece, riguarda argomenti di cultura generale.\nRegole del gioco.\nScopo del gioco.\nRaggiungere la fine del percorso col maggior numero di fiche e rispondere alle domande finali prima degli avversari.\nPreparazione.\nVengono distribuite equamente fra i partecipanti le fiche. I giocatori tirano il dado per decidere chi inizia, quindi vengono poste le pedine sulla postazione di partenza. Il giocatore alla destra del giocatore di turno sar\u00e0 il definito \"magistrato\" e dovr\u00e0 occuparsi di porre la domanda precedentemente indicata (1 o 2) fra le due disponibili, gestire le mazzette, le delazioni e decidere sulle controversie (es. risposte incomplete, tiri di dado, ecc.)\nSvolgimento.\nIl primo giocatore tira il dado e muove la propria pedina sulla casella corrispondente. A seconda della casella su cui capita sono possibili diversi scenari:\nFra le opzioni disponibili v'\u00e8 inoltre la cosiddetta \"delazione\", ossia un altro concorrente potr\u00e0 rispondere in vece del giocatore dietro compenso. E inoltre possibile che uno o pi\u00f9 concorrenti, se vogliono, paghino la mazzetta per il giocatore di turno.\nVarianti.\nEsistono due varianti, create in seguito al successo della edizione originale."}
{"id": "5901610", "revid": "767487", "url": "https://it.wikipedia.org/wiki?curid=5901610", "title": "\u00c1ngel Oru\u00e9", "text": ""}
{"id": "5901611", "revid": "962319", "url": "https://it.wikipedia.org/wiki?curid=5901611", "title": "Lorimer Street/Metropolitan Avenue", "text": "Lorimer Street/Metropolitan Avenue \u00e8 una fermata della metropolitana di New York situata all'incrocio tra le linee BMT Canarsie e IND Crosstown. Nel 2019 \u00e8 stata utilizzata da passeggeri. \u00c8 servita sempre dalle linee G e L.\nStoria.\nLa stazione sulla linea BMT Canarsie fu aperta il 30 giugno 1924, mentre quella sulla linea IND Crosstown venne inaugurata il 1\u00ba luglio 1937. Le due stazioni furono collegate tra di loro il 1\u00ba luglio 1948.\nStrutture e impianti.\nEntrambe le stazioni sono sotterranee, hanno due banchine laterali e due binari. La stazione della linea IND Crosstown \u00e8 posizionata sotto Union Avenue, quella della linea BMT Canarsie sotto Metropolitan Avenue. Le due stazioni sono collegate da un mezzanino a forma di L posto sotto l'incrocio tra Union Avenue e Metropolitan Avenue, dove si trovano quattro ingressi. La stazione della linea BMT Canarsie ha anche due ingressi all'incrocio con Lorimer Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5901630", "revid": "1652134", "url": "https://it.wikipedia.org/wiki?curid=5901630", "title": "Pasquale Janniello", "text": "Biografia.\nNacque a Frattamaggiore di Napoli il 9 febbraio 1891, figlio di Ernesto e di Concetta Rodagno. Trasferitosi ad Asti con la famiglia, vi consegu\u00ec il diploma di perito meccanico. Chiamato a prestare servizio militare di leva nel Regio Esercito, fu assegnato all'11\u00ba Reggimento fanteria della Brigata Casale e partecip\u00f2 alla guerra italo-turca in Libia dal luglio 1912. Rientrato in Italia fu posto in congedo con il grado di caporale nel novembre 1913. Nel maggio 1915, dopo la dichiarazione di guerra all'Impero austro-ungarico, fu richiamato in servizio attivo per mobilitazione ed assegnato, il 15 giugno, all'82\u00ba Reggimento fanteria, che raggiunse in zona di operazioni in Val Cordevole. Nel mese di luglio prese parte alle azioni compiute dal reggimento contro le difese nemiche del Settsass\u2013Monte Sief e nel mese di ottobre a quelle per la conquista della Conca di Val Parola. Promosso sergente nel novembre 1915, combatt\u00e9 sul Col di Lana e il 21 aprile 1916 rimase ferito e dovette essere ricoverato in ospedale. Una volta guarito, fu ammesso a frequentare un corso per mitraglieri, al cui termine ritorn\u00f2 in linea, sull'Isonzo, con una sezione della 127\u00aa Compagnia mitragliatrici del 74\u00ba Reggimento fanteria con la quale partecip\u00f2 alla battaglia per la conquista di Gorizia nell\u2019agosto dello stesso anno. Combattendo sul Nad Logem, a San Grado di Merna e sul Veliki, per le numerose prove di coraggio e per abilit\u00e0 di comando fu promosso sergente maggiore per merito di guerra. Con la sezione mitragliatrici assegnata al 228\u00ba Reggimento fanteria della Brigata Rovigo, dal maggio 1917 combatt\u00e9 sul Volkovniak e a Dosso Faiti e, durante il ripiegamento dell'esercito sulla linea del Piave dopo l'esito negativo della battaglia di Caporetto, fu promosso aiutante di battaglia per merito di guerra. Trasferito alla 572\u00aa Compagnia mitraglieri assegnata al 6\u00ba Reggimento fanteria, partecip\u00f2 alla battaglia del solstizio (giugno 1918) a Nervesa e ai primi dell'ottobre successivo si port\u00f2 nel settore dello Spinoncia. All'alba del 24 ottobre, il 6\u00b0 Reggimento part\u00ec all'attacco delle posizioni nemiche dello Spinoncia e delle Porte di Salton, sostenuto dal fuoco della compagnia mitragliatrici. Bench\u00e9 rimasto ferito due volte sin dall\u2019inizio del combattimento, non abbandon\u00f2 il campo di battaglia e, ripresa l'azione, fu tra i primi ad accorrere; mentre con i fanti stava per oltrepassare le Porte di Salton, cadde colpito a morte. Con Decreto Luogotenenziale del 29 maggio 1919 fu insignito della medaglia d'oro al valor militare alla memoria."}
{"id": "5901632", "revid": "287204", "url": "https://it.wikipedia.org/wiki?curid=5901632", "title": "Unione Sportiva Rhodense Fascio Giovanile di Combattimento Arnaldo Mussolini 1933-1934", "text": "Questa voce raccoglie le informazioni riguardanti l'Unione Sportiva Rhodense Fascio Giovanile di Combattimento \"Arnaldo Mussolini\" nelle competizioni ufficiali della stagione 1933-1934."}
{"id": "5901637", "revid": "599013", "url": "https://it.wikipedia.org/wiki?curid=5901637", "title": "Forest Able", "text": "Carriera.\nDopo la carriera universitaria alla Western Kentucky University, dove segn\u00f2 1.221 punti, venne selezionato dai Syracuse Nationals al terzo giro del Draft NBA 1956 con la 21\u00aa scelta assoluta. Con i Nationals disput\u00f2 una partita nella stagione 1956-57."}
{"id": "5901640", "revid": "1543377", "url": "https://it.wikipedia.org/wiki?curid=5901640", "title": "Baratto amministrativo", "text": "Il baratto amministrativo, nel diritto italiano, \u00e8 un contratto che viene stipulato tra una amministrazione pubblica e un cittadino. \nIl cittadino, per sanare la propria posizione debitoria svolge dei lavori utili come ridipingere i muri di un edificio comunale, curare i fiori in un giardino, verniciare una staccionata, ripulire le strade ed altro, sulla base di un elenco di progetti approvati.\nNel 2014 un decreto legge ha introdotto la possibilit\u00e0 di pagare in questo modo tasse locali, multe e altri debiti contratti con il Comune; una condizione per accedere a questo tipo di contratto \u00e8 che il cittadino debitore si trovi in difficolt\u00e0 economiche. Solitamente vi \u00e8 un regolamento per la sua applicazione presso l'ente.\nIl primo comune italiano ad aver istituito il baratto amministrativo e averlo regolamentato \u00e8 stato il comune di Invorio, in provincia di Novara, il 2 luglio 2015. \nTra i comuni che hanno istituito il baratto amministrativo:"}
{"id": "5901641", "revid": "22475", "url": "https://it.wikipedia.org/wiki?curid=5901641", "title": "Stargate (videogioco)", "text": "Stargate \u00e8 un videogioco arcade sparatutto a scorrimento orizzontale, noto anche come Defender II o ancora Defender Stargate.\nSviluppo.\nCreato da Eugene Jarvis nel 1981, si tratta del sequel di \"Defender\", sviluppato l'anno precedente, ed \u00e8 stato il primo dei tre titoli prodotti da Vid Kidz, un'azienda indipendente fondata dallo stesso Jarvis insieme a Larry DeMar. Non ha alcuna connessione con il successivo franchise \"Stargate\" che \u00e8 uscito 13 anni dopo."}
{"id": "5901645", "revid": "80079973", "url": "https://it.wikipedia.org/wiki?curid=5901645", "title": "Defender II", "text": ""}
{"id": "5901646", "revid": "80079980", "url": "https://it.wikipedia.org/wiki?curid=5901646", "title": "Defender Stargate", "text": ""}
{"id": "5901654", "revid": "173617", "url": "https://it.wikipedia.org/wiki?curid=5901654", "title": "Gneo Domizio Calvino Massimo", "text": "Biografia.\nGneo Domizio Calvino Massimo apparteneva a un ramo politicamente attivo della gens plebea Domizia ed era il figlio di Gneo Domizio Calvino, console nel 332 a.C.. I fasti consolari riportano che anche il nonno portava il nome Gneo.\nFu candidato edile nel 304 a.C. ma perse la carica a favore di Gneo Flavio; nel 299 a.C. concorse nuovamente a tale carica e venne eletto, anche se tale informazione \u00e8 storicamente controversa. Nel 283 a.C. fu eletto console insieme a Publio Cornelio Dolabella e insieme con il suo omologo sconfisse i Boi alla Battaglia del lago Vadimone. Nel 280 a.C. fu eletto dittatore con il compito di convocare i comizi per le elezioni (\"comitiorum habendorum causa\"), fu il primo censore plebeo ad officiare la solenne purificazione del popolo, la lustratio. Questo incarico ufficiale immediatamente successivo alla dittatura \u00e8 unico per la storia romana."}
{"id": "5901657", "revid": "80080138", "url": "https://it.wikipedia.org/wiki?curid=5901657", "title": "Modellistica matematica", "text": ""}
{"id": "5901660", "revid": "599013", "url": "https://it.wikipedia.org/wiki?curid=5901660", "title": "Francesco Lieto", "text": "Carriera.\nDisputa le prime tre stagioni ufficiali nella storia del Como nel ruolo di terzino, compie l'esordio il 17 novembre 1912 nella partita Como-Brescia (5-0). e "}
{"id": "5901686", "revid": "1522738", "url": "https://it.wikipedia.org/wiki?curid=5901686", "title": "Pururu", "text": ""}
{"id": "5901687", "revid": "80080405", "url": "https://it.wikipedia.org/wiki?curid=5901687", "title": "Albinati", "text": ""}
{"id": "5901690", "revid": "125691009", "url": "https://it.wikipedia.org/wiki?curid=5901690", "title": "Conclave del 1585", "text": "Il conclave del 1585 venne convocato il 21 aprile a seguito della morte di papa Gregorio XIII, avvenuta il 10 aprile, e si concluse il 24 aprile con l'elezione del cardinale Felice Peretti Montalto, che con il nome di Sisto V divenne il 227\u00ba papa della Chiesa cattolica. Al conclave parteciparono solo quarantadue cardinali su sessanta; l'assenza del 30% dei cardinali ha fatto di questo conclave uno dei meno partecipati della storia della chiesa moderna.\nSvolgimento.\nIl conclave inizi\u00f2 in Vaticano il 21 aprile, domenica di Pasqua. Alla cerimonia di apertura erano presenti trentanove cardinali su sessanta cardinali, mentre altri tre arrivarono pi\u00f9 tardi, in tempo per il primo voto: Andrea d'Austria, Ludovico Madruzzo di Trento e Guido Luca Ferrero di Vercelli. Si formarono subito due fazioni: una guidata dal cardinale Ferdinando de' Medici e la seconda da Luigi d'Este, nipote del re Luigi XII di Francia. Le due fazioni erano disposte a trovare un accordo per eleggere il papa, ma dipendeva dalla possibilit\u00e0 di concordare un candidato comune."}
{"id": "5901692", "revid": "2196129", "url": "https://it.wikipedia.org/wiki?curid=5901692", "title": "Area archeologica di Matzanni", "text": "L'area archeologica di Matzanni \u00e8 un complesso di edifici sacri di et\u00e0 nuragica e punica situato nel comune di Villacidro, nella provincia del Sud Sardegna.\nDescrizione.\nIl complesso, situato a 700 m. sul livello del mare, \u00e8 composto da tre pozzi sacri nuragici e capanne circolari del medesimo periodo, databili alla tarda et\u00e0 del bronzo e all'et\u00e0 del ferro. In epoca punica venne edificato nei pressi dell'area sacra protosarda il tempio di Genna Cantoni, oggi all'interno del comune di Iglesias, costruito con blocchi di calcarenite e di pianta m 7 x 12.\nIl sito ha restituito una coppa di produzione etrusca, punte di lancia e un bronzetto detto \"barbetta\" per via della particolare acconciatura. Resti di ceramiche e una moneta di Antonino Pio testimoniano la frequentazione in epoca romana."}
{"id": "5901693", "revid": "1123126", "url": "https://it.wikipedia.org/wiki?curid=5901693", "title": "Tiezzo", "text": ""}
{"id": "5901694", "revid": "1272592", "url": "https://it.wikipedia.org/wiki?curid=5901694", "title": "Pietro Antonio Crespi Castoldi", "text": "Biografia.\nNato a Busto Arsizio, il 25 gennaio 1579 entr\u00f2 a far parte della congregazione degli oblati e nel 1581 fu ordinato sacerdote dall'arcivescovo Carlo Borromeo, divenendo parroco a Morazzone, un piccolo comune vicino a Varese che all'epoca contava circa 400 abitanti.\nFu proprio a Morazzone che inizi\u00f2 a scrivere la sua opera \"Insubria\", un'opera di 662 pagine relativa alla storia insubre.\nRimase parroco di Morazzone fino al 1589, quando a Busto Arsizio, suo borgo natale, si rese vacante la terza porzione curata della chiesa prepositurale di San Giovanni Battista in seguito ad una epidemia che aveva colpito anche alcuni membri del clero, tra i quali il primo prevosto Ippolito Seta e i due parroci porzionari. Divenne dunque parroco della terza porzione curata di San Giovanni, sotto il prevostato di Camillo Frigo. Qui fu anche nominato curatore dell'archivio di San Giovanni e prefetto o rettore della biblioteca capitolare, fondata pochi anni prima, quando, nel 1583, fu creata la Pieve di Busto Arsizio che and\u00f2 a sostituire quella di Olgiate Olona. Qui il Crespi Castoldi ebbe l'opportunit\u00e0 di documentarsi per scrivere una delle sue opere pi\u00f9 importanti, ovvero \"De oppido Busti relationes\", pubblicata in latino nel 1614 e della quale esiste una traduzione in italiano prodotta da Luigi Belotti tra il 1925 e il 1927.\nSuccessivamente fu deputato dell'opera di beneficenza della \"Scuola dei Poveri\" e sovraintendente della Compagnia del Santissimo Sacramento e della Concordia presso la chiesa di Sant'Antonio Abate, dove fece effettuare alcuni lavori di restauro e ampliamento.\nNegli ultimi quindici anni di vita del Crespi Castoldi, Busto Arsizio fu pi\u00f9 volte colpita da epidemie e dissesti, i quali furono da lui narrati nelle sue opere di cronista. Alla sua morte, sopraggiunta all'et\u00e0 di 58 anni, fu scritta questa annotazione, in latino, sui registri parrocchiali:"}
{"id": "5901695", "revid": "287204", "url": "https://it.wikipedia.org/wiki?curid=5901695", "title": "Unione Sportiva Rhodense 1934-1935", "text": "Questa voce raccoglie le informazioni riguardanti l'Unione Sportiva Rhodense nelle competizioni ufficiali della stagione 1934-1935."}
{"id": "5901696", "revid": "1522738", "url": "https://it.wikipedia.org/wiki?curid=5901696", "title": "Tororo (personaggio)", "text": ""}
{"id": "5901697", "revid": "287204", "url": "https://it.wikipedia.org/wiki?curid=5901697", "title": "Linea L (metropolitana di New York)", "text": ""}
{"id": "5901699", "revid": "2157761", "url": "https://it.wikipedia.org/wiki?curid=5901699", "title": "Raffaele Calabro", "text": "Biografia.\nMinistero sacerdotale.\nFu ordinato presbitero il 15 marzo 1964 dal vescovo Gaetano Pollio.\nSvolse gran parte del suo ministero pastorale nel servizio diplomatico della Santa Sede, prima all'estero, nelle nunziature apostoliche del Brasile (1968-1971), dell'Australia (1971-1974) e della Germania (1975-1980), e poi in Vaticano, nel Consiglio per gli Affari Pubblici della Chiesa (1980-1989).\nMinistero episcopale.\nIl 19 novembre 1988 fu eletto vescovo di Andria da papa Giovanni Paolo II. Ricevette la consacrazione episcopale il 6 gennaio 1989 dallo stesso Papa, co-consacranti gli arcivescovi (poi cardinali) Edward Idris Cassidy, sostituto per gli affari generali e Jos\u00e9 Tom\u00e1s S\u00e1nchez, segretario della Congregazione per l'evangelizzazione dei popoli. Inizi\u00f2 ufficialmente il ministero episcopale nella diocesi il 29 gennaio successivo.\nFu presidente della Commissione pastorale regionale della Conferenza episcopale pugliese (CEP) e membro della Commissione episcopale per l'educazione cattolica, la scuola e l'universit\u00e0 della Conferenza Episcopale Italiana.\nNel 2000 port\u00f2 a termine il restauro dell'ex cattedrale di Santa Maria Assunta di Minervino Murge.\nIl 29 gennaio 2016 papa Francesco accolse la sua rinuncia al governo pastorale della diocesi per raggiunti limiti d'et\u00e0. Nello stesso giorno, il Santo Padre nomina Luigi Mansi quale suo successore alla guida della Diocesi.\nMor\u00ec per un arresto cardiaco il 4 agosto 2017 nella sua casa ad Andria.\nDurante il suo episcopato alla guida della diocesi si annoverano: la costruzione di 6 nuovi complessi parrocchiali, la creazione della Casa di Accoglienza \"Santa Maria Goretti\", l'inaugurazione della casa famiglia \"Madonna di Guadalupe\" , la costruzione della Biblioteca Diocesana \"San Tommaso d'Aquino\" nonch\u00e9 l'ordinazione di ben 42 presbiteri diocesani.\nGenealogia episcopale.\nLa genealogia episcopale \u00e8:"}
{"id": "5901717", "revid": "281944", "url": "https://it.wikipedia.org/wiki?curid=5901717", "title": "Monumento funebre di Stefano e Valentina Visconti", "text": "Il monumento funebre di Stefano e Valentina Visconti \u00e8 un monumento sepolcrale situato nella basilica di Sant'Eustorgio a Milano, realizzato da un anonimo Maestro Campionese per ospitare le spoglie di Stefano Visconti, signore di Milano, e sua moglie Valentina.\nStoria e descrizione.\nIl monumento sepolcrale \u00e8 addossato alla parete a destra della cappella dei Visconti, in direzione della controfacciata della chiesa, ed ospita le spoglie di Stefano Visconti e della moglie Valentina Doria, genovese figlia di Bernab\u00f2 e di Eliana Fieschi.\nValentina Visconti si trovava a Milano dall'epoca della cacciata da Genova delle grandi famiglie ghibelline, tra le quali i Doria, allontanati nel 1318. Stefano era figlio del signore di Milano, Matteo Visconti. Aveva sposato Valentina nel 1318; da loro erano nati Matteo II, Bernab\u00f2 e Galeazzo II. Mor\u00ec a Milano il 4 luglio 1327, dopo essere diventato signore di Arona dal 1325. Il monumento funebre fu eseguito dopo la morte di Valentina Doria-Visconti, avvenuta nel 1359. Parte della critica d'arte ha indicato quale autore del sarcofago Bonino da Campione. La sistemazione attuale \u00e8 prodotta da una serie di continue modifiche avvenute nel corso dei secoli, il che rende difficile ricostruirne l'assetto originario. La cappella era stata inoltre modificata da una serie di arredi e reintonacature dei secoli XVII e XVIII, le quali sono state tutte eliminate (eccettuato il suddetto tabernacolo dell'altare), per far riemergere l'originaria struttura medioevale dell'insieme.\nAltre statue inizialmente erano parte del gruppo scultoreo, le quali nelle varie ricomposizioni vennero spostate in altre cappelle. Attualmente, a seguito dei restauri, sono stati ricondotti in questa cappella Visconti alcuni elementi riconosciuti come da essa provenienti, pur non ricomposti nell'iniziale posizione che resta tuttora sconosciuta. Questi elementi smembrati e recuperati consistono nelle due statue di angeli ora ai lati dell'altare sempre della stessa cappella (altare rifatto con una semplice lastra di marmo, mentre il Tabernacolo settecentesco rimane in loco ma appeso su mensola a parete), opera gotico trecentesca di Maestri Campionesi; il leone stiloforo lasciato isolato sul retro dell'altare attuale, simile ai due che reggono le colonnine tortili, e che era stato dislocato nella quinta cappella del lato sinistro di Sant'Eustorgio; infine varie basi di colonna ora affiancate al muro sul retro dell'altare.\nIl monumento \u00e8 opera di maestranze campionesi: \u00e8 pertanto paragonabile a tutta una serie di monumenti analoghi eseguiti da questi scultori che riprendono le innovazioni di Giovanni Pisano e della sua cerchia mediante il tramite di Giovanni di Balduccio, ma riportandole all'ambito delle loro tradizioni corporative. La composizione si presenta attualmente nelle forme del cenotafio.\nIl sarcofago.\nIl sarcofago sporge dalla parete, retto da mensole scolpite. Sul suo blocco \u00e8 posta la statua della \"Madonna col Bambino\", detta \"Madonna della Mela\", risalente alla stessa epoca dell'insieme scultoreo, di altro artista rispetto a quelli delle altre sculture.\nIl fronte del sarcofago mostra in bassorilievo la Madonna col Bambino in trono al centro, con ai lati, a sinistra Stefano Visconti presentato a Lei e al Bambino Benedicente da Santo Stefano e da altri due santi patroni (San Pietro Martire e a sinistra San Pietro); dal lato opposto, a destra, Valentina Doria Visconti presentata da San Giovanni Battista ed altri due santi (San Giovanni Evangelista e San Paolo simmetricamente opposto al San Pietro del marito, simbolicamente recuperando l'adesione al cattolicesimo); verso di lei va la mano della Vergine. Sui lati minori del sarcofago stanno a destra un \"Cristo in Piet\u00e0\", la cui figura cadaverica si erge in piedi seguendo una tipica iconologia in auge dal XIV secolo, e nella parte a sinistra, seminascosta dal muro, una croce che stranamente rassomiglia alla croce degli eretici albigesi.\nLa novit\u00e0 di questo bassorilievo, rispetto alle analoghe raffigurazioni dei Campionesi, \u00e8 il fatto che le figure non sono ripartite tra scomparti rettangolari squadrati da cornici, ma il loro spazio \u00e8 unitario. Il gruppo centrale segue un tipo di composizione gotica successiva alla rivoluzione artistica di Giovanni Pisano, evidente dallo scatto divergente della Madonna: Ella volge bruscamente il capo con un rapido movimento del collo verso Valentina Doria, ed accompagna questo movimento con il braccio teso verso la defunta che disegna una direttrice quasi orizzontale. Dalle ginocchia della Madonna si erge, in piedi, segnando una decisa direttrice verticale, il Bambino, che indirizza pi\u00f9 compostamente la sua Benedizione su Stefano Visconti. Stefano \u00e8 ritratto evidenziandone l'eleganza della figura, con la capigliatura lunga e curata; la moglie sul lato opposto, sempre inginocchiata, \u00e8 ritratta con una figura pi\u00f9 robusta e compatta, accentuata nel volume dal panneggio verticale della veste. Ad accompagnare Stefano sono, all'estrema sinistra, riconoscibile dalle chiavi, San Pietro, ed un altro santo che indica un testo sacro, San Pietro Martire. Il suo patrono, Santo Stefano, emerge sovrastando la sua figura inginocchiata, nella sua veste da diacono.\nDei santi di Valentina, emergendo dalla sua posa inginocchiata, \u00e8 il protettore San Giovanni Battista, dall'ascetica veste di peli di cammello, santo che richiama alla citt\u00e0 d'origine, Genova; seguono a destra due santi (Giovanni Evangelista e Paolo), in piedi, entrambi dalle lunghe barbe, quasi dei profeti, che con la mano sottolineano ciascuno una pagina particolare dei testi sacri.\nCome bassorilioevo dello stesso gruppo di scultori, questa lastra la si pu\u00f2 paragonare ad altre opere di maestri Campionesi, ad esempio in Sant'Eustorgio al monumento della cappella Caimi (terza a destra). Altrove si pu\u00f2 far riferimento ad altre opere di Campionesi dislocate in Liguria, opere che verso la met\u00e0 del Trecento per un analogo gusto vengono ad affiancarsi alle coeve opere delle parallele scuole impostate dall'opera di Giovanni Pisano e quindi di Giovanni di Balduccio. Nel caso spesso l'opera dei Campionesi rappresenta una parallela traduzione delle innovazioni ma nel rispetto di una tradizione sperimentata.\nCos\u00ec nel monumento funebre di Barnab\u00f2 Malaspina in San Francesco di Sarzana, in parte ispirata al dirimpettaio sepolcro di Guarnerio degli Antelminelli di Giovanni di Balduccio. La lastra frontale del sarcofago sarzanese nell'usuale composizione suddivide im scomparti inquadrati da cornici i santi laterali, e nel riquadro centrale i diretti patroni che affiancano il vescovo inginocchiato presso la Madonna col Bambino benedicente in trono.\nAnaloghe composizioni di bassorilievo nel fronte del sarcofago, sempre eseguite da maestranze campionesi, sono a Genova, ora nel Museo di Sant'Agostino ma provenienti da monumenti della famiglia Doria una volta nella demolita chiesa di San Francesco di Castelletto.\nL'architettura del monumento funebre.\nIl blocco parallelepipedo del sarcofago \u00e8 inserito nell'architettura ad arcosolio coperto da un'alta cuspide triangolare, retta a sua volta da due ordini di quattro colonnine tortili poggianti su leoni stilofori. Le colonnine tortili poggiano al primo ordine sui due leoni stilofori. I due leoni, dalle criniere pettinate ad onde aderenti e ben definite nella loro linea gotica, nella loro funzione statica sono affiancati ognuno da due paia di sostegni che assieme ad essi reggono la lastra su cui sta la colonnina tortile.\nEntrambe le colonnine superiori poggiano su queste due lastre, e queste lastre recano a fianco delle basi delle colonnine tortili ancora altre statuine piccolissime, in miniatura, molto levigate ed erose dal tempo tanto da essere quasi illeggibili. Nella mensola di destra si vede un uomo coricato od abbandonato a terra e dalla parte opposta della colonnina due animali, due cani sembrerebbero, uno in posizione raccolta e coricata; dalla opposta mensola si trovano a destra un leone in miniatura che ripete i leoni stilofori, e a sinistra due animali, forse leoni o forse cani (il dettaglio di raffigurare piccoli animali alla base delle colonnine, per il Trecento, lo troviamo anche evidenziato in una base della cattedrale di Genova, su cui aleggiano alcuni aneddoti. Per i significati di queste figurine, erose da secoli, funge da riferimento la descrizione dell'Allegranza, del 1784. Da questa possiamo individuare nella tavola di sostegno di sinistra rispettivamente a destra un uomo che trae la spina dalla zampa destra di un leone, e dalla sinistra un leone che con le fauci ha afferrato un maiale e sta per divorarlo, e per la tavola sostegno di destra rispettivamente a sinistra tre animali gi\u00e0 acefali nel tardo Settecento, e a destra l'ebbrezza di No\u00e8 guardato da Cam, con il corpo che giace abbandonato, addormentato presso la botte di vino, sotto una pergola piena di tralci, frondi e grappoli d'uva, con una corba di uva ai piedi.\nLa cuspide che chiude la loggia ha due spioventi fortemente inclinati, ed \u00e8 contornata da due guglie, secondo una tipica conformazione gotica. Il raccordo tra il sarcofago, poggiante sulle mensole a parete, e la loggia che lo circoscrive, \u00e8 successivo, tracciato da alcune stuccature con le basi del primo ordine di colonnine tortili. Il motivo dell'arco sotto la cuspide frontale, a semicerchi che ornano l'intradosso, viene ripetuto ma pittoricamente al suo interno. Anche lo sfondo su cui si staglia la Madonna della Mela sopra il sarcofago era pertanto originariamente affrescato.\nAl centro del timpano triangolare della cuspide \u00e8 il tondo col Cristo Benedicente dal suo Trono, e sulle guglie che lo fiancheggiano sono due angeli, della mano di un altro artista."}
{"id": "5901721", "revid": "599013", "url": "https://it.wikipedia.org/wiki?curid=5901721", "title": "Cristian Boscolo", "text": "Caratteristiche tecniche.\nRuolo: mediano-incontrista\nCarriera.\nHa iniziato la sua lunga carriera nel Como, con i lariani ha debuttato in Serie B il 3 settembre 1994 nella partita Como-Vicenza (0-0) ed ha disputato sei stagioni, poi ha giocato con Lecco e Lumezzane, poi la stagione 2001-02 a Mantova, dal 2002 al 2006 quattro stagioni a Busto Arsizio, poi una stagione a Sesto San Giovanni con la Pro Sesto, una a Crema con la Pergocrema, per chiudere nel Pizzighettone.\nHa segnato la prima ed unica rete della sua carriera nel campionato 1993 - 94, alla prima giornata, nella vittoriosa trasferta (0-1) del Como sul campo del Palazzolo.\nRitiratosi nel 2010, ora allena le giovanili del Como 1907."}
{"id": "5901728", "revid": "729019", "url": "https://it.wikipedia.org/wiki?curid=5901728", "title": "Stazione di Narini", "text": "La stazione di Narini () \u00e8 una fermata ferroviaria posta sulla linea San Pietro del Carso-Fiume; serve il centro abitato di Narini.\nStoria.\nLa fermata fu attivata il 25 giugno 1873, all'apertura dell'intera linea San Pietro del Carso-Fiume.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Narini\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Narin\", analogamente al centro abitato. Dal 1991 appartiene alla rete slovena (Slovenske \u017eeleznice)."}
{"id": "5901731", "revid": "729019", "url": "https://it.wikipedia.org/wiki?curid=5901731", "title": "Stazione di Monte Chilovi", "text": "La stazione di Monte Chilovi () \u00e8 una fermata ferroviaria posta sulla linea San Pietro del Carso-Fiume; serve il centro abitato di Monte Chilovi.\nStoria.\nLa fermata fu attivata il 25 giugno 1873, all'apertura dell'intera linea San Pietro del Carso-Fiume.\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Monte Chilovi\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"Kilov\u010de\", analogamente al centro abitato. Dal 1991 appartiene alla rete slovena (Slovenske \u017eeleznice)."}
{"id": "5901732", "revid": "1970494", "url": "https://it.wikipedia.org/wiki?curid=5901732", "title": "Mauro Antonio Santaromita", "text": "Consegu\u00ec un solo successo da professionista, nel 1989, aggiudicandosi la classifica generale del Giro del Trentino davanti a Claudio Chiappucci. Suo fratello minore Ivan Santaromita \u00e8 stato anch'egli un ciclista professionista."}
{"id": "5901733", "revid": "889014", "url": "https://it.wikipedia.org/wiki?curid=5901733", "title": "Kernel Mach", "text": ""}
{"id": "5901740", "revid": "729019", "url": "https://it.wikipedia.org/wiki?curid=5901740", "title": "Stazione di Bisterza", "text": "La stazione di Bisterza () \u00e8 una stazione ferroviaria posta sulla linea San Pietro del Carso-Fiume. Serve il comune di Bisterza.\nStoria.\nLa fermata fu attivata il 25 giugno 1873, all'apertura dell'intera linea San Pietro del Carso-Fiume.\nDopo la prima guerra mondiale, con l'annessione della zona al Regno d'Italia, la stazione pass\u00f2 alle Ferrovie dello Stato italiane, assumendo il nome di \"Bisterza\".\nDopo la seconda guerra mondiale la stazione pass\u00f2 alla rete jugoslava (J\u017d), venendo ribattezzata \"Ilirska Bistrica\", analogamente al centro abitato. Dal 1991 appartiene alla rete slovena (Slovenske \u017eeleznice). Con l'indipendenza della Slovenia e Croazia la stazione \u00e8 divenuta localit\u00e0 di frontiera."}
{"id": "5901767", "revid": "205250", "url": "https://it.wikipedia.org/wiki?curid=5901767", "title": "Jacques-Christophe Naudot", "text": "Elementi biografici.\nI vari privilegi di edizione non gli attribuiscono alcuna carica ufficiale e su un documento di matrimonio del 1719 \u00e8 indicato semplicemente come \"maestro di musica\". Abitava ordinariamente a Parigi, in rue Dauphine, \"\"presso il primo fornaio a destra scendendo dal Pont Neuf\".\nScrisse principalmente pezzi per il proprio strumento (concerti, sonate, duetti con o senza basso continuo), pubblicati per la maggior parte fra il 1726 e il 1740 a Parigi. In questa citt\u00e0 godeva di una buona reputazione come interprete (di cui comunque non si sa quasi nulla riguardo alle rappresentazioni) e come professore.\nCome membro di cerchie aristocratiche e di ricchi borghesi Naudot ha beneficiato della protezione di vari mecenati; molte sue opere sono cos\u00ec dedicate ai suoi protettori.\nNel 1739, il poeta Denesle (1694 - 1759) lo include nella sua ode \"Syrinx ou l'origine de la fl\u00fbte\", con Michel Blavet e Lucas.\nNel 1737 si unisce alle logge massoniche di Sainte-Genevi\u00e8ve e Coustos-Villeroy, e sar\u00e0 brevemente incarcerato con altri tre confratelli durante le persecuzioni del 1740 nella prigione di For-l'\u00c9v\u00eaque. Sembra che sia stato attivo in questa loggia perch\u00e9 il 23 marzo 1737 viene annotato nei registri della confraternita che \"il fratello Naudot ha proposto il signor de Cl\u00e9rambault che \u00e8 stato sottoposto a votazione e ammesso da tutti i fratelli\"...\"\nIl 26 dello stesso mese Naudot propone il proprio figlio, che \u00e8 stato \"\"sottoposto a votazione e ammesso immediatamente per dispensa\".\nPi\u00f9 importante \u00e8 questa menzione del 9 maggio: \"il venerabile maestro Cousteau ha proposto ai fratelli da parte del venerabilissimo maestro duca di Villeroy di nominare il fratello Naudot sovrintendente della musica della loggia, avendo il detto Naudot eseguito la marcia dei massoni di sua composizione tutti i fratelli hanno dato il loro voto per affidargli la cura della nostra musica; i fratelli musicisti sono stati consultati\"\".\nDedic\u00f2 molte opere al conte di Clermont, gran maestro della loggia dal 1743.\nSembra inoltre che abbia intrattenuto relazioni con Boismortier, perch\u00e9 questi nel 1752 partecipa alla pubblicazione di due raccolte d Naudot.\nNelle sue composizioni si trovano spesso la ghironda e la musette (un tipo di cornamusa), strumenti molto amati nella Francia della met\u00e0 del '700. Essi inducevano riflessioni di vita pastorale, un tema all'epoca molto apprezzato dalla nobilt\u00e0."}
{"id": "5901771", "revid": "1494169", "url": "https://it.wikipedia.org/wiki?curid=5901771", "title": "Samuel Cooper", "text": ""}
{"id": "5901773", "revid": "599013", "url": "https://it.wikipedia.org/wiki?curid=5901773", "title": "John Barber (cestista)", "text": "Carriera.\nVenne selezionato dai Minneapolis Lakers nel Draft NBA 1956. Disput\u00f2 5 partite con i St. Louis Hawks nel 1956-57, realizzando 7 punti."}
{"id": "5901775", "revid": "282877", "url": "https://it.wikipedia.org/wiki?curid=5901775", "title": "Indirizzo telegrafico", "text": "L'indirizzo telegrafico, anche scrittura breve, fu creato dai primi utilizzatori del sistema telegrafico. Il servizio telegrafico forn\u00ec degli elenchi con la lista degli utilizzatori, richiamando in parte un nome breve per l'inoltro del messaggio. Data l'importanza del numero delle parole nel telegramma, vi era un risparmio nel costo della missiva. Accanto alla \u201einterurbana\u201c (numero di telefono) e al numero telescrivente, l'indirizzo telegrafico divenne uno standard per descrivere una azienda.\nEsempi.\nL'indirizzo della \u201eSpazierstock- und Regenschirmfabrikation Pogge, Berlin-Grunewald, Chausseestra\u00dfe 12\u201318\u201c divenne il breve \u201epoggeberlin\u201c. La azienda Degussa ad esempio ebbe l'indirizzo telegrafico \u201eDeutsche Gold- und Silber-Scheide-Anstalt\u201c che divenne poi il nome della societ\u00e0 in acronimo.\nLa \u00d6sterreichische Daimler Motoren Gesellschaft divenne nota come marchio di fabbrica come \u201eAustro-Daimler\u201c, dall'indirizzo telegrafico usato dalla casa madre Daimler-Motoren-Gesellschaft per comunicare con la societ\u00e0 figlia da Stoccarda-Canstatt a Wiener Neustadt."}
{"id": "5901777", "revid": "729019", "url": "https://it.wikipedia.org/wiki?curid=5901777", "title": "Porta di Sopra (Castel Goffredo)", "text": "La Porta di Sopra era un tempo una delle porte di accesso alla fortezza di Castel Goffredo, per chi proveniva da nord.\nStoria e descrizione.\nAll'inizio del Quattrocento, sotto il marchesato di Alessandro Gonzaga, il primo nucleo abitato costruito a ridosso di \"Castelvecchio\" fu circondato da un secondo ordine di mura. Non \u00e8 da escludere che Alessandro si sia avvalso della consulenza del famoso architetto militare della corte gonzaghesca di Mantova Giovanni da Padova. Tutto attorno alle mura si estendeva un fossato, originato dal corso dei torrenti Fuga e Tartarello, che nel punto pi\u00f9 largo era ampio 25 metri e profondo alcuni metri.\nL'accesso al borgo era controllato da quattro porte:\nLe quattro porte furono in seguito ridotte a due (di Sopra e del Povino) sotto il dominio di Aloisio Gonzaga per ragioni di sicurezza.\nLa Porta di Sopra era collocata a nord, all'ingresso dell'attuale via Manzoni ed era formata da una grossa torre quadrata con muri di tre metri di spessore e divisa in tre piani. Il piano terra, a volto, serviva per il transito pubblico verso l'esterno. L'architrave della porta era formato dal masso quaternario collocato oggi nei giardini pubblici.\nA protezione della porta nel 1460 venne iniziata da costruzione del rivellino, a forma di ottagono irregolare. L'opera difensiva, realizzata in posizione avanzata rispetto al perimetro esterno delle mura, simile ad un piccolo castello indipendente, difendeva la porta da urti e tiri frontali e forniva lateralmente un ottimo tiro per la difesa del fossato su cui sorgeva. Un doppio ponte levatoio (il primo davanti alla porta e il secondo, collegato alla terraferma, immetteva in un cortile) garantiva l'accesso dall'esterno, sorvegliato da un posto di guardia. La loggia permetteva la comunicazione a mezzo di piccioni viaggiatori.\nAll'esterno della porta, Aloisio Gonzaga fece collocare due lapidi, ancora oggi visibili sulla torre civica, che recitano: \"NE' SUPERBIA IN LA PROSPERA NE VILTA' IN LA ADVERSA\" e \"ALOYSIVS RODVLPHI FILIVS\".\nA met\u00e0 del Settecento (tra il 1757 e il 1776) inizi\u00f2 il progressivo abbattimento delle opere di difesa, iniziando dal rivellino. Nei primi decenni dell'Ottocento inizi\u00f2 per Castel Goffredo una profonda ristrutturazione urbanistica, che interess\u00f2 anche la Porta di Sopra (chiamata al tempo anche \"Porta Acquafredda\" o \"Porta Brescia\"). Questa porta, che collegava via Cavallara alla nuova strada per Carpenedolo, venne ridotta nello spessore dei muri e nel volto a botte, con la costruzione all'interno di un portone in legno adatto ad essere chiuso. Da questa porta fecero ingresso, dopo l'abbattimento del portone, gli uomini al comando del generale francese Fran\u00e7ois Certain de Canrobert, che il 24 giugno 1859, giorno della battaglia di Solferino, liberarono Castel Goffredo dalla cavalleria austriaca.\nL'abbattimento della Porta di Sopra fu completato nel 1949, a seguito delibera comunale."}
{"id": "5901780", "revid": "22475", "url": "https://it.wikipedia.org/wiki?curid=5901780", "title": "L'ululografo", "text": "L'ululografo \u00e8 il settimo libro della serie \"Super brividi\" dello scrittore statunitense R.L. Stine.\nTrama.\nSpencer Turner \u00e8 un tredicenne che cerca in tutti i modi di mettersi in contatto col fantasma del cugino Ian, annegato in uno stagno su cui stavano pattinando insieme. Questa sua ossessione lo rende oggetto di scherzi da parte dei suoi amici Vanessa e Scott.\nUn giorno, Spencer acquista in un negozio di \"articoli per fantasmi\" uno strano strumento, l'ululografo, che dovrebbe essere in grado di captare lamenti e ululati degli spiriti. Gli amici di Spencer iniziano allora a fargli scherzi utilizzando lo strumento fino a quando, un giorno, lo strumento emette davvero dei gemiti senza l'intervento di nessuno. Iniziano ad avvenire cose strane: muri imbrattati, strane presenze che indossano gli abiti di Spencer, fino all'incontro con una famiglia di fantasmi che intrappolano Spencer e gli amici. Spencer riesce a scappare insieme a Vanessa e nella fuga arrivano allo stagno in cui era annegato Ian, che qui si manifesta come fantasma e rivela a Spencer di aver tentato anch'egli di mettersi in contatto con lui, causando gli strani fenomeni. Lo spettro di Ian aiuta quindi a liberare gli altri amici dalla famiglia di fantasmi prima di scomparire per sempre."}
{"id": "5901783", "revid": "599013", "url": "https://it.wikipedia.org/wiki?curid=5901783", "title": "Doug Bolstorff", "text": "Carriera.\nVenne selezionato dai Detroit Pistons con la seconda scelta dell'ottavo giro (57\u00aa assoluta) del Draft NBA 1957, con cui disput\u00f2 3 incontri nel 1957-58, segnando 4 punti."}
{"id": "5901816", "revid": "729019", "url": "https://it.wikipedia.org/wiki?curid=5901816", "title": "Assedio di Bruxelles", "text": "Lassedio di Bruxelles si svolse tra il gennaio e il febbraio del 1746 durante i pi\u00f9 vasti eventi della guerra di successione austriaca: un esercito francese sotto il maresciallo di Francia Maurizio di Sassonia pose l'assedio alla citt\u00e0 di Bruxelles, all'epoca capoluogo dei Paesi Bassi austriaci, espugnandola facilmente dopo brevi combattimenti.\nL'assedio.\nDopo l'importante successo ottenuto nella battaglia di Fontenoy l'11 maggio 1745, l'armata francese di Maurizio di Sassonia penetr\u00f2 a fondo nei Paesi bassi austriaci; l'avanzata francese fu favorita dal ritiro delle truppe inglesi alleate degli austriaci, richiamate in patria dopo lo scoppio della rivolta giacobita del 1745: con pochi avversari davanti, Maurizio inizi\u00f2 a espugnare una dopo l'altra svariate piazzeforti della regione, prendendo in rapida successione Gand, Oudenaarde, Bruges e Dendermonde.\nCogliendo di sorpresa gli avversari, Maurizio non acquartier\u00f2 la sua armata per l'inverno ma avanz\u00f2 su Bruxelles nel gennaio del 1746 con una forza di 22.000 uomini, ponendo l'assedio alla citt\u00e0; la guarnigione austriaca al comando del conte Eug\u00e8ne de Lannoy de la Motterie ammontava a 12.000 uomini, ma le fortificazioni di Bruxelles erano inadeguate a sostenere un assedio secondo i canoni della guerra moderna, costituite come erano da un vecchio muro medievale rinforzato nel XVII secolo da alcuni bastioni e rivellini costruiti dai precedenti dominatori spagnoli. L'assedio stesso dur\u00f2 solo tre settimane: dopo che l'artiglieria francese ebbe aperto due brecce nelle mura cittadine, la guarnigione austriaca si arrese al completo il 22 febbraio 1746 consegnando la citt\u00e0 a Maurizio.\nLa caduta del capoluogo dei Paesi Bassi austriaci costrinse il governatore, conte Wenzel Anton von Kaunitz-Rietberg, a ritirarsi con la sua amministrazione ad Anversa pi\u00f9 a nord; l'assedio danneggio l'immagine che von Kaunitz-Rietberg aveva degli alleati dell'Austria, principalmente il Regno di Gran Bretagna e la Repubblica delle Sette Province Unite, che riteneva non avessero fatto nulla per salvare Bruxelles dai francesi, e un decennio pi\u00f9 tardi lo stesso von Kaunitz-Rietberg fu uno dei principali ispiratori dell'alleanza tra Francia e Austria e dell'abbandono da parte di Vienna dei suoi tradizionali legami con la Gran Bretagna. I francesi fecero seguire alla capitolazione di Bruxelles la caduta di altre piazzeforti come Mons e Namur, completando l'occupazione dei principali centri dei Paesi Bassi austriaci; Bruxelles rimase sotto occupazione francese fino alla sua restituzione all'Austria nel 1748 per effetto delle disposizioni del Trattato di Aquisgrana, anche se la guarnigione francese non evacu\u00f2 la citt\u00e0 fino al gennaio 1749"}
{"id": "5901817", "revid": "858648", "url": "https://it.wikipedia.org/wiki?curid=5901817", "title": "Robert Havemann", "text": "Biografia.\nStudi\u00f2 chimica a Berlino e Monaco dal 1929 al 1933, e ricevette il dottorato in chimica fisica dal Kaiser Wilhelm Institute.\nHavemann si un\u00ec al Partito Comunista della Germania (KPD) nel 1932 e fu uno dei fondatori del gruppo di resistenza Unione Europea. Fu in connessione con questo gruppo che fu arrestato dalla Gestapo nel 1943. Fu condannato a morte, ma l'esecuzione fu continuamente rinviata grazie all'intervento dei suoi ex colleghi, che insistettero che Havemann fosse importante come il suo lavoro sulle armi chimiche e che fosse ancora necessario per spiegare la sua ricerca. La sua esecuzione fu rinviata cos\u00ec tante volte che sopravvisse finch\u00e9 la prigione di Brandeburgo-G\u00f6rden non venne liberata dall'Armata Rossa.\nDopo la guerra, divenne capo dell'amministrazione dell'Istituto Imperatore Guglielmo per la Fisica Chimica e per l'Elettrochimica a Berlino, ma nel 1948 fu destituito a causa di pressioni politiche delle autorit\u00e0 americane a Berlino Ovest. Continu\u00f2 il suo lavoro scientifico nell'istituto finch\u00e9 non venne estromesso dal suo laboratorio nel gennaio 1950.\nIn seguito, divenne professore di fisica chimica all'universit\u00e0 Humboldt di Berlino. Divenne un membro della Camera del Popolo nel 1950 e vinse uno dei premi nazionali della Repubblica Democratica Tedesca nel 1959.\nNel 1963 tenne lezioni su \"Aspetti scientifici di problemi filosofici\" (pubblicati come \"Dialettica senza dogma - Marxismo e scienze naturali\") e fu espulso dal Partito Socialista Unificato di Germania e destituito dall'universit\u00e0. Ufficialmente la motivazione fu l'aver concesso un'intervista ad un giornale della Germania Ovest.\nSuo figlio Florian Havemann (nato il 12 gennaio 1952 a Berlino Est) fugg\u00ec in Germania Ovest nel 1971.\nHavemann continu\u00f2 il suo lavoro come socialista critico e fu posto ai domiciliari nel 1976, nella sua casa nel villaggio di Gr\u00fcnheide (Mark). Rimase l\u00e0 fino alla sua morte nel 1982, a causa di una malattia ai polmoni di cui soffriva da tempo.\nNel 1989 \u00e8 stato riabilitato politicamente dal Partito Socialista Unificato di Germania.\nNel 2005, ad Havemann fu concesso post-mortem il titolo dei Giusti tra le nazioni dal Memoriale dell'Olocausto israeliano (Yad Vashem).\nContributo scientifico e filosofico.\nHavemann fu sia un eminente scienziato che un importante filosofo della scienza. \nDal punto di vista scientifico i suoi contributi pi\u00f9 importanti furono nella chimica delle proteine, nella magnetochimica e fotochimica."}
{"id": "5901822", "revid": "767487", "url": "https://it.wikipedia.org/wiki?curid=5901822", "title": "Ken Corley", "text": "Carriera.\nDisput\u00f2 tre partite con i Cleveland Rebels nel 1946-47."}
{"id": "5901823", "revid": "643662", "url": "https://it.wikipedia.org/wiki?curid=5901823", "title": "Constantinos Makrides", "text": ""}
{"id": "5901824", "revid": "729019", "url": "https://it.wikipedia.org/wiki?curid=5901824", "title": "Kamov Ka-22", "text": "Il Kamov Ka-22 \"Vintokryl\" (in caratteri cirillici \u041a\u0430\u043c\u043e\u0432 \u041a\u0430-22 \u0412\u0438\u043d\u0442\u043e\u043a\u0440\u044b\u043b, nome in codice NATO Hoop) fu un elicoplano da trasporto tattico pesante progettato dall'OKB 938 diretto da Nikolaj Il'i\u010d Kamov, sviluppato in Unione Sovietica durante gli anni cinquanta e rimasto allo stadio di prototipo.\nL'aerodina sperimentale, destinata ai reparti della Voenno-vozdu\u0161nye sily, l'aeronautica militare sovietica, combinava la capacit\u00e0 di un elicottero nel decollo verticale con quelle di un aereo ad ala fissa per il volo di crociera. Il Ka-22 possedeva un elevato carico utile, paragonabile con quello dell'Antonov An-12. Otto record mondiali per altitudine e velocit\u00e0 sono stati ottenuti dal Ka-22 nella sua classe, nessuno dei quali \u00e8 mai stato battuto.\nStoria del progetto.\nPer aumentare il range operativo di un elicottero, il progettista di Kamov Vladimir Barshevsky elabor\u00f2 il progetto di un elicottero con ali fisse e sistema di propulsione di un aeroplano. Nel 1954 fu accettata la proposta di produzione di tre Ka-22, ma dati i ritardi nell'avanzamento del progetto l'ordine per il secondo e il terzo prototipo fu cancellato nel marzo 1956. Il primo decollo \u00e8 datato 17 giugno 1959, il primo volo libero il 15 agosto 1959. Furono riscontrate serie difficolt\u00e0 di controllo, che portarono al posticipo dell'ordine fino alla risoluzione dei suddetti problemi. Nel luglio 1960 fu ricevuto l'ordine di produrre altri tre Ka-22.\nTecnica.\nIl Ka-22 era in sostanza un aereo ad ala fissa con due rotori posizionati alle estremit\u00e0 delle ali. I motori furono montati alle estremit\u00e0 di entrambe le ali, ciascuno collegato con un'elica a quattro pale e a un rotore principale anch'esso a quattro pale. Il prototipo originale era spinto da due motori Kuznetsov TV-2VK da 5\u00a0900\u00a0CV, successivamente sostituiti da due motori Soloviev D-25VKT da 5\u00a0500\u00a0CV. La fusoliera conteneva una cabina di pilotaggio a tre posti posta sopra la vetratura di prua e un'area di carico principale che poteva contenere 80 passeggeri o 16,5 tonnellate di carico utile. L'intera prua poteva aprirsi a dritta per alloggiare carichi eccezionali.\nIn modalit\u00e0 elicottero le eliche di propulsione venivano disconnesse e i flap abbassati a 90 gradi. In modalit\u00e0 di volo ad ala fissa, i rotori verticali erano lasciati liberi di ruotare liberamente, e l'aeromobile veniva controllata attraverso gli alettoni e le superfici di coda. Il carrello d'atterraggio a ruote appaiate era fisso.\nImpiego operativo.\nDurante la sua breve storia operativa, il Ka-22, pilotato da D.K. Yefremov e V.V. Gromov stabil\u00ec otto record mondiali. Il 7 ottobre 1961, con delle carenature sopra le ruote e dietro la cabina, fu raggiunto un nuovo record di velocit\u00e0 per la sua classe con 356,3\u00a0km/h. Dopo la rimozione delle carenature a ruote e abitacolo, il 24 novembre 1961 un carico di 16\u00a0485\u00a0kg fu sollevato fino all'altitudine di 2\u00a0557\u00a0m.\nIl 28 agosto 1962, nel corso di una tappa intermedia durante un volo di trasferimento verso Mosca per test di omologazione, il Ka-22 rotol\u00f2 sulla sinistra e si rovesci\u00f2 uccidendo l'intero equipaggio. Si scopr\u00ec che la causa era collegata al sistema di controllo del beccheggio del rotore destro; ulteriori indagini scoprirono che anche due degli altri tre Ka-22 avevano lo stesso problema. Per migliorare la stabilit\u00e0 e il controllo in volo fu installato un nuovo sistema di autopilota che rilevava l'inclinazione e l'accelerazione angolare e le trasmetteva al sistema di controllo.\nIl 12 agosto 1964, il prototipo 01-03 and\u00f2 distrutto durante alcuni test per l'aviazione russa. L'aeromobile cominci\u00f2 a ruotare a destra in modo incontrollabile e, nel tentativo di correzione il Ka-22 entr\u00f2 in picchiata. Fu dato l'ordine di abbandonare il velivolo e tre membri dell'equipaggio si salvarono, ma il colonnello S.G. Brovtsev, che era a bordo, e il tecnico A.F. Rogov, rimasero uccisi.\nDopo questo incidente, il progetto del Ka-22 fu abbandonato. Gli ultimi due esemplari furono smantellati."}
{"id": "5901825", "revid": "119925728", "url": "https://it.wikipedia.org/wiki?curid=5901825", "title": "Festa dei fratelli", "text": "La festa dei fratelli (in inglese Siblings Day, anche detta negli Stati Uniti \"National Siblings Day\" o \"National Sibling Day\") \u00e8 una ricorrenza civile festeggiata il 10 aprile (Stati Uniti) e il 31 maggio (Europa) di ogni anno, celebrata in onore del legame che unisce fratelli e sorelle.\nStoria.\nLa festa \u00e8 stata originariamente concepita da Claudia Evart per onorare il ricordo di suo fratello costituita nel 1997 ed \u00e8 divenuta una organizzazione non a scopo di lucro nel 1999. Carolyn B. Maloney, rappresentante del 12\u00ba distretto congressuale dello Stato di New York, ha onorato ufficialmente la festa per poi introdurla nel \"Congressional Record\" ufficiale del Congresso degli Stati Uniti d'America il 26 settembre 2005.\nIn Europa, l'idea \u00e8 stata lanciata nel 2014 dalla Confederazione europea delle famiglie numerose (ELFAC) per celebrare fratelli e sorelle. La festa del 31 maggio si \u00e8 diffusa in modo diverso nei paesi in cui ELFAC \u00e8 presente. In Portogallo, il \"Dia dos Irm\u00e3os\" \u00e8 diventato molto popolare e il Presidente della Repubblica Portoghese lo ha salutato direttamente, il 2016 e il 2017.\nFernando Ribeiro e Castro, portoghese, fondatore ed ex presidente dell'ELFAC, gi\u00e0 deceduto, \u00e8 l'autore di una frase che segna la celebrazione e lo spirito di questa iniziativa: \"Se vuoi vedere un bambino felice, dagli un fratello. Se vuoi vedere un bambino molto felice, dagli un sacco di fratelli.\" Questo \u00e8 uno dei motivi per la data del 31 maggio: l'ultimo giorno di maggio, in cui si sono svolte altre celebrazioni familiari, e la vigilia della \"Giornata dei bambini\" in vari paesi, come il Portogallo. La Festa dei fratelli \u00e8 anche una specie di felice annuncio di famiglia ai bambini piccoli. Ulteriori informazioni possono essere trovate su una pagina elettronica della Festa dei fratelli.\nELFAC ha membri associati in diversi paesi europei: Austria, Cipro, Croazia, Repubblica Ceca, Estonia, Francia, Germania, Grecia, Ungheria, Italia, Lettonia, Lituania, Portogallo, Romania, Serbia e Svizzera. Ma l'adesione alla data e allo spirito del 31 maggio \u00e8 aperta a qualsiasi altro paese europeo o non europeo."}
{"id": "5901827", "revid": "461603", "url": "https://it.wikipedia.org/wiki?curid=5901827", "title": "Andreas Makris", "text": ""}
{"id": "5901828", "revid": "438678", "url": "https://it.wikipedia.org/wiki?curid=5901828", "title": "Funzione logaritmicamente convessa", "text": "In matematica, una funzione formula_1 definita in un sottoinsieme convesso di uno spazione vettoriale reale e che assume valori positivi \u00e8 detta logaritmicamente convessa o superconvessa se formula_2, ossia la composizione della funzione logaritmo con formula_1, \u00e8 una funzione convessa. In effetti, il logaritmo rallenta drasticamente la crescita della funzione originale formula_1, per cui se la composizione conserva ancora la propriet\u00e0 di convessit\u00e0, ci\u00f2 deve significare che la funzione originale formula_1 era 'realmente convessa', tanto da meritare il termine di 'superconvessa'.\nUna funzione logaritmicamente convessa \"f\" \u00e8 una funzione convessa poich\u00e9 \u00e8 la funzione composta dalla funzione convessa crescente formula_6 e dalla funzione formula_7, che abbiamo supposto convessa. Il contrario non \u00e8 sempre vero: per esempio formula_8 \u00e8 una funzione convessa, ma formula_9 non lo \u00e8 e cos\u00ec formula_10 non \u00e8 una funzione logaritmicamente convessa. D'altra parte, formula_11 \u00e8 logaritmicamente convessa poich\u00e9 formula_12 \u00e8 convessa. Un esempio importante di una funzione logaritmicamente convessa \u00e8 la funzione Gamma sui numeri reali positivi (vedere Teorema di Bohr-Mollerup)."}
{"id": "5901829", "revid": "1603714", "url": "https://it.wikipedia.org/wiki?curid=5901829", "title": "William Ward, I conte di Dudley", "text": "Biografia.\nEra il figlio di William Ward, X barone Ward, e di sua moglie, Amelia Pillans. Suo padre successe alla baronia alla morte di suo cugino, John William Ward, I conte di Dudley. Studi\u00f2 all'Eton College, al Trinity College e al Christ Church.\nCarriera.\nTra il 1859 e il 1877 pag\u00f2 per l'intero rifacimento e restauro della Cattedrale di Worcester. \u00c8 stato anche un fiduciario della National Gallery e della National Portrait Gallery. Nel 1860 fu creato visconte Ednam e conte di Dudley.\nMatrimoni.\nPrimo Matrimonio.\nSpos\u00f2, il 24 aprile 1851, Selina Constance de Burgh (11 novembre 1829-14 novembre 1851), figlia di Hubert de Burgh. Non ebbero figli.\nSecondo Matrimonio.\nSpos\u00f2, il 21 novembre 1865, Georgina Elisabeth Moncreiffe (9 agosto 1846-2 febbraio 1929), figlia di Thomas Moncreiffe. Ebbero sette figli:\nMorte.\nMor\u00ec il 7 maggio 1885 a Dudley House, a Londra, e fu sepolto nella Great Witley, Worcestershire. I suoi resti furono poi trasportati nella Cattedrale di Worcester."}
{"id": "5901835", "revid": "599013", "url": "https://it.wikipedia.org/wiki?curid=5901835", "title": "George Brown (cestista)", "text": "Carriera.\nVenne selezionato con la terza scelta del quarto giro (27\u00aa assoluta) del Draft NBA 1957 dai Minneapolis Lakers, con cui disput\u00f2 un incontro nel 1957-58, segnando 1 punto."}
{"id": "5901839", "revid": "287204", "url": "https://it.wikipedia.org/wiki?curid=5901839", "title": "Kostas Malekkos", "text": ""}
{"id": "5901853", "revid": "461603", "url": "https://it.wikipedia.org/wiki?curid=5901853", "title": "Christos Marangos", "text": ""}
{"id": "5901859", "revid": "461603", "url": "https://it.wikipedia.org/wiki?curid=5901859", "title": "Panayiotis Marangos", "text": ""}
{"id": "5901861", "revid": "461603", "url": "https://it.wikipedia.org/wiki?curid=5901861", "title": "Sokratis Marangos", "text": ""}
{"id": "5901864", "revid": "461603", "url": "https://it.wikipedia.org/wiki?curid=5901864", "title": "Andreas Mavris", "text": ""}
{"id": "5901867", "revid": "461603", "url": "https://it.wikipedia.org/wiki?curid=5901867", "title": "Takis Mavris", "text": ""}
{"id": "5901870", "revid": "1123217", "url": "https://it.wikipedia.org/wiki?curid=5901870", "title": "Dinastia Qi del Nord", "text": ""}
{"id": "5901871", "revid": "287204", "url": "https://it.wikipedia.org/wiki?curid=5901871", "title": "Gran Premio motociclistico d'Austria 1983", "text": "Il Gran Premio motociclistico d'Austria fu il sesto appuntamento del motomondiale 1983, si tratt\u00f2 della dodicesima edizione del Gran Premio motociclistico d'Austria valido per il motomondiale.\nSi svolse il 29 maggio 1983 a Salisburgo e gareggiarono le classi 125, 250, 500 oltre ai sidecar. Ottennero la vittoria Kenny Roberts in classe 500, Manfred Herweh in 250 e \u00c1ngel Nieto in 125. Tra le motocarrozzette vinse l'equipaggio svizzero Rolf Biland-Kurt Waltisperg.\nClasse 500.\nIl podio della classe regina \u00e8 stato interamente occupato da piloti statunitensi: al primo posto Kenny Roberts seguito da Eddie Lawson e Randy Mamola.\nLa classifica provvisoria del campionato \u00e8 ancora guidata da un altro statunitense, Freddie Spencer, che vede per\u00f2 diminuire il vantaggio su Roberts.\nClasse 250.\nDisturbata dal maltempo la gara \u00e8 stata interrotta al 14\u00ba giro e poi \u00e8 stata data una nuova partenza per ulteriori 18 giri; il risultato finale \u00e8 stato per somma dei tempi e ha visto vincitore il pilota tedesco Manfred Herweh che ha preceduto il belga Didier de Radigu\u00e8s e il francese Thierry Espi\u00e9.\nGrazie al secondo posto ottenuto, de Radigu\u00e9s ha sopravanzato in classifica il precedente capofila, il venezuelano Carlos Lavado.\nClasse 125.\nPer la quarta volta consecutiva nella stagione i primi due posti sono stati occupati dai due piloti ufficiali della Garelli, con \u00c1ngel Nieto davanti a Eugenio Lazzarini; i due piloti sono anche ai primi due posti della classifica generale.\nAl terzo posto, sia in questa gara che nella classifica generale, l'italiano Pier Paolo Bianchi.\nClasse sidecar.\nL'equipaggio Rolf Biland-Kurt Waltisperg torna alla vittoria in Austria, battendo con ampio margine Werner Schw\u00e4rzel-Andreas Huber dopo un duello nella fase iniziale della gara. Arrivano terzi Egbert Streuer-Bernard Schnieders, i principali rivali di Biland nel mondiale.\nDopo tre gare Biland guida la classifica con 30 punti, seguono Streuer a 25, Schw\u00e4rzel a 22 e Michel (qui sesto dopo essere stato costretto a un pit-stop imprevisto) a 17. "}
{"id": "5901890", "revid": "1451528", "url": "https://it.wikipedia.org/wiki?curid=5901890", "title": "Giulio Porro Lambertenghi", "text": "Biografia.\nFiglio di Luigi Porro Lambertenghi e Anna Maria Serbelloni, ebbe come precettore Silvio Pellico, amico del padre.\nPatriota, il 18 marzo 1848 fu arrestato dagli austriaci e successivamente rinchiuso per due mesi nella fortezza di Kufstein; tornato a Milano nel giugno 1848, fu esule in Svizzera dall'agosto dello stesso anno per il ritorno austriaco.\nFu incaricato dal conte Giorgio Trivulzio di sistemare la Biblioteca Trivulziana, di cui pubblic\u00f2 nel 1884 il catalogo dei manoscritti.\nPubblic\u00f2 diverse edizioni di manoscritti di storia lombarda e collabor\u00f2 agli \"Historiae Patriae Monumenta\", in particolare per il \"Codex Diplomaticus Langobardiae\" (1873) e per l'edizione del \"Liber Consuetudinum Mediolani\" (1876).\nDal 1874 fu vice presidente della Societ\u00e0 Storica Lombarda e ne fu presidente dal dicembre 1877 fino alla morte."}
{"id": "5901892", "revid": "767487", "url": "https://it.wikipedia.org/wiki?curid=5901892", "title": "Calendario pentecontale", "text": "Il calendario pentecontale (da: \u03c0\u03b5\u03bd\u03c4\u03b7\u03ba\u03bf\u03bd\u03c4\u03ac\u03c2, \"pent\u0113kont\u00e1s\" = cinquanta in greco) \u00e8 un calendario agricolo, che suddivide l'anno in 7 periodi di 50 giorni ciascuno seguiti da un periodo intercalare di 15/16 giorni. Ogni periodo di 50 giorni \u00e8 composto da 7 settimane culminanti in un giorno, il cinquantesimo, di particolare significato agricolo. Lo schema \u00e8 analogo a quello biblico, in cui la festa degli Azimi (raccolto dell'orzo) precede di 50 giorni la Pentecoste (raccolto del grano).\nOrigine e fortuna.\nIl calendario pentecontale fu individuato nel 1942 da Hildegaard e Julius Lewy, che ritenevano che esso risalisse alla cultura amorrea del terzo millennio\u00a0a.C. Studi pi\u00f9 recenti attribuiscono la sua origine al periodo post-biblico. Esso \u00e8 rimasto in uso nel Vicino Oriente sino all'et\u00e0 moderna e addirittura risult\u00f2 in uso fra i contadini del moderno stato della Palestina."}
{"id": "5901895", "revid": "380654", "url": "https://it.wikipedia.org/wiki?curid=5901895", "title": "Buddy Murphy", "text": "Tra il 2013 e il 2021 ha militato con il ring name Buddy Murphy nella WWE, federazione nella quale ha detenuto una volta il Cruiserweight Championship, il Raw Tag Team Championship (con Seth Rollins) e l'NXT Tag Team Championship (con Wesley Blake).\nCarriera.\nCircuito indipendente (2007\u20132013).\nUno dei primi match di Adams \u00e8 avvenuto l'8 settembre 2007 nella Professional Championship Wrestling dove lui (con il ring name Matt Silva) e Jacko Lantern hanno sconfitto Adam Brooks e Diaz. Il 3 dicembre 2010 Silva ha vinto il suo primo titolo, il PCW State Championship, sconfiggendo Danny Psycho. In seguito, Silva ha vinto anche l'MCW Heavyweight Championship sconfiggendo Slex il 28 gennaio 2012.\nWWE (2013\u20132021).\nIl 17 marzo 2013 firm\u00f2 per la WWE, combattendo come Buddy Murphy, e debuttando in un house show di \"NXT\" il 23 novembre 2013: qui Murphy, Sawyer Fulton e Troy McClain hanno affrontato Angelo Dawkins, Colin Cassady e Wesley Blake. Nella puntata di \"NXT\" del 15 maggio 2014 Murphy e Elias Samson sono stati sconfitti dagli NXT Tag Team Champions, gli Ascension.\nNell'agosto del 2014 Murphy si \u00e8 alleato con Wesley Blake. Nella puntata di \"NXT\" del 14 agosto Blake e Murphy sono stati sconfitti dai Lucha Dragons nel primo turno di un torneo per determinare i contendenti n\u00ba1 all'NXT Tag Team Championship degli Ascension. Per il resto del 2014, Blake e Murphy hanno affrontato sempre i Lucha Dragons o i Vaudevillains. Nella puntata di \"NXT\" del 21 ottobre Blake e Murphy hanno partecipato ad una Battle Royal per determinare gli sfidanti ai nuovi NXT Tag Team Champions, i Lucha Dragons, ma sono stati eliminati dagli ex-campioni, gli Ascension. Nella puntata di \"NXT\" del 21 gennaio 2015 Blake e Murphy hanno sconfitto i Vaudevillains, ottenendo subito un'opportunit\u00e0 titolata contro i Lucha Dragons. Nella puntata di \"NXT\" del 28 gennaio Blake e Murphy hanno sconfitto i Lucha Dragons, conquistando cos\u00ec l'NXT Tag Team Champions (primo australiano a vincere un titolo in WWE). L'11 febbraio, a , Blake e Murphy (da quel momento noti semplicemente con i loro cognomi) hanno difeso con successo i titoli contro i Lucha Dragons. In seguito, Blake e Murphy hanno iniziato una faida con Enzo Amore e Colin Cassady; in tale faida c'\u00e8 stato anche il coinvolgimento di Carmella, accompagnatrice di Enzo e Cass e di Alexa Bliss, la quale si \u00e8 alleata con Blake e Murphy per contrastare la rivale. Il 20 maggio, a , Blake e Murphy hanno difeso con successo i titoli contro Enzo e Cass grazie anche alla distrazione di Alexa Bliss. Il 22 agosto, a , Blake e Murphy hanno perso i titoli contro i Vaudevillains dopo 219 giorni di regno. Nella puntata di \"NXT\" del 18 maggio 2016 Blake e Murphy sono stati sconfitti da Austin Aries e Shinsuke Nakamura; nel post match, Murphy e Alexa hanno lasciato solo Blake sul ring. Successivamente, dopo aver perso anche contro i TM-61, Blake e Murphy si sono ufficialmente separati, con quest'ultimo che ha ufficialmente iniziato la sua carriera in singolo. Nella puntata di \"NXT\" del 22 giugno Murphy \u00e8 stato sconfitto da Shinsuke Nakamura. Nella puntata di \"NXT\" del 12 ottobre Murphy ha affrontato il suo ex compagno Wesley Blake ma il match \u00e8 terminato in un no contest a causa dell'intervento di Samoa Joe ai danni di entrambi.\nNella puntata di \"205 Live\" del 20 febbraio 2018 Murphy ha fatto la sua prima apparizione nel roster principale sconfiggendo Ariya Daivari negli ottavi di finale di un torneo per la riassegnazione del Cruiserweight Championship. Nella puntata di \"205 Live\" del 6 marzo, per\u00f2, Murphy \u00e8 stato sconfitto da Mustafa Ali nei quarti di finale del torneo per la riassegnazione del Cruiserweight Championship, venendo dunque eliminato. Nella puntata di \"205 Live\" del 27 marzo Murphy ha vinto un Fatal 4-Way match che comprendeva anche Akira Tozawa, Kalisto e TJP con in palio una futura opportunit\u00e0 titolata al Cruiserweight Championship. Nella puntata di \"205 Live\" del 3 aprile Murphy ha sconfitto Kalisto. Nella puntata di \"205 Live\" del 10 aprile ha attaccato brutalmente il nuovo Cruiserweight Champion Cedric Alexander, confermando di fatto il suo status da \"heel\". Nella puntata di \"205 Live\" del 17 aprile il General Manager di \"205 Live\", Drake Maverick, ha negato a Murphy l'opportunit\u00e0 di affrontare Cedric Alexander a Greatest Royal Rumble a causa di un leggero aumento di peso dello stesso Murphy (e quindi non pi\u00f9 idoneo alla categoria dei pesi leggeri). Dopo aver perso peso, Murphy \u00e8 tornato a combattere a \"205 Live\", e nella puntata del 1\u00ba maggio ha sconfitto il jobber Liam Louie per decisione arbitrale. Nella puntata di \"205 Live\" dell'8 maggio Murphy ha sconfitto Mustafa Ali. Nella puntata di \"205 Live\" del 29 maggio Murphy ha affrontato Cedric Alexander per il Cruiserweight Championship ma \u00e8 stato sconfitto. Nella puntata di \"205 Live\" del 5 giugno Murphy \u00e8 stato sconfitto da Mustafa Ali per squalifica a causa dell'intervento di Hideo Itami. Nella puntata di \"205 Live\" del 19 giugno Murphy ha partecipato ad un Triple Threat match che includeva anche Hideo Itami e Mustafa Ali per determinare il contendente n\u00ba1 al Cruiserweight Championship di Cedric Alexander ma il match \u00e8 stato vinto da Itami. Nella puntata di \"205 Live\" del 3 luglio Murphy ha sconfitto Mustafa Ali in un No Disqualification match. Il 6 ottobre, a Super Show-Down, Murphy ha sconfitto Cedric Alexander conquistando cos\u00ec il Cruiserweight Championship per la prima volta. Il 18 novembre, a Survivor Series, Murphy ha difeso con successo il titolo contro Mustafa Ali. Il 16 dicembre, nel \"Kick-off\" di , Murphy ha difeso con successo il titolo contro Cedric Alexander. Nella puntata di \"205 Live\" del 15 gennaio 2019 Murphy ha sconfitto il debuttante Humberto Carrillo in un match non titolato. Il 27 gennaio, nel \"Kick-off\" della Royal Rumble, Murphy ha difeso con successo il titolo in un Fatal 4-Way match contro Akira Tozawa, Hideo Itami e Kalisto. Il 17 febbraio, nel \"Kick-off\" di Elimination Chamber, Murphy ha difeso con successo il titolo contro Akira Tozawa. Il 7 aprile, nel \"Kick-off\" di WrestleMania 35, Murphy ha perso il titolo contro Tony Nese dopo 182 giorni di regno. Nella puntata di \"205 Live\" del 9 aprile Murphy ha affrontato Tony Nese nuovamente per il Cruiserweight Championship nella rivincita di WrestleMania 35, ma \u00e8 stato sconfitto.\nCon lo \"Shake-up\" del 16 aprile Murphy pass\u00f2 al roster di \"SmackDown\". Nella puntata di \"NXT\" del 17 aprile Murphy affront\u00f2 Velveteen Dream per l'NXT North American Championship ma venne sconfitto. L'11 agosto, nel Kick-off di \"SummerSlam\", Murphy sconfisse Apollo Crews per squalifica per essere stato attaccato da Rowan. Nella puntata di \"SmackDown\" del 13 agosto Murphy venne sconfitto da Roman Reigns. Nella puntata di \"SmackDown\" del 20 agosto Murphy sconfisse Daniel Bryan. Nella puntata di \"SmackDown\" del 27 agosto Murphy venne sconfitto da Ali negli ottavi di finale del King of the Ring.\nNella puntata di \"Raw\" del 14 ottobre Murphy pass\u00f2 in tale roster per effetto del \"Draft\"; nella stessa puntata, Murphy sconfisse Cedric Alexander. Il 31 ottobre, a \"Crown Jewel\", Murphy partecip\u00f2 ad una Battle Royal per determinare lo sfidante di AJ Styles per lo United States Championship pi\u00f9 avanti nella serata ma venne eliminato da Erick Rowan. Il 15 dicembre, a ', Murphy venne sconfitto da Aleister Black. Successivamente, Murphy bene sconfitto altre due volte da Black, in entrambi i casi a \"Raw\". Dopo aver perso la faida con Black, nella puntata di \"Raw\" del 13 gennaio 2020, Murphy aiut\u00f2 inaspettatamente Seth Rollins e gli AOP a sconfiggere Big Show, Kevin Owens e Samoa Joe. Nella puntata di \"Raw\" del 20 gennaio Murphy e Seth Rollins sconfissero i Viking Raiders conquistando il Raw Tag Team Championship per la prima volta. Nella puntata di \"Raw\" del 27 gennaio Murphy e Rollins difesero con successo i titoli contro Kevin Owens e Samoa Joe. Il 7 febbraio, inoltre, venne annunciato l'accorciamento del ringname di Buddy Murphy in Murphy\"'. Il 27 febbraio, a \"Super ShowDown\", Murphy e Rollins difesero con successo i titoli contro gli Street Profits. Nella puntata di \"Raw\" del 2 marzo Murphy e Rollins persero poi i titoli contro gli Street Profits, nella rivincita di \"Super ShowDown\", dopo 42 giorni di regno. L'8 marzo, ad \"Elimination Chamber\", Murphy e Rollins affrontarono nuovamente gli Street Profits per il Raw Tag Team Championship ma vennero sconfitti. Nella puntata di \"Raw\" del 20 aprile Murphy venne sconfitto da Rey Mysterio in un match di qualificazione al Money in the Bank Ladder match. Il 19 luglio, nel Kick-off di \"The Horror Show at Extreme Rules\", Murphy venne sconfitto da Kevin Owens. Il 30 agosto, a \"Payback\", Murphy e Rollins vennero sconfitti da Dominik e Rey Mysterio. Nella puntata di \"Raw\" del 7 settembre Murphy venne sconfitto da Dominik Mysterio in uno Street Fight. Nella puntata di \"Raw\" del 21 settembre Murphy e Rollins parteciparono ad un Triple Threat Tag Team match che comprendeva anche Andrade e Angel Garza e Dominik Mysterio e Humberto Carrillo per determinare i contendenti n\u00ba1 al Raw Tag Team Championship degli Street Profits ma il match venne vinto da Andrade e Garza. Nella puntata di \"Raw\" del 5 ottobre Murphy e Rollins sconfissero Dominik Mysterio e Humberto Carrillo; poco dopo, a seguito dell'ennesima incomprensione, Murphy e Rollins si separarono ufficialmente attaccandosi brutalmente.\nIl 10 ottobre, per effetto del Draft, Murphy torn\u00f2 al roster di \"SmackDown\". Nella puntata del 16 ottobre Murphy accorse per aiutare Dominik e Rey Mysterio contro il suo ex-mentore Seth Rollins, dando la parvenza di effettuare un turn face, ma dopo averlo respinto, i Mysterio si sono rifiutati di dargli la mano.Nella puntata di \"SmackDown\" del 13 novembre Murphy aiut\u00f2 Rey Mysterio a sconfiggere Rollins in un No Holds Barred match, consolidando dunque il suo turn face e venendo accettato nel finale da Rey e suo figlio Dominick, potendosi dunque ricongiungere con Aalyah. Il 22 novembre, nel Kick-off di \"Survivor Series\", Murphy ha partecipato ad una Battle Royal tra \"Raw\" e \"SmackDown\" ma venne eliminato da Robert Roode. Nella puntata speciale \"WrestleMania SmackDown\" del 9 aprile Murphy partecip\u00f2 all'Andr\u00e9 the Giant Memorial Battle Royal ma venne eliminato da King Corbin.\nIl 2 giugno 2021, Murphy venne licenziato dalla WWE insieme a diversi colleghi.\nCircuito indipendente (2021\u20132022).\nL'11 settembre 2021, \u00e8 tornato nel circuito indipendente durante PPW VII, battendo Facade e JT Dunn.\nAll Elite Wrestling (2022\u2013presente).\nIl 23 febbraio 2022 esord\u00ec nella All Elite Wrestling, unendosi a Malakai Black e Brody King.\nVita privata.\nMatthew Adams ha avuto una relazione con la collega Alexa Bliss."}
{"id": "5901897", "revid": "731511", "url": "https://it.wikipedia.org/wiki?curid=5901897", "title": "Matthew Adams", "text": ""}
{"id": "5901901", "revid": "767487", "url": "https://it.wikipedia.org/wiki?curid=5901901", "title": "Unione dei comuni Antico Clanis", "text": "L'Unione dei comuni Antico Clanis \u00e8 un'unione di comuni della Campania, in provincia di Avellino, formata dai comuni di Lauro, Marzano di Nola, Pago del Vallo di Lauro, Quindici, Moschiano, Domicella, Taurano.\nLa sede istituzionale dell'unione \u00e8 Marzano di Nola e gli uffici sono ubicati presso il suo municipio.\nPer statuto l'unione si occupa dei seguenti servizi:\n\"Clanis\" \u00e8 l'antico nome del fiume Clanio."}
{"id": "5901916", "revid": "402993", "url": "https://it.wikipedia.org/wiki?curid=5901916", "title": "Bruesa GBC", "text": ""}
{"id": "5901917", "revid": "402993", "url": "https://it.wikipedia.org/wiki?curid=5901917", "title": "Lagun Aro GBC", "text": ""}
{"id": "5901918", "revid": "402993", "url": "https://it.wikipedia.org/wiki?curid=5901918", "title": "Gipuzkoa Basket", "text": ""}
{"id": "5901921", "revid": "122816654", "url": "https://it.wikipedia.org/wiki?curid=5901921", "title": "Billy Murray (cantante)", "text": "La sua caratteristica consisteva in una voce nasale,quasi infantile,ma dotata di una dizione e di un'intonazione impeccabile che lo resero uno degli incisori pi\u00f9 prolifici nei primi anni del Novecento. Era soprannominato \"L'usignolo di Denver\".\nDiscografia parziale.\nTra le sue canzoni ci sono:"}
{"id": "5901923", "revid": "293377", "url": "https://it.wikipedia.org/wiki?curid=5901923", "title": "Branislav Kubala Dau\u010dik", "text": ""}
{"id": "5901936", "revid": "599013", "url": "https://it.wikipedia.org/wiki?curid=5901936", "title": "Danny Doyle", "text": "Carriera.\nVenne selezionato dai Detroit Pistons con la terza scelta del quinto giro (44\u00aa assoluta) del Draft NBA 1961. Gioc\u00f2 8 partite con i Pittsburgh Rens nella ABL all'inizio della stagione, prima di disputarne 4 nella NBA con i Pistons. La stagione successiva pass\u00f2 nella EPBL."}
{"id": "5901940", "revid": "300067", "url": "https://it.wikipedia.org/wiki?curid=5901940", "title": "Red Davis", "text": "Carriera.\nVenne selezionato dai Rochester Royals con la settima scelta del sesto giro (52\u00aa assoluta) del Draft NBA 1954. Con i Royals disput\u00f2 3 partite nel 1955-56, segnando 2 punti."}
{"id": "5901941", "revid": "1248739", "url": "https://it.wikipedia.org/wiki?curid=5901941", "title": "Aftertaste (singolo)", "text": ""}
{"id": "5901942", "revid": "1248739", "url": "https://it.wikipedia.org/wiki?curid=5901942", "title": "Aftertaste (Ellie Goulding)", "text": ""}
{"id": "5901944", "revid": "599013", "url": "https://it.wikipedia.org/wiki?curid=5901944", "title": "Blaine Denning", "text": "Carriera.\nVenne selezionato nel Draft NBA 1952 dai Baltimore Bullets, con cui disput\u00f2 una partita nel 1952-53, segnando 5 punti."}
{"id": "5901957", "revid": "481666", "url": "https://it.wikipedia.org/wiki?curid=5901957", "title": "Frank Grandon", "text": ""}
{"id": "5901962", "revid": "767487", "url": "https://it.wikipedia.org/wiki?curid=5901962", "title": "Philippe Rebill\u00e9 Philbert", "text": "Vita.\nPhilbert \u00e8 legato all'introduzione del flauto traverso conico a una chiave (\"fl\u00fbte d'Allemagne\") alla corte francese. Durante il regno di Luigi XIV fu un componente dell'ensemble della Grande \u00c9curie e un buon oboista negli \"Hautbois et musettes du Poitou\", ai quali si un\u00ec al pi\u00f9 tardi dal 1667. Luigi XIV apprezz\u00f2 talmente il nuovo flauto che fece creare due nuovi posti nella cappella di corte per lui e un altro flautista, Ren\u00e9 Pignon detto Descoteaux. Secondo una breve biografia di Philbert pubblicata nel 1725 dal Mercure de France, il re amava molto ascoltarli suonare pezzi melodici e per questo li faceva venire spesso nei suoi appartamenti e nei giardini di Versailles.\nIl suo posto agli \"Hautbois et musettes du Poitou\" era originariamente destinato al figlio del musicista Jean Brunet, ma questi stimava Philbert e divennero amici. Lo stesso fece anche la moglie di Brunet, Catherine Bonni\u00e8res, ma al punto da avvelenare il marito per sposarne il collega. Nel corso dell'Affare dei veleni il crimine venne scoperto e lei giustiziata. Sebbene fosse consigliabile la fuga, Philbert si rec\u00f2 al carcere di Vincennes e riusc\u00ec a dimostrare la propria innocenza in modo convincente. Non solo riusc\u00ec a riottenere il proprio lavoro come prima, ma ora lo accompagnava anche la fama di essere il tipo di uomo per il quale una donna commette un delitto.\nFu un buon cantante e aveva doti di commediante, cosa che gli procur\u00f2 molte apparizioni nei balletti di corte del re. Nell'opera di Philidor \"Le mariage de la grosse Cathos\" (\"Le nozze della grossa Cathos\") del 1688 diede prova di triplice talento: interpretando il personaggio del marito La Couture pot\u00e9 infatti cantare, danzare e recitare. Il suo assolo di danza non fu curato dal coreografo Jean Favier, ma lasciato al talento di Philbert. In particolare, ebbe modo di distinguersi nelle rappresentazioni del 1691 e del 1698 del \"Borghese gentiluomo\" nel ruolo di Mufti."}
{"id": "5901964", "revid": "287204", "url": "https://it.wikipedia.org/wiki?curid=5901964", "title": "Kopfing", "text": ""}
{"id": "5901973", "revid": "104458", "url": "https://it.wikipedia.org/wiki?curid=5901973", "title": "Muenzkirchen", "text": ""}
{"id": "5901981", "revid": "1543377", "url": "https://it.wikipedia.org/wiki?curid=5901981", "title": "Teatro Pompeo Piazza", "text": "Il teatro Pompeo Piazza, gi\u00e0 teatro comunale, \u00e8 un teatro in stile neoclassico situato in via Luigi Sanvitale 21 a Fontanellato, in provincia di Parma.\nStoria.\nIn conseguenza della demolizione settecentesca del teatro innalzato su progetto del conte Alessandro III Sanvitale nel 1681 sul retro delle scuderie Sanvitale, nel 1855 il conte Luigi espresse il desiderio di cedere al comune di Fontanellato un edificio di sua propriet\u00e0 che sorgeva nei pressi della chiesa di Santa Croce, affinch\u00e9 sull'area potesse essere costruito un nuovo teatro aperto al pubblico.\nL'anno seguente l'atto di donazione fu ratificato e il conte ottenne in cambio la propriet\u00e0 di un palco all'interno del costruendo edificio, il cui progetto fu redatto nel 1858 dall'architetto Pier Luigi Montacchini; i lavori in un primo tempo non furono per\u00f2 avviati a causa del parere contrario espresso dalla Deputazione provinciale, che considerava l'opera inutile e troppo costosa per il piccolo borgo di Fontanellato.\nSoltanto nel 1863 giunse l'approvazione all'intervento, il cui cantiere fu avviato l'anno seguente con varie modifiche al progetto, apportate dal nuovo architetto Pancrazio Soncini; i lavori furono conclusi nel 1866.\nIl teatro fu chiuso fra il 1908 e il 1910 e utilizzato come stalla, durante il periodo degli scioperi agrari; in seguito per la struttura inizi\u00f2 una lenta decadenza, nonostante alcuni lavori di restauro compiuti verso il 1940; la crisi culmin\u00f2 nel 1949 con la decisione di convertire la sala in cinematografo; i lavori non furono tuttavia avviati grazie alla contrariet\u00e0 del sindaco Pompeo Piazza, che nel 1967 riusc\u00ec ad ottenerne il restauro conservativo.\nNel 2008 il teatro fu nuovamente restaurato e adeguato alle nuove normative di sicurezza, su progetto dell'architetto Nicolai Zanettini.\nIl 16 aprile 2021 il teatro fu reintitolato all'ex sindaco fontanellatese Pompeo Piazza.\nDescrizione.\nL'edificio si sviluppa su una pianta rettangolare, allungandosi a fianco della piazzetta Giuseppe Verdi.\nLa simmetrica facciata neoclassica \u00e8 caratterizzata dalla semplicit\u00e0 delle forme; all'ingresso centrale ad arco a tutto sesto con sovrastante fregio orizzontale in aggetto, si affiancano due finestre contornate da cornici; al primo piano sono collocate tre aperture, di cui quella nel mezzo coronata da timpano triangolare. In sommit\u00e0 il prospetto si conclude con l'ampio frontone, al cui centro campeggia il nome del teatro scritto in rilievo; probabilmente in origine vi era collocato anche lo stemma del comune di Fontanellato, ma oggi non ne rimane alcuna traccia.\nI due accessi laterali, raggiungibili attraverso altrettante scalette, sono simmetricamente posizionati nei due fianchi dell'edificio, in prossimit\u00e0 degli spigoli con la facciata principale.\nAll'interno, dall'atrio d'ingresso coperto da un soffitto a volta affrescato si accede direttamente alla sala spettacoli e alla scala che conduce al primo piano, ove \u00e8 collocata la caffetteria, ancora arredata con gli originari mobili ottocenteschi.\nSulla platea rettangolare da 100 spettatori si innalzano due livelli di palchi, sostenuti da colonne coronate da capitelli tuscanici; dei tre palchi centrali, due di quelli al primo piano originariamente furono assegnati rispettivamente alla famiglia Sanvitale e all'autorit\u00e0 comunale; ai lati su entrambi gli ordini sono invece presenti i loggioni, per complessivi 74 posti a sedere. Le balaustre sono ornate con un fregio affrescato dal pittore Angelo Biolchi, unico superstite delle decorazioni da lui realizzate nell'ambiente, rimosse verso il 1940; non restano tracce dei dipinti che arricchivano il soffitto, ove oggi \u00e8 appeso un lampadario elettrico in sostituzione di quello a petrolio; risultano perduti anche l'orologio un tempo collocato al centro del boccascena e parte degli ornamenti che lo ornavano.\nIl palcoscenico \u00e8 dotato di iposcenio e retropalco, ove si conserva ancora il sipario originario, anche se in cattive condizioni di mantenimento."}
{"id": "5902056", "revid": "1793900", "url": "https://it.wikipedia.org/wiki?curid=5902056", "title": "Steyr-Werke", "text": "Steyr-Werke \u00e8 dal 9 febbraio 1926 la designazione della Oesterreichischen Waffenfabriks-Gesellschaft di Steyr, Alta Austria.\nIl 12 ottobre 1934 viene decisa la fusione della Steyr-Werke con la Austro-Daimler-Puchwerke AG per creare la societ\u00e0 Steyr-Daimler-Puch AG che verr\u00e0 ufficialmente registrata il 10 maggio 1935.\nStoria.\nAll'inizio del 1929 Ferdinand Porsche diventa direttore tecnico (Chefkonstrukteur) alla Steyr e progetta la Steyr Austria, una macchina da rappresentanza con motore 8 cilindri e 100 HP che venne costruita in soli tre esemplari e che non fu mai prodotta in serie. \nNel periodo della guerra civile austriaca il 12 febbraio 1934 anche la Steyr viene segnata dai tumulti, con l'episodio della violenza sul direttore Steyr-Werke, Dr. Herbst, lanciato da un'auto in corsa."}
{"id": "5902068", "revid": "123312487", "url": "https://it.wikipedia.org/wiki?curid=5902068", "title": "Liverpool Football Club 2004-2005", "text": "Questa voce raccoglie le informazioni riguardanti il Liverpool Football Club nelle competizioni ufficiali della stagione 2004-2005.\nStagione.\nIn Premier League il Liverpool non riesce ad entrare nella lotta per il titolo: dopo cinque turni si ritrova a -8 dall'Arsenal capolista. Al giro di boa, i Reds sono 15 punti dietro il Chelsea primo in classifica e possono lottare solamente per un posto in Europa. Al termine del campionato, il Liverpool raggiunge a fatica il quinto posto totalizzando 58 punti (al pari del , sesto), a -37 dal Chelsea vincitore. In FA Cup il Liverpool esce al primo incontro, perdendo 1-0 a Burnley nel terzo turno. Nella Coppa di Lega invece, il club sconfigge (0-3), (2-0), (1-1, 4-3 ai rigori) e (2-0), raggiungendo la finale, dove affronta il : dopo esser passati in svantaggio subendo la rete di Riise al 1', i Blues pareggiano a dieci dalla fine con un'autorete di Gerrard e vincono il match 3-2 ai supplementari. Il quarto impegno stagionale degli inglesi \u00e8 in Champions League dove, dopo aver superato il (1-2), accedono alla fase a gironi, arrivando dietro al , ma davanti a e . Il Liverpool approda agli ottavi, estromettendo il (6-2); ai quarti affronta ed elimina anche la (2-1), raggiungendo la semifinale, dove trova nuovamente il Chelsea sul proprio cammino. Il derby inglese si decide al ritorno, all'Anfield, con la rete di Luis Garcia al 4': i Reds raggiungono la finale di Champions League, ritrovandosi di fronte un'altra italiana, il . Il 25 maggio 2005, il Liverpool scende in campo a Istanbul contro il Milan, ma alla fine del primo tempo \u00e8 sotto 3-0 (Maldini e due reti di Crespo): durante il secondo tempo, nel giro di sei minuti tra il 54' e il 60', gli inglesi pareggiano il punteggio con le reti di Gerrard, \u0160micer e Xabi Alonso, che ribatte in rete un suo rigore respinto da Dida. La sfida si protrae ai supplementari e ai calci di rigore, dove Dudek si rivela decisivo, confondendo i tiratori avversari (Serginho calcia alto, poi il polacco para il rigore a Pirlo e para anche l'ultimo rigore a \u0160ev\u010denko) e contribuendo in modo fondamentale al quinto successo del Liverpool in Champions League. Tra gli altri, un apporto decisivo \u00e8 stato quello di Luis Garcia, autore di cinque reti in questa edizione."}
{"id": "5902069", "revid": "131145", "url": "https://it.wikipedia.org/wiki?curid=5902069", "title": "Pietro Antonio Crespi", "text": ""}
{"id": "5902102", "revid": "305108", "url": "https://it.wikipedia.org/wiki?curid=5902102", "title": "Castelpaganica", "text": ""}
{"id": "5902103", "revid": "301422", "url": "https://it.wikipedia.org/wiki?curid=5902103", "title": "Telesveva", "text": "Telesveva \u00e8 un canale televisivo privato italiano della Puglia fondata da Pietro Marmo nel 1979 con sede ad Andria lungo la Strada Provinciale 33 Andria-Bisceglie al km 0+400. \nNei primi anni Telesveva trasmette solo il Tg denominato \"TG sveva\" e alcuni cartoni animati, ma dalla fine degli anni '90, grazie all'allargamento degli studi televisivi, vengono trasmessi pi\u00f9 approfondimenti. \nNegli anni '90 \u00e8 stata affiliata al circuito Cinquestelle e a Odeon TV.\nStoria.\nTelesveva \u00e8 l'emittente locale pi\u00f9 fortemente radicata nel territorio della Puglia settentrionale. Il suo nome onora una dinastia, quella Normanno Sveva, che ha segnato profondamente la storia della penisola nonch\u00e9 la citt\u00e0 in cui ha sede l\u2019emittente che Federico II di Svevia ebbe cara fino a definirla \u201cfidelis\u201d ovvero \"fedele\".\nSeguitissima da tutta la regione per alcuni format di respiro regionale (come le tre prime serate dedicate ai cantanti neomelodici e per la trasmissione domenicale \u201cSvevasport\u201d che porta sugli schermi dei pugliesi le immagini delle squadre che militano nelle categorie che vanno dalla Lega Pro in gi\u00f9 fino a toccare la prima categoria) conta sul meticoloso lavoro di una ampia redazione di giornalisti professionisti per proporsi come punto di riferimento per l\u2019informazione nelle province di Bari, Foggia, Barletta Andria Trani, Brindisi e nei rispettivi capoluoghi. Questo d'altronde era l\u2019obiettivo che si proposero i fratelli Marmo che, dopo l'esperienza maturata con la carta stampata (La Voce di Andria), nel lontano 1985 decisero di fondare una emittente televisiva che facesse dell\u2019informazione giornalistica il principale tema nel palinsesto giornaliero. Infatti, oggi la programmazione quotidiana di Telesveva \u00e8 in gran parte autoprodotta e per la maggior parte dedicata alle notizie.\nProgrammi.\nI programmi trasmessi sono per lo pi\u00f9 programma di informazione, approfondimento e politica delle citt\u00e0 nei dintorni di Andria."}
{"id": "5902108", "revid": "287204", "url": "https://it.wikipedia.org/wiki?curid=5902108", "title": "Dana (cantante)", "text": ""}
{"id": "5902111", "revid": "119816350", "url": "https://it.wikipedia.org/wiki?curid=5902111", "title": "Giuseppe Cecchetto", "text": "Biografia.\nGiuseppe Cecchetto era figlio di Luigi e Virginia Paccagnella. Dopo la scuola di disegno \"Pietro Selvatico\" studi\u00f2 all'Accademia di Belle Arti di Venezia e di Bologna; frequent\u00f2 le lezioni private di pittura di Alessio Valerio con gli amici Giovanni Vianello, Ugo Valeri, Antonio Grinzato e Antonio Soranzo; fu supplente di Domenico Morelli nel Museo Artistico di Napoli e nel 1899 compagno di corso di Ardengo Soffici alla Scuola libera del nudo di Firenze. Esegu\u00ec il sipario liberty del nuovo teatro di Rovigo (1904, ora perduto) e decor\u00f2 la chiesa di Santa Giustina a Teolo (1909). Nel 1911 venne ricoverato nell'ospedale psichiatrico di Brusegana, dove continu\u00f2 a dipingere e dove mor\u00ec nel 1951. I Musei Civici di Padova conservano il suo dipinto \"Donne con ventagli\", databile ai primi anni del Novecento.\nBibliografia.\nP. Franceschetti, \"Giuseppe Cecchetto, pittore e architetto padovano (1876-1951)\" in \"Bollettino del Museo Civico di Padova\", XCIX, 2010 (2013), pp. 103-118.\nVedi anche https://padova.italiani.it/giuseppe-cecchetto-un-artista-moderno-nella-chiesa-di-teolo/"}
{"id": "5902113", "revid": "834", "url": "https://it.wikipedia.org/wiki?curid=5902113", "title": "Dana Rosemary Scallon", "text": ""}
{"id": "5902124", "revid": "834", "url": "https://it.wikipedia.org/wiki?curid=5902124", "title": "Ayre (Golijov)", "text": ""}
{"id": "5902147", "revid": "834", "url": "https://it.wikipedia.org/wiki?curid=5902147", "title": "Josian Grizeau", "text": ""}
{"id": "5902151", "revid": "108573963", "url": "https://it.wikipedia.org/wiki?curid=5902151", "title": "Butleigh", "text": "Butleigh \u00e8 un villaggio con \"status\" di parrocchia civile della contea dello Somerset (Inghilterra sud-occidentale), facente parte del distretto dell'Mendip. La parrocchia civile conta una popolazione di circa 800 abitanti.\nGeografia fisica.\nCollocazione.\nButleigh si trova a circa 30\u00a0km ad ovest di Bridgwater\nSociet\u00e0.\nEvoluzione demografica.\nAl censimento del 2011, la parrocchia civile di Butleigh contava una popolazione pari a 823 abitanti.\nMonumenti e luoghi d'interesse.\nChiesa di San Leonardo.\nTra gli edifici d'interesse di Butleigh, figura la chiesa di San Leonardo, eretta nel XIV secolo, ma restaurata nel XIX secolo su progetto dell'architetto J. C. Buckler.\nButleigh Court.\nAltro luogo d'interesse \u00e8 la Butleigh Court, una residenza costruita nel 1845 su progetto dell'architetto J. C. Buckler."}
{"id": "5902161", "revid": "465169", "url": "https://it.wikipedia.org/wiki?curid=5902161", "title": "Phoenix (Carpark North)", "text": "Phoenix \u00e8 un album in studio del gruppo rock danese Carpark North, pubblicato nel 2014."}
{"id": "5902163", "revid": "965985", "url": "https://it.wikipedia.org/wiki?curid=5902163", "title": "Lost (Carpark North)", "text": "Lost \u00e8 un album in studio del gruppo rock danese Carpark North, pubblicato nel 2010."}
{"id": "5902165", "revid": "247222", "url": "https://it.wikipedia.org/wiki?curid=5902165", "title": "Lettera di presentazione", "text": ""}
{"id": "5902166", "revid": "54354", "url": "https://it.wikipedia.org/wiki?curid=5902166", "title": "Alc\u00e1zar di Jerez de la Frontera", "text": "L'Alc\u00e1zar di Jerez de la Frontera \u00e8 un'ex fortezza moresca, e oggi un parco pubblico, situata a Jerez de la Frontera, in Andalusia (Spagna). Fu dichiarata \"Bien de Inter\u00e9s Cultural\" nel 1931.\nStoria.\nUna prima fortezza fu probabilmente costruita nell'XI secolo, quando Jerez faceva parte del regno della taifa di Arcos de la Frontera, in un sito abitato fin dalla preistoria nell'angolo sud-orientale della citt\u00e0. Nel XII secolo venne eretta una nuova struttura per essere utilizzata sia come residenza sia come fortezza dai governanti almohadi della Spagna meridionale. Pi\u00f9 tardi, dopo la Reconquista dell'Andalusia, fu la sede dei primi sindaci cristiani.\nLa fortezza include:"}
{"id": "5902170", "revid": "965985", "url": "https://it.wikipedia.org/wiki?curid=5902170", "title": "Grateful", "text": "Grateful \u00e8 il terzo album in studio del gruppo rock danese Carpark North, pubblicato nel 2008."}
{"id": "5902173", "revid": "965985", "url": "https://it.wikipedia.org/wiki?curid=5902173", "title": "All Things to All People", "text": "All Things to All People \u00e8 il secondo album in studio del gruppo rock danese Carpark North, pubblicato nel 2005."}
{"id": "5902176", "revid": "1924342", "url": "https://it.wikipedia.org/wiki?curid=5902176", "title": "Carpark North (album)", "text": "Carpark North \u00e8 il primo album in studio del gruppo rock danese Carpark North, pubblicato nel 2003."}
{"id": "5902177", "revid": "729019", "url": "https://it.wikipedia.org/wiki?curid=5902177", "title": "Heinkel He 275", "text": "Heinkel He 275 \u00e8 stato il codice RLM identificativo per una designazione o requisito del Ministero dell'Aria del Reich nel periodo 1933-1945, di cui non esistono sviluppi conosciuti da progetti o prototipi sviluppati dalla Ernst Heinkel Flugzeugwerke.\nUnico riferimento \u00e8 la presenza del codice RLM, non confermato, come di un bombardiere con quattro motori a reazione.\nNel 1945, riferisce in un report del progettista Siegfried G\u00fcnter come responsabile degli ufficio Progetto e Sviluppo a Vienna, la Heinkel avrebbe lavorato su una serie di progetti di bombardieri a lungo raggio plurimotore a getto, con configurazioni sia di tipo convenzionale che di tipo ad ala volante, per il requisito RLM denominato Amerika Bomber a cui avrebbe partecipato a fine 1945 con la proposta denominato \"60-ton Flying-Wing Bomber\" come precursore dell'Heinkel He 277."}
{"id": "5902192", "revid": "1632387", "url": "https://it.wikipedia.org/wiki?curid=5902192", "title": "Black Shining Leather", "text": "Black Shining Leather \u00e8 il primo album in studio del gruppo black metal norvegese Carpathian Forest, pubblicato nel 1998."}
{"id": "5902199", "revid": "729019", "url": "https://it.wikipedia.org/wiki?curid=5902199", "title": "Through Chasm, Caves and Titan Woods", "text": "Through Chasm, Caves and Titan Woods \u00e8 un EP del gruppo black metal norvegese Carpathian Forest, pubblicato nel 1995."}
{"id": "5902200", "revid": "752999", "url": "https://it.wikipedia.org/wiki?curid=5902200", "title": "Societ\u00e0 calcistiche campioni del mondo de facto", "text": ""}
{"id": "5902206", "revid": "767487", "url": "https://it.wikipedia.org/wiki?curid=5902206", "title": "Carpe Tenebrum", "text": "Carpe Tenebrum \u00e8 stato un progetto solista di stampo black metal messo in piedi dall'ex chitarrista dei Dimmu Borgir e dei Covenant Jamie Stinson, meglio noto come Astennu, attivo dal 1997 al 2002. Anche Stian Arnesen (Nagash) \u00e8 stato coinvolto nel progetto. Successivamente all'uscita del terzo album, \"Dreaded Chaotic Reign\", nel 2002, ben poco si \u00e8 saputo della band."}
{"id": "5902207", "revid": "599013", "url": "https://it.wikipedia.org/wiki?curid=5902207", "title": "Leopoldo Dotti", "text": "Carriera.\n\u00c8 stato il primo portiere della storia del Como, il suo primo campionato in Promozione, gli altri due nella massima serie di allora, la Prima Categoria. Leopoldo chiuder\u00e0 nel 1915 la sua breve carriera di portiere perch\u00e9 gravemente ferito in combattimento nella prima guerra mondiale."}
{"id": "5902208", "revid": "553803", "url": "https://it.wikipedia.org/wiki?curid=5902208", "title": "Jil Belen Teichmann", "text": ""}
{"id": "5902209", "revid": "108761666", "url": "https://it.wikipedia.org/wiki?curid=5902209", "title": "Laghi di Reeuwijk", "text": "I laghi di Reeuwijk (in olandese: \"Reeuwijkse plassen\") costituiscono un insieme di 13 laghi artificiali del sud-ovest dei Paesi Bassi, situati nella regione della Groene Hart, nella provincia dell'Olanda Meridionale, e che prendono il nome dalla localit\u00e0 di Reeuwijk.\nL'area ha una superficie totale di 735 ettari e comprende i seguenti laghi: Broekvelden/Vettenbroek, Elfhoeven, 's-Gravenbroek, , 's-Gravenkoop, Kalverbroek, Klein Elfhoeven, Klein Vogelenzang, NieuwenbroekGroot Vogelenzang, Ravensberg, Vrijhoef, Sloene. \nGeografia.\nCollocazione.\nI laghi di Reeuwijk si estendono poco a nord-est di Gouda.\nTerritorio.\nI laghi di Reeuwijk si contraddistinguono per la caratteristica forma rettangolare, dovuta ai lotti di terreno preesistenti.\nStoria.\nI laghi di Reeuwijk si formarono tra il XVIII e il XIX secolo con l'estrazione della torba in loco, che veniva utilizzata per il riscaldamento delle case e per le attivit\u00e0 industriali.\nAlla fine del XIX secolo, si inizi\u00f2 a studiare un progetto che prevedesse il prosciugamento dei laghi di Reeuwijk, in quanto costituivano una minaccia per il polder circostanti.\nIl 20 luglio 1930, per\u00f2, gli Stati Provinciali dell'Olanda Meridionale rigettarono questo progetto in via definitiva.\nTurismo.\nI laghi di Reeuwijk si prestano a varie attivit\u00e0 turistiche quali le passeggiate a piedi e in bicicletta, il nuoto, il surf, il birdwatching, ecc."}
{"id": "5902210", "revid": "121108579", "url": "https://it.wikipedia.org/wiki?curid=5902210", "title": "Claro Open Colsanitas 2016 - Doppio", "text": "Paula Cristina Gon\u00e7alves e Beatriz Haddad Maia erano le detentrici del titolo, ma la Haddad Maia ha deciso di non partecipare. La Gon\u00e7alves ha fatto coppia con Sanaz Marand, ma le due sono state sconfitte al primo turno da Aleksandrina Najdenova e Daniela Seguel.\nLara Arruabarrena e Tatjana Maria hanno sconfitto in finale Gabriela C\u00e9 e Andrea G\u00e1miz con il punteggio di 6-2, 4-6, [10-8]."}
{"id": "5902214", "revid": "736476", "url": "https://it.wikipedia.org/wiki?curid=5902214", "title": "Reeuwijkse Plassen", "text": ""}
{"id": "5902215", "revid": "287204", "url": "https://it.wikipedia.org/wiki?curid=5902215", "title": "Werndl", "text": ""}
{"id": "5902219", "revid": "287204", "url": "https://it.wikipedia.org/wiki?curid=5902219", "title": "Alcazar di Jerez de la Frontera", "text": ""}
{"id": "5902229", "revid": "124123", "url": "https://it.wikipedia.org/wiki?curid=5902229", "title": "Wilhelm Homberg", "text": "Vita.\nSuo padre Johannes Homberg era originario di Quedlinburg in Sassonia. Wilhelm Homberg nacque a Batavia (l'odierna Giacarta) allora capitale delle Indie Orientali Olandesi, dove il padre era comandante dell'arsenale. Nel 1670 torn\u00f2 in Europa con la famiglia e studi\u00f2 giurisprudenza a Jena e a Lipsia. Nel 1674 divent\u00f2 avvocato a Magdeburgo. Qui conobbe Otto von Guericke e sotto la sua influenza decise di dedicarsi alle scienze naturali. Fece quindi viaggi di studio in molti paesi tra i quali Italia, Francia, Olanda, Inghilterra, Ungheria e Svezia. Nel 1676 consegu\u00ec il dottorato in medicina a Wittemberg. Nel 1682 si stabil\u00ec a Parigi accettando un'offerta di Jean-Baptiste Colbert e si convert\u00ec al cattolicesimo. Dal 1685 al 1690 esercit\u00f2 come medico a Roma con notevole successo. Nel 1691 torn\u00f2 a Parigi con la fama di grande studioso e divent\u00f2 membro della Accademia delle scienze francese. Nel 1702 divenne professore di medicina e chimica ed entr\u00f2 al servizio del duca Filippo II di Borbone-Orl\u00e9ans; nel 1705 ne divent\u00f2 il medico personale.\nContributi.\nHomberg fu un filosofo della natura in un momento di transizione tra alchimia e chimica, ma diede solidi contributi alle conoscenze chimiche e fisiche. Registr\u00f2 tra l'altro osservazioni sulla preparazione del fosforo di Kunckel, sul colore verde prodotto dal rame nelle fiamme, sulla cristallizzazione del sale comune, sui sali nelle piante, sulla saturazione delle basi con acidi, sul congelamento dell'acqua e sua evaporazione nel vuoto. Pubblic\u00f2 nei \"Recueil de l'Acad\u00e9mie des Sciences\" dal 1692 al 1714 numerosi contributi riguardanti botanica, zoologia, medicina, fisica, e soprattutto chimica. Prepar\u00f2 il \"sale sedativo di Homberg\" (acido borico) dal borace e il \"fosforo di Homberg\" (cloruro di calcio)."}
{"id": "5902232", "revid": "599013", "url": "https://it.wikipedia.org/wiki?curid=5902232", "title": "Achille Avogadro", "text": "Carriera.\nA cavallo della prima guerra ha disputato nove stagioni con la maglia del Como nel ruolo di ala sinistra, ha debuttato nell'allora massima serie il 27 aprile 1914 nella partita Novara-Como (3-1). Era conosciuto come Avogadro I\u00b0 per riconoscerlo dal portiere Giorgio Avogadro II\u00b0.\nDurante la stagione 1920-1921 gioc\u00f2 nel , ma solo nelle partite amichevoli."}
{"id": "5902248", "revid": "767487", "url": "https://it.wikipedia.org/wiki?curid=5902248", "title": "Karen Carpenter (album)", "text": "Karen Carpenter \u00e8 l'unico album in studio da solista della cantante e batterista statunitense Karen Carpenter (The Carpenters), pubblicato postumo nel 1996 e registrato nel periodo 1979-1980."}
{"id": "5902252", "revid": "86599", "url": "https://it.wikipedia.org/wiki?curid=5902252", "title": "104P/Kowal", "text": "La cometa Kowal 2, formalmente 104P/Kowal, \u00e8 una cometa periodica appartenente alla famiglia delle comete gioviane. La sua orbita presenta una piccola MOID, 0,17043 UA col pianeta Giove e con la Terra.\nA dicembre 1972 o ad inizio gennaio 1973 ha avuto un brusco aumento di luminosit\u00e0, in inglese outburst, fino alla 9,5a: di questo fatto ci si \u00e8 resi conto solo trenta anni dopo nel 2003 quando sono state riconsiderate le osservazioni attribuite a una cometa sconosciuta della cui realt\u00e0 non si riusc\u00ec a trovare conferma all'epoca, oggi sappiamo che queste osservazioni si riferivano alla cometa 104P/Kowal, all'epoca non ancora scoperta, che stava subendo un brusco e notevole aumento di luminosit\u00e0.\nL'8 novembre 2049 la cometa passer\u00e0 a sole 0,0551 UA, pari a circa 8,2 milioni di km, dalla Terra, mentre l'8 ottobre 2197 la cometa avr\u00e0 un passaggio estremamente ravvicinato col pianeta Giove a sole 0,027 UA, pari a circa 4 milioni di km."}
{"id": "5902257", "revid": "767487", "url": "https://it.wikipedia.org/wiki?curid=5902257", "title": "Ottorino Poletti", "text": "Carriera.\nVincitore con i milanesi del Porpora del titolo italiano della Federazione Italiana Unione liberi calciatori. Trasferitosi in riva al Lago di Como per frequentare il Setificio, si tesser\u00f2 con il Como nel 1919 e per tre stagioni nella massima serie di allora, la Prima Categoria, ne divenne un punto di forza in difesa."}
{"id": "5902260", "revid": "76963", "url": "https://it.wikipedia.org/wiki?curid=5902260", "title": "Richard G. Stern", "text": "Biografia.\nStudia all'Universit\u00e0 della Carolina del Nord a Chapel Hill e quindi all'Universit\u00e0 di Harvard dove consegue una laurea in letteratura inglese. Nel 1949 insegna in Francia, a Versailles, come Fulbright Scholar. Nel 1950-51 \u00e8 chiamato, come \"assistant professor\" a tenere dei corsi all'Universit\u00e0 di Heidelberg. Nel 1954 consegue il dottorato all'Universit\u00e0 dell'Iowa; dopo aver insegnato un anno al Connecticut College di New London, dal 1955 fino al 2002 insegna all'Universit\u00e0 di Chicago. Il suo primo romanzo, \"Golk\", esce nel 1960, subito seguito da altri romanzi (\"Europe Up and Down with Baggish and Schreiber\", del 1961, \"In Any Case, del\" 1962, \"Other Men's Daughters\", del 1973, \"Natural Shocks, del\" 1978\"),\" raccolte di novelle e saggi. Fu amico di scrittori come Samuel Beckett, Ezra Pound, Robert Lowell, Philip Roth e dell'argentino Jorge Luis Borges. "}
{"id": "5902263", "revid": "991694", "url": "https://it.wikipedia.org/wiki?curid=5902263", "title": "Biblioteca Reale di Windsor", "text": ""}
{"id": "5902284", "revid": "1310927", "url": "https://it.wikipedia.org/wiki?curid=5902284", "title": "Rebin Sulaka", "text": "Carriera.\nClub.\nEskilstuna City.\nSulaka ha cominciato la carriera con la maglia dell'Eskilstuna City. Ha debuttato in squadra nel corso del 2009, con il club militante nella Division 2. Nel 2011, ha contribuito alla promozione dell'Eskilstuna City in Division 1. Rimasto in squadra sino al 2012, ha totalizzato complessivamente 57 presenze e 4 reti in campionato.\nDalkurd.\nNel 2013, Sulaka si \u00e8 trasferito al Dalkurd. L'esordio in campionato \u00e8 arrivato il 14 aprile, nel pareggio interno per 1-1 contro l'IFK Lule\u00e5. Tra campionato e play-off, Sulaka ha totalizzato 23 presenze ed una rete. In quella stagione, la sua squadra ha raggiunto i play-off, mediante i quali ha conquistato la promozione in Superettan.\nLjungskile.\nIl 22 gennaio 2014, il Ljungskile ha confermato l'ingaggio di Sulaka, che si \u00e8 legato al nuovo club con un contratto triennale. Ha disputato il primo match in squadra il 1\u00ba marzo, impiegato da titolare nella sconfitta per 1-0 sul campo dell'Helsingborg, nella Svenska Cupen. Il 6 aprile successivo \u00e8 arrivato poi l'esordio in campionato, nella vittoria per 1-0 sull'\u00d6stersund. In quella stagione ha totalizzato 20 presenze in campionato e ha contribuito al raggiungimento dei play-off per determinare la promozione, culminati con una sconfitta del suo Ljungskile.\nSyrianska.\nIl 17 febbraio 2015, il Syrianska ha tesserato ufficialmente Sulaka. Ha debuttato con questa casacca il 28 febbraio seguente, in occasione della sconfitta per 3-0 maturata sul campo dell'Halmstad, in una sfida valida per la Svenska Cupen 2014-2015. La prima gara in campionato \u00e8 arrivata il 16 maggio, con Sulaka che ha sostituito Sonny Karlsson nello 0-0 contro l'IFK V\u00e4rnamo.\nAFC United.\nL'11 agosto 2015, Sulaka \u00e8 passato ufficialmente all'AFC United con la formula del prestito. Ha esordito con questa maglia il 23 agosto successivo, subentrando ad Omar Jawo nel pareggio a reti inviolate contro il Mj\u00e4llby. \u00c8 rimasto in squadra sino al termine della stagione, totalizzando 5 presenze e contribuendo all'8\u00ba posto finale dell'AFC United.\nElverum.\nIl 28 marzo 2016, i norvegesi dell'Elverum ha firmato ufficialmente un contratto con il club, militante in 2. divisjon. Ha esordito in squadra il 9 aprile successivo, schierato titolare nella vittoria per 0-4 sul campo del Brumunddal. Il 7 agosto ha trovato la prima rete, nel successo casalingo per 4-0 sul Molde 2. Ha contribuito alla promozione in 1. divisjon dell'Elverum.\nIl 18 gennaio 2017 ha rinnovato il contratto che lo legava al club per un'ulteriore stagione.\nAl-Markhiya.\nIl 9 luglio 2017, l'Elverum ha reso nota la sua cessione a titolo definitivo ai qatarioti dell'Al-Markhiya: ha scelto di vestire la maglia numero 4.\nNazionale.\nSulaka gioca per l'. Ha esordito l'11 giugno 2015, in occasione di un'amichevole persa per 4-0 contro il a Yokohama, in cui \u00e8 stato schierato titolare.\nStatistiche.\nPresenze e reti nei club.\n\"Statistiche aggiornate al 9 luglio 2017.\""}
{"id": "5902289", "revid": "1005847", "url": "https://it.wikipedia.org/wiki?curid=5902289", "title": "Elezioni parlamentari nelle Isole \u00c5land del 1979", "text": "Le elezioni parlamentari nelle Isole \u00c5land del 1979 si tennero il 20 ottobre."}
{"id": "5902293", "revid": "1005847", "url": "https://it.wikipedia.org/wiki?curid=5902293", "title": "Elezioni parlamentari nelle Isole \u00c5land del 1983", "text": "Le elezioni parlamentari nelle Isole \u00c5land del 1979 si tennero il 16 ottobre."}
{"id": "5902294", "revid": "922800", "url": "https://it.wikipedia.org/wiki?curid=5902294", "title": "Coppa d'Ungheria 2013-2014", "text": ""}
{"id": "5902295", "revid": "922800", "url": "https://it.wikipedia.org/wiki?curid=5902295", "title": "Coppa d'Ungheria 2014-2015", "text": ""}
{"id": "5902301", "revid": "1005847", "url": "https://it.wikipedia.org/wiki?curid=5902301", "title": "Elezioni parlamentari nelle Isole \u00c5land del 1987", "text": "Le elezioni parlamentari nelle Isole \u00c5land del 1987 si tennero il 16 ottobre."}
{"id": "5902303", "revid": "1305772", "url": "https://it.wikipedia.org/wiki?curid=5902303", "title": "Let Me Hear You Scream", "text": "Let Me Hear You Scream \u00e8 un singolo del cantante heavy metal britannico Ozzy Osbourne, il primo estratto dall'album \"Scream\" nel 2010. Ha raggiunto il primo posto della classifica Mainstream Rock Songs.\nIl brano \u00e8 stato promosso dalla CBS che lo ha utilizzato durante un episodio della della serie televisiva \"\".\nLa canzone \u00e8 stata candidata per il Grammy Award alla miglior interpretazione hard rock.\nVideo musicale.\nIl videoclip del brano, diretto dal regista e musicista svedese Jonas \u00c5kerlund, \u00e8 stato reso disponibile a partire dal 25 maggio 2010."}
{"id": "5902330", "revid": "110157", "url": "https://it.wikipedia.org/wiki?curid=5902330", "title": "Diocesi di Rayagada", "text": "La diocesi di Rayagada (in latino: \"Dioecesis Rayagadensis\") \u00e8 una sede della Chiesa cattolica in India suffraganea dell'arcidiocesi di Cuttack-Bhubaneswar. Nel 2017 contava 51.200 battezzati su 5.478.000 abitanti. \u00c8 retta dal vescovo Aplinar Senapati, C.M.\nTerritorio.\nLa diocesi comprende i distretti di Nuapada, Koraput, Rayagada, Nabarangpur, Malkangiri e Kalahandi, nello stato di Orissa, in India.\nSede vescovile \u00e8 la citt\u00e0 di Rayagada, dove si trova la cattedrale della Beata Vergine Maria Regina delle Missioni.\nIl territorio si estende su 39.368\u00a0km\u00b2 ed \u00e8 suddiviso in 23 parrocchie.\nStoria.\nLa diocesi \u00e8 stata eretta l'11 aprile 2016 con la bolla \"Cum ad aeternam\" di papa Francesco, ricavandone il territorio dalla diocesi di Berhampur.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2017 su una popolazione di 5.478.000 persone contava 51.200 battezzati, corrispondenti allo 0,9% del totale."}
{"id": "5902333", "revid": "348618", "url": "https://it.wikipedia.org/wiki?curid=5902333", "title": "Pesi medioleggeri", "text": ""}
{"id": "5902334", "revid": "110157", "url": "https://it.wikipedia.org/wiki?curid=5902334", "title": "Lega B 2009 (football americano)", "text": "La Lega B 2009 \u00e8 stata la 18\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5902341", "revid": "962319", "url": "https://it.wikipedia.org/wiki?curid=5902341", "title": "Nassau Avenue", "text": "Nassau Avenue \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 19 agosto 1933.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Manhattan Avenue e possiede sei ingressi, quattro all'incrocio con Nassau Avenue e due sul lato nord dell'incrocio con Norman Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902353", "revid": "123096754", "url": "https://it.wikipedia.org/wiki?curid=5902353", "title": "Rendiconti Lincei", "text": "I Rendiconti Lincei sono una rivista scientifica italiana dell'Accademia Nazionale dei Lincei. Il titolo appare nel 1990, come primo numero della serie IX degli \"Atti della Accademia Nazionale dei Lincei. Classe di Scienze Fisiche, Matematiche e Naturali\". I \"Rendiconti Lincei\" sono la prosecuzione della serie VIII (1946-1989) degli \"Atti della Accademia Nazionale dei Lincei. Classe di Scienze Fisiche, Matematiche e Naturali. Rendiconti\", che a loro volta erano la continuazione dei \"Transunti\".\nI \"Rendiconti Lincei\" si articolano in due riviste scientifiche distinte e parallele:\nRendiconti Lincei. Matematica e Applicazioni.\nI \"Rendiconti Lincei. Matematica e Applicazioni\" sono stati pubblicati direttamente dall'Accademia Nazionale dei Lincei in qualit\u00e0 di casa editrice dal 1990 (vol. I) al 2005 (vol. XVI) in 16 volumi annuali costituiti da 4 fascicoli trimestrali. Dal 2006 (vol. XVII) sono editi dall' European Mathematical Society.\nDirettori della rivista \"Rendiconti Lincei. Matematica e Applicazioni\":\nRendiconti Lincei. Scienze Fisiche e Naturali.\nI \"Rendiconti Lincei. Scienze Fisiche e Naturali\" sono stati pubblicati direttamente dall'Accademia Nazionale dei Lincei in qualit\u00e0 di casa editrice dal 1990 (vol. I) al 2007 (vol. XVIII) in 18 volumi annuali costituiti da 4 fascicoli trimestrali. Dal 2008 (vol. 19) sono editi da Springer-Verlag Italia.\nDirettori della rivista \"Rendiconti Lincei. Scienze fisiche e naturali\":\nRendiconti Lincei. Supplemento.\nAi \"Rendiconti Lincei. Matematica e Applicazioni\" e ai \"Rendiconti Lincei. Scienze Fisiche e Naturali\" si affianca:\nI \"Rendiconti Lincei. Supplemento\" \u00e8 un volume annuale, dedicato alla vita accademica: in esso sono inseriti i resoconti delle adunanze della Classe di Scienze Fisiche, Matematiche e Naturali dell'Accademia, le commemorazioni di Soci, le conferenze, le opere pervenute in dono alla Biblioteca dell'Accademia, le presentazioni di libri, le eventuali rassegne di studi riguardanti le diverse discipline.\nStoria degli \"Atti dell'Accademia Nazionale dei Lincei\".\nLa tradizionale suddivisione in serie (dalla I all'attuale IX) degli \"Atti dell'Accademia Nazionale dei Lincei\" riflette le vicende storiche dell'Accademia Nazionale dei Lincei:"}
{"id": "5902358", "revid": "1442080", "url": "https://it.wikipedia.org/wiki?curid=5902358", "title": "Further Definitions", "text": "Further Definitions \u00e8 un album in studio del musicista jazz statunitense Benny Carter, pubblicato nel 1961."}
{"id": "5902360", "revid": "22475", "url": "https://it.wikipedia.org/wiki?curid=5902360", "title": "Ovie Soko", "text": "Carriera.\n\u00c8 nato a Londra il 7 febbraio 1991 ma cresce negli Stati Uniti ad Hapton in Virginia. Inizia a giocare alla Bethel High School dove viaggia con 14,5 punti, 7,5 rimbalzi e 4,0 assist mentre nell'anno da senior gioca per l'Hampton Roads Academy (17,1 punti, 8,6 rimbalzi, 2,3 palle rubate e 1,5 stoppate per gara). Terminata l'High School si trasferisce a Birmingham (Alabama) per frequentare il college alla University of Alabama at Birmingham (UAB).\nNell'anno di freshman, 2009-10, gioca 28 gare con 1,5 punti e 1,9 rimbalzi di media ma gi\u00e0 nel successivo anno mostra gi\u00e0 tutti i suoi miglioramenti risultando il giocatore con maggior progressi nella squadra dei Blazers. Chiude l'anno da sophomore con 30 gare giocate (di cui 29 in quintetto) e una media di 9,1 punti e 5,8 rimbalzi. Nella stagione 2011-12, cambia il proprio numero di maglia da 32 a 0 e chiude l'anno da junior con 8,3 punti e 6,8 rimbalzi di media in 30 gare, di cui 24 in quintetto.\nPer l'anno da senior (2013-14) si trasferisce alla Duquesne University e gioca per i Duquesne Dukes. Qui gioca tutte e 30 le gare dall'inizio e chiude 18,4 punti e 8 rimbalzi diventando il primo giocatore dei Duquesne, dopo Bryant McAllister (19,7 punti di media nel 2006) e settimo nella storia dei Dukes a guidare la classifica marcatori nell'Atlantic 10. Inoltre \u00e8 stato l'unico giocatore dell'Atlantic 10 a risultare tra i primi 10 nei punti e nei rimbalzi.\nNel 2014 inizia la sua carriera da professionista, infatti il 3 agosto 2014, firma un contratto con Boulazac Dordogneof nella LNB Pro B in Francia. Qui gioca 37 partite con una media di 12,9 punti, 5,4 rimbalzi, 1,1 assist e 1,1 rubate ed aiuta il proprio team ad arrivare sino alle semifinali promozione.\nIl 22 dicembre 2015 firma in Grecia per il Trikala BC e chiude il suo secondo anno da professionista con 16,9 punti, 7,7 rimbalzi e 2,3 assist risultando il miglior giocatore della squadra.\nIl 10 aprile 2016, al termine del campionato greco, l'Enel Brindisi ufficializza l'arrivo di Ovie Soko in Puglia sino al termine della stagione.\nLove Island.\nNel 2019 partecipa alla quinta serie del reality britannico Love Island con India Reynolds."}
{"id": "5902369", "revid": "436907", "url": "https://it.wikipedia.org/wiki?curid=5902369", "title": "I Hate Music", "text": "I Hate Music \u00e8 il secondo EP del cantante italiano Michele Bravi, pubblicato il 2 ottobre 2015 dalla Universal Music Group.\nDescrizione.\nIl disco segna una svolta nella carriera del cantante poich\u00e9, oltre ad essere il primo album dell'artista pubblicato per la Universal, \u00e8 la sua prima pubblicazione con testi totalmente in lingua inglese, scritti dallo stesso Bravi, con sonorit\u00e0 pi\u00f9 mature rispetto ai lavori precedenti.\nL'EP ha debuttato al terzo posto della classifica FIMI Album, risultando essere il lavoro discografico di maggior successo del cantante fino all'uscita del suo secondo album \"Anime di carta\"."}
{"id": "5902389", "revid": "380453", "url": "https://it.wikipedia.org/wiki?curid=5902389", "title": "Edwin Monta\u00f1o", "text": "Gioca nel ruolo di centrale e opposto nei Gigantes de Carolina.\nCarriera.\nLa carriera di Edwin Monta\u00f1o inizia in Venezuela, dove prende parte alle competizioni locali con la formazione statale di Anzo\u00e1tegui. Per motivi di studio si reca in Porto Rico, dove partecipa alla Liga Atl\u00e9tica Interuniversitaria con la American University of Puerto Rico.\nNella stagione 2005 inizia la carriera professionistica nella Liga de Voleibol Superior Masculino: in seguito al mancato ottenimento della naturalizzazione, salta il suo ingaggio coi Nuevos Gigantes de Carolina, motivo per il quale approda ai Playeros de San Juan, dove viene tesserato come straniero. Nella stagione seguente, una volta ottenuta la cittadinanza portoricana, viene ingaggiato Nuevos Gigantes de Carolina, dove gioca per due annate.\nNel campionato 2008 viene ingaggiato dai Plataneros de Corozal, che per\u00f2 lascia nel corso dell'annata per approdare ai Mets de Guaynabo, dove inizia una lunga militanza di sei stagioni e mezza, raggiungendo quattro volte le finali scudetto, vincendone una, nonch\u00e9 raccogliendo nel campionato 2010 anche alcuni riconoscimenti individuali.\nNella stagione 2015 fa ritorno ai Gigantes de Carolina, raggiungendo ancora una finale scudetto, questa volta persa contro la sua ex franchigia."}
{"id": "5902390", "revid": "80088893", "url": "https://it.wikipedia.org/wiki?curid=5902390", "title": "Giovan Battista Rosetti", "text": ""}
{"id": "5902392", "revid": "729019", "url": "https://it.wikipedia.org/wiki?curid=5902392", "title": "Fort Hamilton Parkway (linea IND Culver)", "text": "Fort Hamilton Parkway \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalle linee F Sixth Avenue Local e G Brooklyn-Queens Crosstown Local, sempre attive."}
{"id": "5902393", "revid": "1543377", "url": "https://it.wikipedia.org/wiki?curid=5902393", "title": "Friedrich Krafft", "text": "Nella chimica dei colloidi, la temperatura di Krafft porta il suo nome. In chimica organica, la degradazione di Krafft porta il suo nome. Ha inoltre stabilito il punto di ebollizione dei metalli nobili e ha sintetizzato dei composti aromatici contenenti selenio e tellurio.\nBiografia.\nNato da Wilhelm Ludwig Krafft (1821-1897) e Frieda von Scheibler (1828-1906). Suo nonno era il pastore Johann Gottlob Krafft (1789-1830). Ha iniziato lo studio delle scienze naturali nel 1869 con Friedrich August Kekul\u00e9 von Stradonitz, Rudolf Clausius e Gerhard vom Rath. Nel 1870 \u00e8 stato un volontario nella guerra franco-prussiana.\nDopo brevi studi presso il Politecnico federale di Zurigo, si trasferisce a Basilea. \u00c8 stato assistente di Jules Piccard fino al 1877, poi \u00e8 diventato professore. Nel 1880, si trasferisce a Heidelberg, dove insegna fino al 1922."}
{"id": "5902394", "revid": "80088911", "url": "https://it.wikipedia.org/wiki?curid=5902394", "title": "Giovan Battista Rositi", "text": ""}
{"id": "5902396", "revid": "1543377", "url": "https://it.wikipedia.org/wiki?curid=5902396", "title": "Dai Ichi Gink\u014d", "text": "La \u00e8 stata una delle maggiori banche giapponesi. \nStoria.\nDai-ichi Kokuritsu Gink\u014d.\nLa , fu la prima banca giapponese in forma di societ\u00e0 per azioni. Fu fondata dall'industriale Shibusawa Eiichi nel 1873 ed era inizialmente una banca di emissione, compito svolto fino alla fondazione della Banca del Giappone nel 1883. Da tale data divenne una banca di credito ordinario con sede a Tokyo.\nNel 1884 la Dai-ichi si accord\u00f2 con la dinastia Joseon, che regnava sulla Corea, per concedere in monopolio alla filiale coreana della Banca la riscossione dei dazi del Regno di Corea. Negli anni successivi la Dai-ichi inizi\u00f2 anche a emettere banconote per la Corea e divenne di fatto la banca centrale della Penisola. Tuttavia, dopo il Trattato dell'Eulsa, che pose la Corea sotto il protettorato giapponese, la Dai-ichi perse i suoi privilegi in Corea, e torn\u00f2 ad essere una banca ordinaria.\nTeikoku Gink\u014d.\nNel 1943 la Dai-ichi si fuse con la Mitsui Gink\u014d per dare vita alla Teikoku Gink\u014d (\"Banca Imperiale\"). Quando nacque la Teikoku Gink\u014d era la pi\u00f9 grande banca del Giappone in termini di immobilizzazioni finanziarie. La Banca, tuttavia, non pot\u00e9 espandersi a causa della seconda Guerra mondiale. Inoltre, gli ex-dipendenti della Dai-ichi e quelli della Mitsui non riuscivano a collaborare a causa delle diverse culture aziendali delle due banche.\nDai-Ichi Gink\u014d.\nI risultati economici peggiorarono e nel 1948 la Teikoku Gink\u014d fu suddivisa in due banche, la nuova Dai-ichi Gink\u014d e la Teikoku, che torn\u00f2 a chiamarsi Mitsui Gink\u014d.\nDai-ichi Kangyo Gink\u014d.\nNel 1971 la Dai-ichi si fuse con la Nippon Kangy\u014d Gink\u014d per costituire la . La nuova banca super\u00f2 in dimensioni la Fuji Gink\u014d che era stata per lungo tempo la pi\u00f9 grande banca giapponese. La Dai-ichi Kangy\u014d divenne la prima banca giapponese per raccolta e diede vita all'omonimo \"keiretsu\", il pi\u00f9 grande del Giappone per numero di imprese.\nDurante la bolla speculativa giapponese degli ultimi anni Ottanta la Dai-Ichi Kangy\u014d, come altre banche giapponesi, concesse prestiti sempre pi\u00f9 rischiosi. La Dai-Ichi Kangyo finanzi\u00f2 addirittura la \"Yakuza\", la cosiddetta \"mafia giapponese\", per 30 miliardi di yen.\nDopo lo scoppio della bolla, nel 1997, il pubblico ministero indag\u00f2 sui crediti alla \"Yakuza\" e ci\u00f2 port\u00f2 alla condanna da parte dell'opinione pubblica. Il presidente Kuniji Miyazaki si suicid\u00f2.\nNel 2000 la Dai-Ichi Kangy\u014d Gink\u014d si \u00e8 fusa con la Fuji Gink\u014d e la Industrial Bank of Japan, dando vita al Mizuho Financial Group."}
{"id": "5902398", "revid": "962319", "url": "https://it.wikipedia.org/wiki?curid=5902398", "title": "15th Street-Prospect Park", "text": "15th Street-Prospect Park (IPA: ) \u00e8 una fermata della metropolitana di New York situata sulla linea IND Culver. Nel 2015 \u00e8 stata utilizzata da un totale di passeggeri.\nStoria.\nLa stazione venne aperta il 7 ottobre 1933, come parte del prolungamento della linea IND Culver compreso tra le stazioni di Bergen Street e Church Avenue. Il 27 luglio 2005 la stazione fu inserita nel National Register of Historic Places, per la sua rilevanza come esempio di architettura Art d\u00e9co.\nStrutture e impianti.\n15th Street-Prospect Park \u00e8 una fermata sotterranea con due binari e una banchina ad isola che presenta una leggera curvatura. Il mezzanino si sviluppa per tutta la lunghezza della stazione, assecondando la curvatura del piano binari.\n\u00c8 situata circa 30 metri a est di Prospect Park West, in parte sotto Prospect Park e in parte sotto propriet\u00e0 private, e possiede un totale di cinque ingressi: due presso l'incrocio tra Prospect Park West, 15th Street e Bartel-Pritchard Square, due presso l'incrocio tra Prospect Park Southwest e Bartel-Pritchard Square e uno su 16th Street.\nMovimento.\nLa stazione \u00e8 servita dai treni di due linee della metropolitana di New York:\nInterscambi.\nLa stazione \u00e8 servita da diverse autolinee gestite da NYCT Bus."}
{"id": "5902399", "revid": "729019", "url": "https://it.wikipedia.org/wiki?curid=5902399", "title": "Seventh Avenue (linea IND Culver)", "text": "Seventh Avenue, conosciuta anche con il nome di Seventh Avenue-Park Slope, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalle linee F Sixth Avenue Local e G Brooklyn-Queens Crosstown Local, sempre attive."}
{"id": "5902400", "revid": "729019", "url": "https://it.wikipedia.org/wiki?curid=5902400", "title": "Carroll Street", "text": "Carroll Street \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalle linee F Sixth Avenue Local e G Brooklyn-Queens Crosstown Local, sempre attive."}
{"id": "5902401", "revid": "729019", "url": "https://it.wikipedia.org/wiki?curid=5902401", "title": "Bergen Street (linea IND Culver)", "text": "Bergen Street \u00e8 una stazione della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalle linee F Sixth Avenue Local e G Brooklyn-Queens Crosstown Local, sempre attive."}
{"id": "5902405", "revid": "962319", "url": "https://it.wikipedia.org/wiki?curid=5902405", "title": "21st Street", "text": "21st Street (IPA: ), conosciuta anche con il nome di 21st Street-Van Alst, \u00e8 una fermata della metropolitana di New York situata sulla linea IND Crosstown. Nel 2015 \u00e8 stata utilizzata da passeggeri.\nStoria.\nLa stazione venne aperta il 19 agosto 1933, come parte della prima sezione della linea IND Crosstown compresa tra le stazioni di Court Square e Nassau Avenue e con il nome originale di \"Van Alst Avenue-21st Street\". Il secondo nome \"Van Alst\" fa proprio riferimento a Van Alst Avenue, il nome originale dell'attuale 21st Street.\nStrutture e impianti.\n21st Street \u00e8 una fermata sotterranea con due binari e una banchina ad isola. Il mezzanino si sviluppa per tutta la lunghezza della stazione, tuttavia soltanto l'estremit\u00e0 nord, che possiede in totale due scale per la banchina, \u00e8 utilizzata per i passeggeri; l'estremit\u00e0 sud, che possiede invece tre scale per la banchina, \u00e8 utilizzata come magazzino e ufficio per il personale. Nella banchina \u00e8 presente anche un gabbiotto della New York City Transit Police.\nSituata al di sotto di Jackson Avenue, possiede tre uscite presso l'incrocio tra Jackson Avenue e 21st Street. La stazione soffre di importanti problemi di inflitrazioni, come molte altre stazioni della linea IND Crosstown, in particolare sul lato sud, tuttavia, attualmente, non esistono piani concreti per effettuare le dovute riparazioni.\nMovimento.\nLa stazione \u00e8 servita dai treni della linea G Crosstown Local della metropolitana di New York, sempre attiva.\nInterscambi.\nLa stazione \u00e8 servita da diverse autolinee gestite da MTA Bus e NYCT Bus."}
{"id": "5902406", "revid": "767487", "url": "https://it.wikipedia.org/wiki?curid=5902406", "title": "H\u00e4ndel-Festspiele", "text": "Lo H\u00e4ndel-Festspiele ad Halle an der Saale, Sassonia-Anhalt, \u00e8 un festival di musica internazionale dedicato alla musica di Georg Friedrich H\u00e4ndel nel luogo di nascita del compositore. Fu fondato nel 1922 ed \u00e8 cresciuto in un centro europeo di studi ed esecuzioni di H\u00e4ndel. In particolare le opere di H\u00e4ndel sono state regolarmente messe in scena, alcune di loro come prime riprese dopo circa duecento anni.\nStoria.\nIl primo H\u00e4ndel-Festspiele di Halle fu organizzato nel 1922, tre anni dopo il Festival Internazionale H\u00e4ndel di Gottinga. Ha presentato gli oratori Semele e Susanna, l'opera Orlando Furioso messa in scena da Hans Joachim Moser e lavori minori di H\u00e4ndel ed altri compositori di Halle del XVI, XVII e XVIII secolo. Nel 1925 fu fondata una H\u00e4ndel-Gesellschaft (Societ\u00e0 H\u00e4ndel) e messo in scena un secondo festival nel 1929, diretto da Hermann Abert. Il 250\u00ba anniversario del compositore nel 1935 fu l'occasione per un terzo festival, definito \"Reichs-H\u00e4ndelgedenktage\" (Ricorrenza H\u00e4ndel del Reich) dai nazisti. Dopo la seconda guerra mondiale Erich Neuss, Max Schneider, Herbert Koch e altri fondarono una Hallesche H\u00e4ndel-Gesellschaft (Societ\u00e0 H\u00e4ndel di Halle), che organizz\u00f2 il quarto Festival nel 1948 in collaborazione con il Landestheater, la Evangelische Kirchenmusikschule (Academia di Musica della Chiesa protestante) e la Musikhochschule. Si svolse nella H\u00e4ndelhaus, completata poco prima.\nDal 1952 il festival \u00e8 stato organizzato ogni anno dalla citt\u00e0 di Halle, in collaborazione con studiosi della Universit\u00e0 Martin-Luther-Halle-Wittenberg e la Hallesche H\u00e4ndel-Ausgabe. Il Premio H\u00e4ndel per la Musica \u00e8 stato assegnato come parte del festival dapprima nel 1956 e dal 1993 ogni anno.\nL'Opernhaus di Halle ha contribuito ogni volta almeno ad una delle opere di H\u00e4ndel, inoltre una esecuzione regolare esterna \u00e8 stata messa in scena presso il Goethe-Theater di Bad Lauchst\u00e4dt, l'unico teatro esistente da tempo del poeta. L'orchestra del festival \u00e8 dal 1993 la H\u00e4ndel-Festspielorchester, suona con strumenti d'epoca, ed \u00e8 stata condotta da Howard Arman fino al 2007, quando Bernhard Forck assunse la direzione. Una caratteristica aggiuntiva del festival \u00e8 l'esecuzione di opere di compositori di Sachsen-Anhalt che erano molto legati ad H\u00e4ndel.\nDal 1922, 34 delle 42 opere di Handel sono state rappresentate in pi\u00f9 di 100 produzioni. La prima esecuzione moderna professionale di Rinaldo, nel 1954, \u00e8 stata diretta da Horst-Tanu Margraf; Radamisto segu\u00ec nel 1955, Poro, re delle Indie nel 1956, Imeneo nel 1960, Scipione nel 1965. Faramondo fu ripresa nel 1976. La prima opera di H\u00e4ndel, Almira \u00e8 stata eseguita nel Goethe-Theater nel 1994. Tolomeo \u00e8 stato prodotto e registrato nel 1998, probabilmente la prima rappresentazione di quest'opera con strumenti d'epoca, diretta da Howard Arman. Nel 2006 fu registrata l'esecuzione di Admeto, organizzato da Axel K\u00f6hler e diretto da Arman. Il pastiche Giove in Argo \u00e8 stato eseguito nel 2007, dopo la sua prima in quella stagione al Festival di H\u00e4ndel di Gottinga. Il Festival del 2009 rappresent\u00f2 le opere Floridante e Serse, il pastiche Anaestesia e gli oratori Teodora, Il Messia, Baldassarre e Israele in Egitto.\nIl festival \u00e8 stato annullato nel 2013 a causa delle gravi inondazioni di quell'anno."}
{"id": "5902409", "revid": "962319", "url": "https://it.wikipedia.org/wiki?curid=5902409", "title": "Greenpoint Avenue", "text": "Greenpoint Avenue \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 19 agosto 1933.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Manhattan Avenue e possiede cinque ingressi, tre all'incrocio con Greenpoint Avenue e due sul lato sud dell'incrocio con India Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902411", "revid": "767487", "url": "https://it.wikipedia.org/wiki?curid=5902411", "title": "L'uomo di Budapest", "text": "L'uomo di Budapest \u00e8 un film ungherese del 2004 diretto dalla regista ungherese M\u00e1rta M\u00e9sz\u00e1ros, incentrato sulla vita del primo ministro Imre Nagy durante la Rivoluzione ungherese del 1956 basandosi sul diario dello stesso Nagy, sulle memorie di sua figlia e su documenti originali.\nTrama.\nLa storia di Imre Nagy, primo ministro e sostenitore della democrazia multipartitica, il primo leader comunista che divenne simbolo della rivoluzione nazionale. Quando le truppe iniziarono l'assedio di Budapest il 4 novembre 1956, Nagy accetta asilo dall'ambasciata jugoslava ma viene poi rapito per essere portato in Romania e vivere liberamente. Nel 1957 Nagy viene per\u00f2 riportato in Ungheria, imprigionato in condizioni disumane per 14 mesi e sottoposto a interrogatori estenuanti."}
{"id": "5902412", "revid": "339392", "url": "https://it.wikipedia.org/wiki?curid=5902412", "title": "H\u00e4ndel Festival", "text": ""}
{"id": "5902414", "revid": "116793820", "url": "https://it.wikipedia.org/wiki?curid=5902414", "title": "Saint-Laurent de Choulans", "text": "Saint-Laurent-de-Choulans \u00e8 un sito archeologico merovingio situato a Lione, ai piedi dell'ingresso della galleria di Fourvi\u00e8re.\nIl sito include i resti di una chiesa circondata da una necropoli cristiana recintata, d'una superficie di 0,5 - 1 ettari.\nScoperta.\nLa basilica \u00e8 stato scoperto nel 1947 durante i lavori di una linea telefonica. All'epoca fu scavato da Pierre Wuilleumier, Amable Audin e Andr\u00e9 Leroi-Gourhan, prima che la strada sotto il quale si trovava venisse richiusa.\nDiverse campagne di scavo sono state intraprese durante la realizzazione di una bretella d'accesso all'autostrada A7, fra gli anni 1976 e 1983, sotto la direzione di Jean-Fran\u00e7ois Reynaud. Un'ultima campagna di scavo \u00e8 stata eseguita da Chr. Becker nel 1985.\nIl comune di Lione decise quindi di preservare la parte nord dei resti, conservandoli all'interno di uno dei palazzi costruiti e rendendo il sito accessibile al pubblico.\nLa necropoli.\nLa necropoli di Saint-Laurent era situata all'esterno della citt\u00e0, all'uscita del vallone di Choulans, lungo la Via Agrippa che portava a Narbona.\nLe tombe ricoprono diversi secoli, con fatture assai diverse, e sono presenti sia fuori che dentro la basilica.\nLa basilica.\nLa basilica di Saint-Laurent-de-Choulans \u00e8 datata del V secolo/inizio VI, un periodo nel quale Lione \u00e8 una delle capitali del regno dei Burgundi.\nL'edificio, situato nella parte nord della necropoli, era costituito da un'abside, un transetto, tre navate e dei portici laterali sostenuti da una fila di colonne e che davano sull'esterno. Le dimensioni erano di circa 50\u00a0m di lungo e 20 di largo, il che ne fa una costruzione imponente per l'epoca. Un affresco della ricostruzione della basilica \u00e8 stato pittato sulla parete sud del sito.\nSono ancora visibili delle tombe, le cui pesanti lastre costituivano la pavimentazione della chiesa. Sono gli epitaffi scolpiti sulle lastre di marmo delle tombe che hanno permesso di conoscere il nome della basilica.\nLa struttura era probabilmente ancora in funzione all'epoca carolingia, nel VII secolo. Venne sostituita da una cappella nel X secolo."}
{"id": "5902422", "revid": "1869172", "url": "https://it.wikipedia.org/wiki?curid=5902422", "title": "Razer", "text": ""}
{"id": "5902423", "revid": "461603", "url": "https://it.wikipedia.org/wiki?curid=5902423", "title": "Christakis Mavros", "text": ""}
{"id": "5902426", "revid": "461603", "url": "https://it.wikipedia.org/wiki?curid=5902426", "title": "Georgios Mavroudis", "text": ""}
{"id": "5902431", "revid": "461603", "url": "https://it.wikipedia.org/wiki?curid=5902431", "title": "Loizos Mavroudis", "text": ""}
{"id": "5902432", "revid": "729019", "url": "https://it.wikipedia.org/wiki?curid=5902432", "title": "Castello di Bolinne-Harlue", "text": "Il castello di Bolinne-Harlue (in francese \"ch\u00e2teau de Bolinne-Harlue\") \u00e8 un castello della provincia di Namur in Belgio, situato nel villaggio di Harlue, villaggio fuso con quello di Bolinne nel 1830 e incluso nel comune di \u00c9ghez\u00e9e dal 1977 (Regione vallone).\nIl castello, assieme alla chiesa di San Martino, il presbiterio e la fattoria, all'interno di una campagna piantumata con alberi, costituisce un sito naturale e monumentale protetto e classificato a partire dal 26 maggio 1975.\nStoria.\nIl castello, costruito tra la fine del XVI e il principio del XVII secolo, \u00e8 l'antica sede di una signoria citata nel 1614 di propriet\u00e0 della famiglia Heyenhoven.\nIn seguito, per alleanza, pass\u00f2 dapprima alla famiglia de Liedekerke nel 1664, poi alla famiglia Blankart-Hovel (1890), a L. de Hemricourt de Grunne e infine alla famiglia du Parc Locmaria.\nNel XVIII secolo furono aggiunte ulteriori dipendenze e la torre portico d'ingresso.\nDescrizione.\nIl castello \u00e8 costituito da un maniero del XVII secolo, dotato di due torri d'angolo poste a nord e a ovest. La torre porportico quadrata di stile classico risale al 1787.\nNel cortile, un'ala di spirito classico, con cinque arcate a volta, \u00e8 adibita a rimessa per le carrozze.\nIl lato a nordovest del cortile \u00e8 occupato dall'alloggio originario, di stile tradizionale su due livelli.\nIl fabbricato principale comprende due ali, alla cui intersezione si trova una scala inserita in una torre quadrata, illuminata da piccole finestrelle, che fu costruita nella seconda met\u00e0 del XVII secolo, contemporaneamente alla costruzione del corpo principale nel cortile.\nLa fattoria fu distrutta da un incendio nel 1797 e fu ricostruita nel corso del XVIII e del XIX secolo.\nLa sua colombaia e il suo porticato risalgono alla prima met\u00e0 del XIX secolo.\nIl presbiterio di stile del Brabante risale alla fine del XVIII secolo."}
{"id": "5902434", "revid": "461603", "url": "https://it.wikipedia.org/wiki?curid=5902434", "title": "Andreas Melanarkitis", "text": ""}
{"id": "5902438", "revid": "287204", "url": "https://it.wikipedia.org/wiki?curid=5902438", "title": "Vasos Melanarkitis", "text": ""}
{"id": "5902439", "revid": "287204", "url": "https://it.wikipedia.org/wiki?curid=5902439", "title": "Giorgos Merkis", "text": ""}
{"id": "5902440", "revid": "461603", "url": "https://it.wikipedia.org/wiki?curid=5902440", "title": "Eleftherios Mertakas", "text": ""}
{"id": "5902443", "revid": "287204", "url": "https://it.wikipedia.org/wiki?curid=5902443", "title": "Kostas Miamiliotis", "text": ""}
{"id": "5902446", "revid": "46291", "url": "https://it.wikipedia.org/wiki?curid=5902446", "title": "Viticoideae", "text": "Viticoideae \u00e8 una sottofamiglia di piante spermatofite dicotiledoni appartenenti alla famiglia delle Lamiaceae (ordine delle Lamiales).\nEtimologia.\nIl nome scientifico della sottofamiglia deriva dal suo genere tipo \"Vitex\" la cui etimologia deriva da un vecchio nome usato da Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, per la pianta Agnocasto.\nIl nome scientifico della sottofamiglia \u00e8 stato definito dal botanico svizzero John Isaac Briquet (1870 \u2013 1931) in collaborazione con i botanici tedeschi Adolf Engler (1844 \u2013 1930) e Karl Anton Eugen Prantl (1849 \u2013 1893) nella pubblicazione \"Naturlichen Pflanzenfamilien. Leipzig - IV, 3a: 144\" del 1895.\nDistribuzione e habitat.\nLa distribuzione delle specie di questo gruppo \u00e8 soprattutto asiatica orientale (fino all'Australia) con climi sia temperati che tropicali (umidi o secchi).\nTassonomia.\nLa famiglia di appartenenza della sottofamiglia (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie; la sottofamiglia Viticoideae \u00e8 una di queste.\nComposizione della sottofamiglia.\nLa sottofamiglia comprende 10 generi e circa 400 - 500 specie:\nFilogenesi.\nLa sottofamiglia Viticoideae non \u00e8 monofiletica. La posizione del genere \"Vitex\" all'interno della sottofamiglia \u00e8 ancora da risolvere. Il genere \"Tectona\" con 4 specie distribuite nell'Asia del sud-est, attualmente considerato \"incertae sedis\", potrebbe essere incluso nel gruppo. Anche i rapporti tra i generi \"Teijsmanniodendron\" e \"Vitex\" risultano poco chiari.\nIl genere monotipo \"Neorapinia\" , con la specie \"Neorapinia collina\" con distribuzione Nuova Caledonia, da alcuni Autori \u00e8 incluso nel genere \"Vitex\", mentre per altri forma un genere indipendente.\nIn base agli ultimi studi filogenetici, all'interno della famiglia Lamiaceae la sottofamiglia Viticoideae da un punto di vista filogenetico, occupa una posizione intermedia tra la sottofamiglia Symphorematoideae e la sottofamiglia Ajugoideae. L'et\u00e0 nella quale questo clade si \u00e8 separato dal resto della famiglia \u00e8 valutata tra i 30 e i 15 milioni di anni fa.\nIl cladogramma a alto, tratto dallo studio citato e semplificato, mostra l'attuale composizione filogenetica di alcune specie della sottofamiglia in rapporto alle sottofamiglie limitrofe.\nChiave per i generi.\nPer meglio comprendere ed individuare i generi della sottofamiglia, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un genere dall'altro).\nGeneri e specie della flora europea.\nIn Europa (in Italia e nell'areale del Mediterraneo), di questa sottofamiglia, sono presenti i seguenti generi e specie:"}
{"id": "5902447", "revid": "962319", "url": "https://it.wikipedia.org/wiki?curid=5902447", "title": "Broadway (linea IND Crosstown)", "text": "Broadway \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Union Avenue e possiede quattro ingressi, tre all'incrocio con Broadway e uno nell'angolo sud-ovest dell'incrocio con Heyward Street.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902449", "revid": "962319", "url": "https://it.wikipedia.org/wiki?curid=5902449", "title": "Flushing Avenue (linea IND Crosstown)", "text": "Flushing Avenue \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Union Avenue e non ha un mezzanino, ognuna delle due banchine ospita infatti un gruppo di tornelli e una scala per il piano stradale che porta all'incrocio con Flushing Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902453", "revid": "962319", "url": "https://it.wikipedia.org/wiki?curid=5902453", "title": "Myrtle-Willoughby Avenues", "text": "Myrtle-Willoughby Avenues \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Marcy Avenue e non ha un mezzanino, ognuna delle due banchine ospita infatti un gruppo di tornelli e una scala che porta all'incrocio con Myrtle Avenue. Le due banchine sono collegate tra di loro attraverso un corridoio posto sotto il piano binari.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902456", "revid": "962319", "url": "https://it.wikipedia.org/wiki?curid=5902456", "title": "Bedford-Nostrand Avenues", "text": "Bedford-Nostrand Avenues \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine ad isola e tre binari. \u00c8 posta al di sotto di Lafayette Avenue e possiede sei ingressi, quattro all'incrocio con Bedford Avenue e due sul lato ovest dell'incrocio con Nostrand Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902479", "revid": "1005847", "url": "https://it.wikipedia.org/wiki?curid=5902479", "title": "Elezioni parlamentari nelle Isole \u00c5land del 1991", "text": "Le elezioni parlamentari nelle Isole \u00c5land del 1991 si tennero il 20 ottobre."}
{"id": "5902482", "revid": "962319", "url": "https://it.wikipedia.org/wiki?curid=5902482", "title": "Classon Avenue", "text": "Classon Avenue \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Lafayette Avenue e possiede tre ingressi, tutti posizionati all'incrocio con Classon Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902487", "revid": "962319", "url": "https://it.wikipedia.org/wiki?curid=5902487", "title": "Clinton-Washington Avenues (linea IND Crosstown)", "text": "Clinton-Washington Avenues \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Lafayette Avenue e possiede quattro ingressi, due all'incrocio con Washington Avenue e due all'incrocio con Clinton Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902491", "revid": "1005847", "url": "https://it.wikipedia.org/wiki?curid=5902491", "title": "Elezioni parlamentari nelle Isole \u00c5land del 1995", "text": "Le elezioni parlamentari nelle Isole \u00c5land del 1995 si tennero il 15 ottobre."}
{"id": "5902492", "revid": "962319", "url": "https://it.wikipedia.org/wiki?curid=5902492", "title": "Fulton Street (linea IND Crosstown)", "text": "Fulton Street \u00e8 una fermata della metropolitana di New York situata sulla linea IND Crosstown. Nel 2019 \u00e8 stata utilizzata da passeggeri. \u00c8 servita dalla linea G, attiva 24 ore su 24.\nStoria.\nLa stazione fu aperta il 1\u00ba luglio 1937.\nStrutture e impianti.\nLa stazione \u00e8 sotterranea, ha due banchine laterali e due binari. \u00c8 posta al di sotto di Lafayette Avenue e possiede quattro ingressi, due all'incrocio con Fulton Street e due all'incrocio con South Portland Avenue.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5902493", "revid": "266224", "url": "https://it.wikipedia.org/wiki?curid=5902493", "title": "Vescovi di Rieti", "text": ""}
{"id": "5902497", "revid": "1305772", "url": "https://it.wikipedia.org/wiki?curid=5902497", "title": "Timi\u0219oreana", "text": "Timi\u1e63oreana \u00e8 una marca di birra rumena.\nStoria.\nIl birrificio fu costruito nel 1718 a Timi\u0219oara. Si tratta del pi\u00f9 antico del paese, aperto appena due anni dopo la cacciata degli Ottomani. Il prodotto principale \u00e8 la \"Timisoreana\", una pale lager con gradazione alcolica del 5%. Nel 2001 l'azienda venne acquisita dalla Ursus, a sua volta di propriet\u00e0 del SABMiller.\nSponsorizzazione.\nNel settembre 2006 la Timi\u1e63oreana divenne sponsor principale della Cupa Rom\u00e2niei."}
{"id": "5902498", "revid": "729019", "url": "https://it.wikipedia.org/wiki?curid=5902498", "title": "Hoyt-Schermerhorn Streets", "text": "Hoyt-Schermerhorn Streets \u00e8 una stazione della metropolitana di New York, situata sulle linee IND Crosstown e IND Fulton Street. Nel 2014 \u00e8 stata utilizzata da passeggeri.\n\u00c8 servita dalle linee A Eighth Avenue Express e G Brooklyn-Queens Crosstown Local, sempre attive, e C Eighth Avenue Local, sempre attiva tranne di notte.\nNella cultura di massa.\nLa stazione di \"Hoyt-Schermerhorn Streets\" \u00e8 apparsa in vari film e serie TV:\nNel film \"The Wiz\" (1978) nella scena in cui i personaggi si trovano in una strana Citt\u00e0 di Smeraldo-versione metropolitana con mostri diabolici, come bidoni della spazzatura con la bocca e colonne della metropolitana che si muovono e cercano di intrappolare i personaggi.\n\"I guerrieri della notte\" (1979).\nIl mezzanino della stazione \u00e8 stato lo scenario principale per le riprese del video musicale/cortometraggio di Michael Jackson per la sua hit del 1987 \"Bad\" diretto da Martin Scorsese, cos\u00ec come quello per la sua parodia intitolata \"Fat\" di \"Weird Al\" Yankovic.\nLa stazione \u00e8 anche presente nella commedia del 1988 con Eddie Murphy, \"Il principe cerca moglie\", dove i personaggi principali prendono un treno della Linea E, cos\u00ec come nella commedia avventurosa con Paul Hogan, \"Mr.Crocodile Dundee 2\".\nNel 1990 \u00e8 stata utilizzata come fermata della metropolitana per City Hall nel film \"Tartarughe Ninja alla riscossa\".\nLa scena di apertura di Law &amp; Order dell'episodio \"In una vettura della metropolitana\" (1990) \u00e8 stata girata in questa stazione, con il personaggio di Cynthia Nixon, Laura Di Biasi, che sale su un treno.\nNel 1991 la stazione \u00e8 apparsa in una scena durante una sparatoria nel film \"Insieme per forza\" con Michael J. Fox e James Woods con un treno della Linea A e lo sfondo della fermata Nostrand Avenue.\nNel 2009 il film \"Pelham 123\" ha scene girate a \"Hoyt-Schermerhorn Streets\"."}
{"id": "5902499", "revid": "461603", "url": "https://it.wikipedia.org/wiki?curid=5902499", "title": "Chrysostomos Michael", "text": ""}
{"id": "5902502", "revid": "287204", "url": "https://it.wikipedia.org/wiki?curid=5902502", "title": "Alexandros Michail", "text": ""}
{"id": "5902537", "revid": "110157", "url": "https://it.wikipedia.org/wiki?curid=5902537", "title": "Monte Santa Tecla", "text": "Il Monte di Santa Tecla \u00e8 una collina che raggiunge i 341 metri di altezza, sulla cui sommit\u00e0 si trovano i resti di un antico insediamento umano."}
{"id": "5902547", "revid": "461603", "url": "https://it.wikipedia.org/wiki?curid=5902547", "title": "Constantinos Mina", "text": ""}
{"id": "5902551", "revid": "461603", "url": "https://it.wikipedia.org/wiki?curid=5902551", "title": "Angelos Misos", "text": ""}
{"id": "5902588", "revid": "585241", "url": "https://it.wikipedia.org/wiki?curid=5902588", "title": "Vodafone Omnitel N.V.", "text": ""}
{"id": "5902589", "revid": "585241", "url": "https://it.wikipedia.org/wiki?curid=5902589", "title": "Vodafone Omnitel B.V.", "text": ""}
{"id": "5902591", "revid": "585241", "url": "https://it.wikipedia.org/wiki?curid=5902591", "title": "Omnitel Pronto Italia S.p.A.", "text": ""}
{"id": "5902592", "revid": "585241", "url": "https://it.wikipedia.org/wiki?curid=5902592", "title": "Vodafone Italia S.p.A.", "text": ""}
{"id": "5902594", "revid": "461603", "url": "https://it.wikipedia.org/wiki?curid=5902594", "title": "Demetris Misos", "text": ""}
{"id": "5902641", "revid": "547034", "url": "https://it.wikipedia.org/wiki?curid=5902641", "title": "Albert Kazimirski de Biberstein", "text": "Arabista di fama, realizz\u00f2 un noto vocabolario bilingue arabo-francese e francese-arabo, oltre a numerose traduzioni, tra cui una del Corano.\nBiografia.\nImpara alcune lingue orientali nell'Universit\u00e0 di Varsavia e in quella di Berlino. Partecipa all'insurrezione del novembre del 1830 ed \u00e8 costretto ad abbandonare la propria patria, spartita e occupata. Come molti altri suoi compatrioti (tra cui Chopin, Mickiewicz, Slowacki, Norwid, Krasinski, Czartoryski), sceglie l'esilio in Francia, in cui si reca con Joachim Lelewel.\nNel 1834, in compagnia di Adam Mickiewicz e di Bohdan Zaleski, fonda la Societ\u00e0 slava (\"Towarszystwo s\u0142owia\u0144skie\") di Parigi. Avvia la redazione di un dizionario polacco-francese. Poi diventa dragomanno, ossia interprete dei rappresentanti di Francia in Levante, e quindi \"attach\u00e9\" alla missione francese nella Persia cagiara.\nIncaricato di rivedere la seconda traduzione del Corano in francese - quella di Savary (1783) - appronta una sua personale traduzione, che sar\u00e0 pubblicata per la prima volta nel 1840, ispirandosi ai precedenti lavori del sacerdote italiano Marracci (1698) e a quella del britannico George Sale (1734)."}
{"id": "5902657", "revid": "461603", "url": "https://it.wikipedia.org/wiki?curid=5902657", "title": "Nestoras Mitidis", "text": ""}
{"id": "5902672", "revid": "287204", "url": "https://it.wikipedia.org/wiki?curid=5902672", "title": "Michalis Morfis", "text": ""}
{"id": "5902674", "revid": "11959", "url": "https://it.wikipedia.org/wiki?curid=5902674", "title": "Albert Kazimirski", "text": ""}
{"id": "5902694", "revid": "123969650", "url": "https://it.wikipedia.org/wiki?curid=5902694", "title": "Darren Potter", "text": "Biografia.\nPossiede il passaporto irlandese grazie alle origini dei nonni.\nCaratteristiche tecniche.\nVertice basso di centrocampo, dotato di aggressivit\u00e0 e temperamento. Tra le sue doti spiccano - oltre allo stacco aereo - l'abilit\u00e0 nei contrasti e la precisione nei passaggi.\nCarriera.\nClub.\nRilasciato dall'Everton all'et\u00e0 di 15 anni, viene prelevato dal Liverpool. Esordisce con i \"Reds\" il 10 agosto 2004 contro il , partita valida per il terzo turno preliminare di UEFA Champions League, sostituendo Steve Finnan a 5' dal termine.\nChiuso da Steven Gerrard, Xabi Alonso e Dietmar Hamann - e schierato fuori ruolo da Rafael Ben\u00edtez - il 26 gennaio 2006 passa in prestito al Southampton.\nIl 17 agosto 2006 passa in prestito al Wolverhampton, in Championship. Il 18 gennaio 2007 passa - per 250.000 sterline, pi\u00f9 vari bonus - a titolo definitivo ai \"Wolves\" firmando un contratto di tre anni e mezzo.\nIl 10 luglio 2009 sottoscrive un contratto triennale con lo Sheffield Wednesday. In precedenza aveva trascorso sei mesi in prestito con gli \"Owls\".\nIl 24 giugno 2011 passa a parametro zero al MK Dons, sottoscrivendo un contratto annuale.\nNazionale.\nNel 2003 ha preso parte ai Mondiali Under-20, svolti negli Emirati Arabi Uniti. Esordisce con la selezione maggiore il 23 maggio 2007 in Ecuador-Irlanda (1-1).\nStatistiche.\nPresenze e reti nei club.\n\"Statistiche aggiornate al 25 novembre 2017.\""}
{"id": "5902696", "revid": "729019", "url": "https://it.wikipedia.org/wiki?curid=5902696", "title": "Sindrome di Griscelli", "text": "Le sindromi di Griscelli, sono rare malattie autosomiche recessive, caratterizzate da depigmentazione della cute e dei capelli; un particolare albinismo parziale con ampi aggregati di pigmento nei fusti dei capelli e accumulo di melanosomi maturi nei melanociti. Normalmente provoca la morte prematura nei neonati o infanti.\nIl nome \u00e8 dovuto a Claude Griscelli, professore in pediatria presso l'\"H\u00f4pital Necker Enfants-Malades\" di Parigi che per primo insieme a Pruniueras individu\u00f2 la malattia nel 1978.\nFisiopatologia.\nLa sindrome Griscelli \u00e8 classificata in tre tipi tutti caratterizzati dalla presenza di capelli argentati e dalla depigmentazione della pelle. I tipi si differenziano per i probabili geni responsabili del disturbo e per le manifestazioni associate all'ipopigmentazione.\nI tre geni ritenuti responsabili delle sindromi di Griscelli a diverso livello intervengono nel meccanismo di trasporto dei melanosomi e tutti i tipi hanno in comune l'ipopigmentazione cutanea.\nSi pu\u00f2 manifestare anche epatosplenomegalia cos\u00ec come problemi agli occhi.\nPrevalenza.\nLe sindromi di Griscelli sono molto rare con una prevalenza minore di 1 su 1.000.000. La maggior parte dei casi sono stati rilevati nell'area del Mediterraneo, soprattutto in Turchia.\nDiagnosi.\nLa diagnosi \u00e8 normalmente basata sui principi della diagnosi differenziale con lo scopo di eliminare gradualmente altre malattie con sintomi simili a quelli della malattia di Griscelli.\nLo studio microscopico dei capelli pu\u00f2 individuare grossi granuli di melanina irregolari.\nLa microscopia elettronica pu\u00f2 rivelare che i melanociti sono sovraccarichi di melanosomi non trasferiti ai cheratinociti.\nInoltre, per GS1 e GS2, \u00e8 possibile una diagnosi prenatale con screening dei geni MYO5A, RAB27A MLPH e ricerca delle mutazioni. a seguito del prelievo dei villi coriali.\nTerapia e prognosi.\nPer la SG1, il trattamento \u00e8 sintomatico e limitato all'assunzione di corticosteroidi, antiepilettico e antipiretici. Tuttavia, questo supporto di solito non riesce a prevenire la morte precoce per una grave compromissione neurologica. \nPer la SG2, la sindrome emofagocitica \u00e8 spesso fatale e l'unica cura \u00e8 un trapianto di midollo osseo a seguito di un trattamento immunodepressivo. \nPer la SG3, ad oggi non \u00e8 previsto nessun trattamento visto che si presenta con l'ipopigmentazione cutanea senza altre manifestazioni cliniche..\nLa prognosi di sopravvivenza per chi soffre del tipo1 e del tipo 2 \u00e8 relativamente bassa, di solito, la malattia \u00e8 fatale entro il 1-4 anno senza trattamento."}
{"id": "5902742", "revid": "729019", "url": "https://it.wikipedia.org/wiki?curid=5902742", "title": "West Island", "text": "West Island anche chiamata \"Pulau Panjang\" \u00e8 l'isola principale dell'arcipelago delle Isole Cocos. Fa parte dell'atollo South Keeling Islands, uno dei due che compongono l'arcipelago.\n\u00c8 situata circa 2930\u00a0km a nord-ovest di Perth, la localit\u00e0 australiana pi\u00f9 vicina \u00e8 Capo Low Point sulla penisola Capo Nord-Ovest che si trova a circa 2.100\u00a0km di distanza.\nSull'isola, che ha una popolazione di 134 persone (2011) si trovano gli uffici amministrativi delle Isole Cocos e l'Aeroporto delle Isole Cocos e Keeling."}
{"id": "5902743", "revid": "6923", "url": "https://it.wikipedia.org/wiki?curid=5902743", "title": "Cumulus castellanus", "text": "In meteorologia, un cumulus castellanus \u00e8 una specie di nubi del genere cumulus che presentano delle protuberanze cumuliformi a forma di torrette che si dipartono dalla sommit\u00e0 e che conferiscono a queste nubi un aspetto assimilabile alla merlatura di un castello medievale visibile specialmente se le nubi sono osservate di fianco.\nNon \u00e8 uno dei generi di \"castellanus\" riconosciuti dall' Atlante Internazionale delle Nubi, da servizi meteorologici nazionali come M\u00e9t\u00e9o-France, da associazioni scientifiche come l' American Meteorological Society e l'Organizzazione meteorologica mondiale le quali precisano che le sole tipologie di nubi a cui si pu\u00f2 applicare il termine castellanus sono cirrus, cirrocumulus, altocumulus e stratocumulus e classificano invece i cumuli con sviluppo di torrette sommitali come Cumulus congestus."}
{"id": "5902749", "revid": "1005847", "url": "https://it.wikipedia.org/wiki?curid=5902749", "title": "Elezioni parlamentari nelle Isole \u00c5land del 1999", "text": "Le elezioni parlamentari nelle Isole \u00c5land del 1999 si tennero il 17 ottobre."}
{"id": "5902750", "revid": "253269", "url": "https://it.wikipedia.org/wiki?curid=5902750", "title": "John Lawlor", "text": "Biografia.\nHa trascorso gran parte della sua infanzia a Boulder, in Colorado, dove sua madre lavorava come insegnante alla Casey Jr. High School. I suoi ruoli pi\u00f9 noti sono stati quello di Leonard Marsh nella serie televisiva \"Phyllis\", dal 1976 al 1977, e pi\u00f9 tardi quello del preside Stephen Bradley nella prima stagione della serie televisiva \"L'albero delle mele\", dal 1979 al 1980.\nHa inoltre partecipato come guest star in \"Avvocati a Los Angeles\", \"California\", \"Mr. Belvedere\", \"Barney Miller\", \"Agenzia Rockford\", \"Ellery Queen, La squadriglia delle pecore nere\" e \"Alice.\"\n\u00c8 apparso nei film \"La corsa pi\u00f9 pazza del mondo\" (1976) e \"S.O.B\" (1981).\n\u00c8 stato sposato con l'attrice Tantoo Cardinal, da cui ha divorziato. Attualmente si \u00e8 ritirato a vita privata."}
{"id": "5902754", "revid": "767487", "url": "https://it.wikipedia.org/wiki?curid=5902754", "title": "Umanesimo fiorentino", "text": "L'umanesimo fiorentino fu la parabola culturale dell'umanesimo all'interno della Repubblica fiorentina nel corso del XV secolo, che ebbe come grandi precursori Francesco Petrarca e Giovanni Boccaccio. Dopo una prima fase caratterizzata dalla riflessione politica sulla \"florentina libertas\" da parte di Coluccio Salutati e Leonardo Bruni, con l'avvento al potere di Cosimo de' Medici nel 1434, si apr\u00ec una stagione in cui la produzione letteraria e filosofica si incentr\u00f2 su questioni meramente speculative, grazie all'azione dell'Accademia neoplatonica fondata da Marsilio Ficino. L'umanesimo mediceo, che sotto Cosimo guardava alle lingue classiche come unico mezzo di diffusione della cultura, volse verso nuovi schemi linguistici e tematici sotto il figlio Piero e, soprattutto, sotto il nipote Lorenzo il Magnifico. Con l'avvento del Magnifico, nel 1469, si apr\u00ec infatti la stagione del classicismo volgare, cio\u00e8 dell'elevazione dei grandi esponenti della lirica volgare allo stesso rango dei modelli latini e greci.\nPremesse storiche.\nFirenze tra l'oligarchia e i Medici.\nTra la morte di Boccaccio (1375) e l'ascesa di Cosimo de' Medici (1434), il Comune di Firenze accentu\u00f2 ulteriormente il carattere oligarchico delle sue istituzioni. Sconvolta dalle lotte intestine tra le classi sociali nella met\u00e0 del XIV secolo, e quest'ultime acuitesi negli ultimi anni in seguito ad una grave crisi economica sfociata nella rivolta dei Ciompi (1378), le vecchie magistrature comunali diventarono monopolio di poche famiglie aristocratiche, tra le quali primeggi\u00f2 quella degli Albizzi. Nei decenni successivi, Firenze acu\u00ec questa sua sfaccettatura oligarchica (statuti del 1409-1415) determinando l'insoddisfazione di quel popolo minuto messo a tacere dopo la fallimentare esperienza rivoluzionaria del 1378.\nDi questo stato di insofferenza sociale ne approfitt\u00f2 il ricchissimo mercante Cosimo de' Medici, latore delle richieste popolari e acerrimo nemico degli Albizzi. Esiliato per volont\u00e0 degli Albizzi, Cosimo riusc\u00ec nel 1434 a rientrare a Firenze grazie al sostegno dei suoi partigiani e del popolo minuto, instaurando quella \u201ccripto-signoria\u201d che perdurer\u00e0 fino al 1494.\nL'umanesimo civile.\nColuccio Salutati.\nFirenze fu, nonostante questi risvolti politici, il fulcro del movimento umanistico: le relazioni di Petrarca con la sua citt\u00e0 natia e il magistero concreto di Boccaccio generarono una prima generazione di umanisti che cercarono di coniugare, durante il periodo oligarchico, la severa morale politica ereditata dagli autori classici con l'impegno politico concreto, dando avvio alla prima fase dell'umanesimo fiorentino denominato \"civile\". Questa linea programmatica si declin\u00f2 nell'impegno politico di Coluccio Salutati (1332-1406), cancelliere di Firenze dal 1374 fino alla morte (1406) e animatore del circolo umanista di Santo Spirito, ove si formarono Leonardo Bruni e Poggio Bracciolini. Dopo aver raccolto l'eredit\u00e0 spirituale di Petrarca e Boccaccio, Coluccio la trasmise ai suoi discepoli, figurando non soltanto come \"praeceptor\" indiscusso dell'umanesimo fiorentino grazie al coordinamento del gruppo di Santo Spirito, ma anche il ponte che mise in contatto il proto-umanesimo con l'umanesimo maturo del XV secolo.\nNei trentadue anni di cancellierato, Coluccio combatt\u00e9 strenuamente contro lo strapotere dei Visconti, incitando il popolo di Firenze a rivendicare la sua \"libertas\" contro la tirannide di Gian Galeazzo Visconti. Uno dei punti cardine della produzione letteraria del Salutati fu, difatti, la celebrazione del modello della costituzione fiorentina, basata sulla \"libertas\" e l'autodeterminazione personale propri della Repubblica Romana, contro la tirannide assoluta del Visconti (incarnante invece la schiavit\u00f9 dell'Impero). Il momento pi\u00f9 elevato di questo scontro di vedute lo si ebbe allorch\u00e9 il Salutati, nel 1403/4, si ciment\u00f2 con Antonio Loschi, umanista vicentino al servizio dei Visconti, scagliandogli contro l\"'Invectiva in Antonium Luscum\", vera e propria \"summa\" del suo pensiero politico. Altro merito del Salutati fu quello di fondare una cattedra di greco (1397), affidata a Manuele Crisolora, dando a Firenze un primato d'avanguardia nel recupero del greco antico.\nLeonardo Bruni.\nErede dell'umanesimo civile del Salutati fu proprio Leonardo Bruni (1370-1444), chiamato anche Leonardo Aretino per le sue origini. Attivo al Concilio di Costanza quale legato papale di Giovanni XXIII, Bruni ottenne solo nel 1416 la cittadinanza fiorentina, e nel giro di un decennio divent\u00f2 cancelliere (1427), carica che mantenne fino alla morte nonostante la vittoria del partito mediceo. \nProfondo conoscitore del greco antico, instancabile traduttore da questa lingua in latino fin dalla giovinezza, Leonardo Bruni manifest\u00f2 con ancor pi\u00f9 vigore ed efficacia l'eccellenza del modello socio-politico fiorentino rispetto a Salutati: prima nella giovanile \"Laudatio florentine urbis\" (1402), in cui si esalta, sul modello classico proposto dal retore Elio Aristide, l'armonia della costituzione fiorentina; poi nelle \"Historiae florentini populi\", iniziate nel 1414 e concluse quando era gi\u00e0 cancelliere, ove Bruni si prodig\u00f2 nell'individuare le origini di Firenze nella Roma repubblicana, di cui Firenze \u00e8 la legittima prosecutrice nel carattere costituzionale.\nL'umanesimo civile del Bruni, per\u00f2, non si ferma soltanto a queste due opere di carattere politico per elogiare Firenze: anticipando sui tempi la battaglia di Leon Battista Alberti per il riconoscimento del volgare illustre, nei \"Dialogi ad Petrum Histrum\" (dedicati a Pier Paolo Vergerio) di inizio secolo Bruni, nascosto dietro la figura del maestro Salutati, esalta le tre corone fiorentine Dante, Petrarca e Boccaccio, riconoscendone valore per l'ampiezza intellettuale e umana, nonostante il primo, soprattutto, fosse vissuto in un'et\u00e0 estranea all'umanesimo.\nMatteo Palmieri.\nNonostante l'assoluta preponderanza degli scritti in lingua latina, la dimensione civica proposta da Salutati e Bruni era talmente radicata a Firenze da spingere intellettuali dilettanti a comporre, in lingua volgare, scritti che ne ricalcassero gli ideali. Il pi\u00f9 importante di questi scrittori fu Matteo Palmieri (1406-1475), agiato mercante autore de \"La Vita Civile\" (1433-1436). Considerata il manifesto dell'umanesimo civile, l'opera del Palmieri intende delineare la formazione ideale del cittadino secondo i principi espressi da Quintiliano e Cicerone, mossi da una virt\u00f9 \"attiva\" al servizio della collettivit\u00e0:\nL'umanesimo mediceo (1434-1464).\nUn umanesimo elitario.\nCon l'avvento al potere di Cosimo de' Medici, l'umanesimo civile del Salutati tramonta. L'umanesimo mediceo, difatti, si caratterizz\u00f2 invece per la dimensione pi\u00f9 elitaria, astratta e contemplativa. Cosimo, fondatore di una signoria velata ancora dal mantenimento delle istituzioni repubblicane, non era interessato alla formazione di intellettuali civilmente impegnati, n\u00e9 tanto meno alla formazione di circoli estranei alla sua casata. Pertanto, il \"pater familias\" mediceo favor\u00ec un umanesimo che fosse al servizio della sua causa politica, offrendo la sua protezione ad intellettuali cortigiani quali Carlo Marsuppini, Niccol\u00f2 Niccoli, e, non ultimo per importanza, al filosofo neoplatonico Marsilio Ficino, la cui influenza sulla cultura fiorentina fu determinante nello spostamento degli interessi umanistici dalla partecipazione politica alla contemplazione filosofica e cristiana:\nUmanisti ed intellettuali filo-medicei.\nNiccol\u00f2 Niccoli.\nNiccol\u00f2 Niccoli, nato nel 1365 e morto nel 1437, fu allievo del Salutati e compagno di studi di Leonardo Bruni e di Poggio Bracciolini. Di lui non ci rimangono che due lettere in volgare rivolte a Cosimo de' Medici, per cui non \u00e8 possibile definire la sua concezione dell'umanesimo; al contrario, \u00e8 protagonista di numerosi dialoghi del primo umanesimo, da cui si pu\u00f2 ricavare una tendenza assoluta verso l'umanesimo classicheggiante. Nei \"Dialogi ad Petrum Histrum\" del Bruni, per esempio, il Niccoli si accanisce veemente contro le tre corone fiorentine, tacciandole di ignoranza in lingua latina. Grande amico del frate camaldolese e umanista Ambrogio Traversari, il Niccoli fu noto non soltanto per il suo mecenatismo (alla sua morte, la biblioteca di 800 volumi fu donata a Cosimo de' Medici, che la destin\u00f2 al Convento di San Marco), ma anche per i numerosi litigi che ebbe nei confronti dei suoi colleghi umanisti: Leonardo Bruni, con cui si riconcili\u00f2 nel 1426 grazie all'intermediazione dell'umanesita veneto Francesco Barbaro; e, soprattutto, con Francesco Filelfo, le cui posizioni antimedicee (dei quali invece il Niccoli fu un grande sostenitore) lo indussero ad attaccarlo veementemente.\nCarlo Marsuppini.\nCarlo Marsuppini (1398-1453) nacque a Genova o ad Arezzo da una ricca famiglia originaria dell'aretino. Divenuto precettore dei figli di Cosimo, Piero e Giovanni, nel 1430 segu\u00ec a Bologna il Medici ove entr\u00f2 in contatto con il resto degli intellettuali medicei, dove strinse rapporti d'amicizia in particolare col Niccoli. Violento oppositore del Filelfo, patrono di una ripresa degli studi in volgare, riusc\u00ec a farlo scacciare dallo \"Studium\" e poi da Firenze quando Cosimo rientr\u00f2 a Firenze dopo l'esilio del 1433-1434. Nominato Cancelliere della Repubblica dopo la morte di Leonardo Bruni (1444), il Marsuppini, traduttore della \"Batracomiomachia\" pseudo-omerica e di due libri dell\"'Eneide\", mor\u00ec nel 1453.\nVespasiano da Bisticci.\nVespasiano da Bisticci (1421-1498) fu di origini assai umili. Poco pi\u00f9 che ventenne, la sua bottega di libraio cominci\u00f2 ad essere frequentata da Cosimo de' Medici (che l'assunse per la costituzione di quella che sar\u00e0 poi conosciuta come Biblioteca Medicea Laurenziana) e da altri intellettuali umanisti, i quali richiedevano manoscritti preziosi da collezionare. La sua rinomanza raggiunse Roma (ove papa Niccol\u00f2 V gli chiese di dare avvio all'edificazione della Biblioteca apostolica vaticana), Urbino (ove Federico da Montefeltro lo consult\u00f2 per l'ampliamento della sua biblioteca), Pesaro, e anche altri regni d'Europa (Inghilterra e Spagna).\nMarsilio Ficino e il \"neoplatonismo mediceo\".\nGrande importanza ebbe, per la diffusione dell'umanesimo filosofico mediceo, il ruolo svolto dall'umanista e filosofo Marsilio Ficino (1433-1498). Figlio del primo medico di famiglia dei Medici, il giovane Marsilio si segnal\u00f2, gi\u00e0 in giovent\u00f9, per l'attenzione che rivolse agli studi speculativi. Entrato in contatto (secondo quanto riporta il Ficino stesso) con Cosimo de' Medici fin dal 1452, il rapporto tra l'anziano statista e il giovane filosofo divenne duraturo a partire dal 1462, quando Cosimo gli fece dono di varie propriet\u00e0 e gli concesse la villa di Careggi per la fondazione dell'Accademia neoplatonica. Marsilio, cultore di Platone e del neoplatonismo di Plotino, per tutta la vita cerc\u00f2 di coniugare tale filosofia con il cristianesimo e, quindi, di dimostrare \u00abl'unit\u00e0 intrinseca della filosofia e della religione\u00bb. La filosofia ficiniana, da lui stesso definita \"pia philosophia\", promuoveva, sulla scia del movimento umanista, una \"teologia antropocentrica\", per cui\nSu questa scia si pone la personalit\u00e0 pi\u00f9 importante del neoplatonismo fiorentino dopo la figura di Ficino, l'intellettuale Cristoforo Landino (1425-1498). Allievo di Marsuppini, Cristoforo Landino assunse incarichi rilevanti nella Cancelleria sotto il mandato del maestro, figurando negli anni '50 gi\u00e0 come uno dei principali sostenitori di Cosimo de' Medici e, nel corso della sua lunga vita, di quelli del figlio Piero e dei nipoti Lorenzo e Giuliano. Nel campo filosofico Cristoforo Landino, che ebbe il merito di presentare a Cosimo il giovane Ficino, non si segnal\u00f2 per originalit\u00e0 di pensiero: il \"De vera nobilitate\", i dialoghi \"De nobilitate animae\" e le \"Disputationes camaldulenses\" non si discostano dal pensiero neoplatonico di Careggi, ma ebbero il merito di propagandare ulteriormente la filosofia neoplatonica in Firenze e in Italia e di difenderne i contenuti dai calunniatori.\nGli avversari di Cosimo: Francesco Filelfo e Leon Battista Alberti.\nGiunto al potere, Cosimo oper\u00f2, tra il 1434 e il 1441, un'epurazione nei confronti di tutti quegli intellettuali che non volevano adattarsi al cambiamento culturale da lui messo in atto. Se Leonardo Bruni, ormai anziano, riusc\u00ec ad accattivarsi il favore del nuovo arbitro della politica fiorentina permettendo cos\u00ec di mantenere il suo ruolo di cancelliere, sorte diversa tocc\u00f2 invece a Francesco Filelfo e a Leon Battista Alberti. Il primo, giovane marchigiano trapiantato a Firenze dove divenne famigliare con gli Albizzi e gli Strozzi, nel 1431-32 divenne uno dei docenti dello \"Studium\".fiorentino, dove lesse, per la prima volta dall'inizio della stagione umanistica, la \"Divina Commedia\" di Dante. L'azione fu mal tollerata da parte degli altri umanisti fiorentini (in primo luogo Carlo Marsuppini e Niccol\u00f2 Niccoli), in quanto la letteratura volgare era considerata uno strumento di propaganda politica degli oligarchi, al contrario della letteratura classicheggiante patrocinata da Cosimo. Vittima di un attentato, dietro cui vi era probabilmente lo stesso Cosimo, il Filelfo fu costretto a prendere la via dell'esilio nel 1434 al ritorno dei Medici, dirigendosi prima a Siena e poi a Milano da Francesco Sforza.\nAltro caso celebre d'intolleranza dimostrato da parte del Medici fu quello nei confronti dell'Alberti. Uomo poliedrico, questi fu il primo a comprendere il valore \"classico\" del volgare, anticipando di qualche decennio la politica culturale dimostrata da Lorenzo il Magnifico e da Poliziano. Sostenuto dal figlio di Cosimo, Piero de Medici, nel 1441 l'Alberti patrocin\u00f2 una gara poetica in volgare sul tema dell'amicizia, evento passato alla storia col nome di \"Certame coronario\". Anche in questo caso, a causa dell'ostruzionismo dell\"'\u00e9lite\" medicea e dello stesso Cosimo, la gara fu ben presto sciolta, e l'Alberti decise anch'egli di prendere la via dell'esilio.\nL'umanesimo cristiano fiorentino.\nAmbrogio Traversari.\nEsperienza del tutto singolare fu quella del monaco camaldolese Ambrogio Traversari (1386-1439), figura da ponte tra la vecchia cultura medievale e la novella proposta dell'umanesimo. Infatti Traversari, traduttore delle \"Vite dei filosofi\" di Diogene Laerzio, non intendeva usare l'umanesimo come nuova filosofia cristiana, quanto piuttosto intendeva utilizzare le armi della filologia per riscoprire la vera dimensione del patrimonio spirituale cristiano incrostato dal substrato aristotelico. Difatti Traversari, che figura amico di Cosimo, di Niccoli e degli altri umanisti fiorentini (svolgendo un ruolo non indifferente durante il Concilio del 1439), si concentr\u00f2 sempre sui Padri della Chiesa, cedendo talvolta a traduzioni di autori \"pagani\" su sollecitudine e pressione di Cosimo.\nGiannozzo Manetti.\nLegato all'ideologia del Traversari \u00e8 il fiorentino Giannozzo Manetti (1396-1459), ricordato soprattutto per la composizione del celebre trattato antropologico \"De dignitate et excellentia hominis\", ricordato per essere il manifesto di \u00abuna \"teologia positiva\", per cui l'uomo-Dio \u00e8 al tempo stesso creatura e creatore\u00bb. Difatti, a differenza del Traversari (di cui era stato allievo a Santo Spirito, era animoso nei confronti della vecchia dottrina cristiana medievale, legata all'ascetismo e alla rinuncia della vita terrena. Simona Fo\u00e0, a dimostrare tale \"ambiguit\u00e0\", riporta la seguente conclusione:\nTra Piero e Lorenzo il Magnifico.\nIl governo di Piero.\nCon la morte di Cosimo, avvenuta il 1\u00ba agosto del 1464, gli succedette l'infermo figlio Piero, passato alla storia col soprannome di \"gottoso\" per la forma grave della malattia di cui era affetto e che govern\u00f2 per soli cinque anni (1464-1469). La propensione di Piero dimostrata nei confronti del movimento umanista era diversa rispetto a quella del padre. Come ricordato nella vicenda dell'Alberti, Piero sostenne la gara poetica in volgare del 1441, aprendo in tal modo la strada per quella \"rinascita del volgare\" che si compir\u00e0 sotto il governo del figlio, Lorenzo il Magnifico e, nel contempo, un'apertura verso quegli stilemi artistico-culturali propri delle corti padane.\nLa stagione laurenziana.\nLa rinascita del volgare: Pulci e Lorenzo.\nCon l'avvento di Lorenzo il Magnifico (1469), l'umanesimo fiorentino non si limit\u00f2 soltanto alla produzione di scritti ed elaborati nelle lingue classiche, ma anche veri e propri capolavori in lingua volgare, ponendo le basi per lo sviluppo del cosiddetto classicismo volgare. Lorenzo, che a differenza del nonno e del padre non patrocinava l'arte solo per fini propagandistici, ma era lui stesso un fine letterato, decise gi\u00e0 dagli anni '70 di ridare vigore alla poetica volgare col fine di rendere prestigiosa la lingua letteraria fiorentina. Oltre ai membri dell'Accademia neoplatonica quali Ficino e Landino, i nuovi protagonisti della scena letteraria laurenziana non provenivano tutti dall'ambiente umanistico: Luigi Pulci, per esempio, bench\u00e9 formato secondo i dettami dell'umanesimo quattrocentesco, rivolse la sua produzione letteraria verso il filone comico-realistico toscano. A fianco dell'anticonformismo dell'autore del \"Morgante\", si pose la stessa esperienza letteraria del Magnifico, caratterizzata da uno sperimentalismo ondeggiante tra il realismo pulciano e il neoplatonismo ficiniano. I protagonisti, per\u00f2, del rinascimento laurenziano furono Agnolo Poliziano e Giovanni Pico della Mirandola.\nAgnolo Poliziano.\nAgnolo Ambrogini, detto \"il Poliziano\" (1454-1494), fu fin dal 1473 nell\"'entourage\" del Magnifico, per poi divenire, nel 1475, precettore del figlio di costui, Piero. Amico del suo protettore, si fece anche lui portavoce della rinascita del volgare, coniugando la sapienza classica con la tradizione delle tre corone fiorentine. Il Poliziano elogi\u00f2 le gesta del fratello di Lorenzo, Giuliano, con il poema \"Le stanze per la giostra\", in cui si fa riferimento all'amore tra il Medici e Simonetta Cattaneo. Stese a partire dal 1475, si interruppero bruscamente in seguito alla Congiura dei Pazzi del 1478 in cui Giuliano mor\u00ec assassinato. Lasciata Firenze nel 1479 per motivi ancora non ben noti (il Roscoe, curatore della biografia del Magnifico, l'attribuisce a degli screzi con la moglie di quest'ultimo, Clarice Orsini), Poliziano rimase tra il 1480 e il 1481 alla corte di Federico I Gonzaga di Mantova, ove mise in scena la tragedia della \"Fabula di Orfeo,\" destinata a diventare esempio classico per lo sviluppo del teatro rinascimentale. Rientrato nel 1481 a Firenze, il Poliziano divenne professore di eloquenza latina e greca nello \"Studium\", dedicandosi alla filologia classica.\nGiovanni Pico della Mirandola.\nMembro cadetto dei signori della citt\u00e0 emiliana di Mirandola, Giovanni Pico (1463-1494) segn\u00f2 l'acme della filosofia rinascimentale. La particolarit\u00e0 della sua proposta intellettuale consisteva, al contrario di Ficino e Landino che vedevano in Platone l'assertore del messaggio filosofico pi\u00f9 elevato e vicino al cristianesimo, in un sincretismo filosofico-religioso che coniugava, oltre al platonismo, elementi anche dell'aristotelismo e della \"cabala\" ebraica, col fine di creare una filosofia universale capace di accordare tutti gli uomini, bench\u00e9 tale progetto non raggiunse l'accortezza e la profondit\u00e0 speculativa del Ficino. Perseguitato per le sue idee anticonformiste (pass\u00f2 un breve periodo di prigionia in Francia, dove si era rifugiato), Pico fu chiamato nel 1488 a Firenze da Lorenzo, col quale strinse profonda amicizia, oltrech\u00e9 col Poliziano stesso e, a partire dal 1489, divenne seguace di Girolamo Savonarola, tanto che divenne frate domenicano poco prima di morire prematuramente nel 1494.\nL'opera pi\u00f9 significativa lasciata da Pico alla storia del pensiero filosofico fu sicuramente l\"'Oratio de hominis dignitate\" del 1486, in cui si sviluppa ulteriormente l'ottimismo antropologico dell'essere umano gi\u00e0 pronunciato dagli umanisti dei decenni precedenti. Difatti, nell'orazione, Pico sostiene che l'uomo, a differenza di tutte le altre creature, \u00e8 dotato di quel libero arbitrio che lo rende capace di elevarsi al rango degli angeli, o abbassarsi a quello dei bruti, come si deduce dal discorso che Pico mette in bocca a Dio rivolto ad Adamo:"}
{"id": "5902882", "revid": "287204", "url": "https://it.wikipedia.org/wiki?curid=5902882", "title": "Savon", "text": ""}
{"id": "5902885", "revid": "1005847", "url": "https://it.wikipedia.org/wiki?curid=5902885", "title": "Elezioni parlamentari nelle Isole \u00c5land del 2003", "text": "Le elezioni parlamentari nelle Isole \u00c5land del 2003 si tennero il 19 ottobre."}
{"id": "5902889", "revid": "1980365", "url": "https://it.wikipedia.org/wiki?curid=5902889", "title": "Joseph Marie Servan de Gerbey", "text": " \nBiografia.\nDurante la Rivoluzione fu due volte ministro della Guerra, dal 9 maggio al 13 giugno 1792 e nuovamente dal 10 agosto al 3 ottobre dello stesso anno. Da militare comand\u00f2 per breve tempo l'Armata dei Pirenei occidentali (\"Arm\u00e9e des Pyr\u00e9n\u00e9es occidentales\"). Il suo cognome figura tra quelli inscritti sotto l'Arco di Trionfo, sotto la Colonna 33."}
{"id": "5902896", "revid": "124123", "url": "https://it.wikipedia.org/wiki?curid=5902896", "title": "Sante Ranucci", "text": "Carriera.\nConsegu\u00ec ottimi risultati da dilettante imponendosi in importanti prove della categoria come il Gran Premio Citt\u00e0 di Camaiore e, soprattutto, conquistando la maglia arcobaleno nell'edizione italiana dei mondiali di ciclismo su strada del 1955 a Frascati davanti ai connazionali Lino Grassi e Dino Bruni.\nPass\u00f2 professionista nel 1956, tuttavia pur mostrando buone attitudini da scalatore e di resistenza non riusc\u00ec mai a cogliere un successo. Nel 1956 ottenne il miglior risultato della sua carriera professionistica chiudendo al secondo posto la Freccia Vallone, battuto solo dal belga Richard Van Genechten. In quell'anno fu anche quarto al Giro del Piemonte. Nella stagione seguente colse l'ottavo posto nella Liegi-Bastogne-Liegi vinta da Frans Schoubben, dimostrando di essere particolarmente incline alle dure Classiche delle Ardenne; in quell'occasione fu il primo degli italiani, oltre che il primo non belga, a giungere al traguardo.\nPartecip\u00f2 al suo primo Giro d'Italia nel 1958 concludendolo al dodicesimo posto assoluto, a pi\u00f9 di un quarto d'ora di ritardo dal vincitore Ercole Baldini. Nel corso della manifestazione seppe mettersi in particolare evidenza nella sesta tappa, che prevedeva l'arrivo a Chiavari, dove giunse secondo, battuto da Silvano Ciampi, e nella decima frazione, con arrivo a Roma dove si piazz\u00f2 terzo di giornata, preceduto da Gastone Nencini e Walter Martin. Questa si dimostrer\u00e0 la migliore delle sue tre partecipazioni alla corsa rosa. Fra i piazzamenti di quella stagione vanno ricordati anche il secondo posto al Giro del Lazio, vinto da Nino Defilippis (quell'anno la competizione era divisa in due semitappe da disputarsi nell'arco di un unico giorno, una prova in linea e una cronometro a squadre), il quinto al Giro di Campania e l'ottavo nella Milano-Mantova.\nNel 1962 sfior\u00f2 nuovamente il successo al Giro d'Italia nell'ottava frazione, la Avellino-Foggia. Anche in quell'occasione giunse secondo, battuto dall'olandese Huub Zilverberg."}
{"id": "5902900", "revid": "1005847", "url": "https://it.wikipedia.org/wiki?curid=5902900", "title": "Elezioni parlamentari nelle Isole \u00c5land del 2007", "text": "Le elezioni parlamentari nelle Isole \u00c5land del 2007 si tennero il 21 ottobre."}
{"id": "5902910", "revid": "436907", "url": "https://it.wikipedia.org/wiki?curid=5902910", "title": "The Oblivion Particle", "text": "The Oblivion Particle \u00e8 il dodicesimo album in studio del gruppo musicale rock progressivo statunitense Spock's Beard, pubblicato il 21 agosto 2015 dalla Inside Out Music."}
{"id": "5902970", "revid": "110157", "url": "https://it.wikipedia.org/wiki?curid=5902970", "title": "J'ai cherch\u00e9", "text": "J'ai cherch\u00e9 (\"Ho cercato\") \u00e8 un singolo del cantante franco-israeliano Amir Haddad, pubblicato il 15 gennaio 2016 su etichetta discografica Sash Productions e incluso nel suo secondo album, \"Au c\u0153ur de moi\". Il brano \u00e8 stato scritto da Amir Haddad, Johan Errami e Nazim Khaled e prodotto da Nazim Khaled, Silvio Lisbonne e dal team di produttori Skydancers (Nick McKerl, Laurent Wilthien, Matthieu Tosi e Jean-No\u00ebl Wilthien). La canzone ha le strofe cantate in francese e il ritornello in inglese.\n\"J'ai cherch\u00e9\" \u00e8 stata selezionata per rappresentare la Francia all'Eurovision Song Contest 2016. Amir si \u00e8 esibito sul palco della Globen Arena a Stoccolma nella finale del 14 maggio, cantando per undicesimo su 26 partecipanti, classificandosi sesto con 257 punti.\nIl brano ha raggiunto la seconda posizione nella classifica dei singoli pi\u00f9 venduti in Francia.\nEsistono altre due versioni della canzone, una esclusivamente in lingua inglese, \"Looking for You\", e un'altra in spagnolo e inglese, \"Yo Busqu\u00e9\", realizzata in collaborazione con la rappresente della Spagna all'Eurovision Song Contest 2016, Barei."}
{"id": "5902971", "revid": "709565", "url": "https://it.wikipedia.org/wiki?curid=5902971", "title": "Castello di Launceston", "text": "Il castello di Launceston, in lingua cornica \"Kastell Lannstefan\" \u00e8 un'antica roccaforte situata nell'omonima cittadina in Cornovaglia.\nI primi tempi.\nIl castello di Launceston, di epoca normanna fu costruito secondo lo stile della motta castrale. La sua fondazione risale all'epoca della conquista normanna dell'Inghilterra quindi attorno al 1066-1067 ed \u00e8 attribuita o a Roberto di Mortain, fratellatro di Guglielmo I d'Inghilterra o a Brian di Bretagna anche se questi rimase per pochi anni in Inghilterra dopo la vittoria di Guglielmo.\nCol tempo il castello divenne il centro di potere del conte di Cornovaglia in carica che lo usava per controllare le vaste propriet\u00e0 dei dintorni. A parte un piccolo Dongione costruito nel XII secolo il castello si mantenne per lo pi\u00f9 invariato nel tempo e fu solo nel XIII secolo che Riccardo di Cornovaglia, fratello di Enrico III d'Inghilterra lo ricostru\u00ec in pietra.\nLa torre fu costruita con una pietra pi\u00f9 scura di quella usata per il resto della costruzione e venne dotata di due camere, fu costruito un nuovo grande salone nella parte pi\u00f9 antica che rest\u00f2 in uso fino al XVII secolo come Corte d'assise. Venne costruita anche una cappella che fu posta sotto la protezione del conte di Cornovaglia.\nNel XIII secolo il centro amministrativo si spos\u00f2 da Launceston al villaggio di Lostwithiel.\nFra '500 e '600.\nNel 1548, poco prima della rivolta del Prayer Book, ventotto cornici vennero presi e portati al castello di Launceston dove vennero sottoposti alla pena dell'Hanged, drawn and quartered a causa della morte di William Body, uno degli uomini di Thomas Cranmer, uomo di punta della corte inglese. Fra i compiti di Body c'era stata la dissacrazione di alcuni altari posti a Helston nell'ottica di un programma di aggressione culturale volto a sradicare quella cattolica per uniformare il paese nella nuova fede.\nCon i secoli, nonostante venisse usato ancora come assise, il castello cadde in rovina, nel 1656 vi venne tenuto prigioniero per qualche mese George Fox fondatore del movimento del quaccherismo.\nDurante la guerra civile inglese il castello era ridotto cos\u00ec male in arnese che i Roundhead non si presero nemmeno la briga di demolirlo quando cadde nelle mani dei realisti, in effetti nel 1646 il castello fece da base ai realisti per la difesa della Cornovaglia.\nRichard Grenville, I baronetto Grenville (1600-1658) combatt\u00e9 per i realisti posizionando delle truppe lungo il Tamar, i realisti combattevano per il re e per se stessi perch\u00e9 avevano in animo di proporre al re il progetto di una Cornovaglia semi-indipendente.\nFino ad oggi.\nFinita la guerra solo il corpo di guardia a nord rimase abitabile e nel 1764 venne parzialmente demolito per avere materiale da costruzione per una dimora che venne costruita poco lontano dal corpo di guardia stesso. Nel 1836 l'assise ed ogni altro ufficio di governo locale si trasferirono a Bodmin, fino a che anche la prigione venne smantellata e l'intera area divenne un parco con giardino. Attualmente \u00e8 sotto l'egida dell'English Heritage."}
{"id": "5902980", "revid": "538762", "url": "https://it.wikipedia.org/wiki?curid=5902980", "title": "Alphonse Verniers", "text": "Carriera.\nOttenne un solo successo da professionista in una corsa minore del calendario belga, la Anversa-Jupille. Il suo nome \u00e8 tuttavia legato alla Freccia Vallone, che concluse al secondo posto assoluto nella prima storica edizione del 1936, sul percorso da Tournai a Liegi, battuto in una volata a due dal connazionale Phil\u00e9mon De Meersman.\nFra gli altri piazzamenti di cui si ha nota vanno ricordati il settimo posto al Giro del Belgio, il quarto posto nello Scheldeprijs nel 1934 ed al Grote Prijs Stad Zottegem nel 1935. Numerosi sono stati invece i successi ed i piazzamenti nelle numerose e tipiche kermesse, criterium e circuiti del Belgio."}
{"id": "5902983", "revid": "481666", "url": "https://it.wikipedia.org/wiki?curid=5902983", "title": "Dangerous Trails", "text": ""}
{"id": "5902985", "revid": "125874010", "url": "https://it.wikipedia.org/wiki?curid=5902985", "title": "A Salty Dog", "text": "A Salty Dog (\"Un lupo di mare\") \u00e8 un brano dei Procol Harum con il testo di Keith Reid e musica di Gary Brooker. Il brano \u00e8 stato incluso nell'omonimo album. Il testo di Reid parla di marinai che attraversano mari sconosciuti e si ispira a La ballata del vecchio marinaio di Samuel Taylor Coleridge.\nIn Italia questo brano fu scelto come sigla del programma televisivo di Bruno Modugno \"Avventura\", nell'ambito della TV dei ragazzi, per dare l'idea di quello che era lo scopo della trasmissione, e cio\u00e8 di ispirare nei ragazzi il senso dell'avventura.\nIl gruppo I Fratelli ne fece una cover in italiano intitolata \"Il marinaio\"."}
{"id": "5902987", "revid": "110157", "url": "https://it.wikipedia.org/wiki?curid=5902987", "title": "You're Not Alone (Joe &amp; Jake)", "text": "You're Not Alone (\"Non sei solo\") \u00e8 il singolo di debutto del duo anglo-gallese Joe &amp; Jake, pubblicato l'11 marzo 2016 su etichetta discografica Sony Music Entertainment UK. Il brano \u00e8 stato scritto da Matt Schwartz, Justin J. Benson e Siva Kaneswaran e prodotto da Schwartz.\nIn seguito alla vittoria a \"Eurovision: You Decide\" il 26 febbraio, Joe &amp; Jake hanno avuto la possibilit\u00e0 di rappresentare il Regno Unito all'Eurovision Song Contest 2016. Il duo si esibir\u00e0 sul palco dell'Eurovision a Stoccolma nella finale del 14 maggio, cantando per venticinquesimi su 26 partecipanti."}
{"id": "5903001", "revid": "213414", "url": "https://it.wikipedia.org/wiki?curid=5903001", "title": "Wroclav", "text": ""}
{"id": "5903004", "revid": "297059", "url": "https://it.wikipedia.org/wiki?curid=5903004", "title": "Sindrome di Martin-Bell", "text": ""}
{"id": "5903007", "revid": "767487", "url": "https://it.wikipedia.org/wiki?curid=5903007", "title": "Pulce non c'\u00e8", "text": "Pulce non c'\u00e8 \u00e8 un film del 2012 diretto da Giuseppe Bonito, adattamento cinematografico dell'omonimo romanzo di Gaia Rayneri.\nLa pellicola \u00e8 stata presentata nel corso della settima edizione del Festival internazionale del film di Roma, vincendo il premio speciale della giuria, ed \u00e8 stata regolarmente distribuita nelle sale soltanto il 6 marzo 2014.\nTrama.\nMargherita Camurati, per tutti Pulce, \u00e8 una bambina autistica di nove anni: non ha mai imparato a parlare ma comunica a gesti, beve solo tamarindo e ama il tango. Attraverso lo sguardo riflessivo ma trasognato della sorella maggiore Giovanna, tredici anni, viene raccontata la quotidianit\u00e0 di Pulce: la mamma Anita si impegna con tutte le forze per consentire a Margherita di vivere una vita felice e cerca di portare avanti una famiglia quanto pi\u00f9 \"normale\" e serena possibile, scontrandosi spesso col marito Gualtiero, un medico dall'apparenza burbera, che in realt\u00e0 per amore della figlia si adegua a tutte le sue piccole stranezze. A completare il quadro familiare ci sono i genitori di Gualtiero, in particolare la nonna Carmen, donna tenace e legatissima alle nipoti.\nUna mattina qualunque, come d'abitudine, Anita si reca a scuola per prelevare la figlia minore ma la maestra, senza darle troppe spiegazioni, le dice solo che Pulce non c'\u00e8. Da qui la famiglia Camurati si trova catapultata in una complessa vicenda giudiziaria: secondo gli assistenti sociali, infatti, Pulce ha svelato che lei e Giovanna vengono abusate sessualmente dal padre. In attesa di giungere alla verit\u00e0 processuale, Pulce viene messa a vivere in una comunit\u00e0, dove le \u00e8 consentito incontrare la madre e la sorella solo una volta alla settimana e solo nel rispetto di un rigido protocollo di istruzioni.\n\u00c8 cos\u00ec che l'esistenza di Margherita comincia ad essere considerata da una societ\u00e0 che fino a questo momento aveva sempre finto che non ci fosse, Pulce inizia ad esserci solo quando non c'\u00e8, mentre gli equilibri familiari si scollano: Anita, che per anni ha vissuto in funzione della malattia della figlia, manifesta chiari sintomi di un cedimento psicologico che le impedisce di dedicare a Giovanna le attenzioni di cui necessiterebbe in questa fase cos\u00ec delicata; Giovanna non si esprime; Gualtiero nel frattempo si fa sempre pi\u00f9 ambiguo e accigliato, rispondendo con sarcasmo agli investigatori, tanto da alimentare il sospetto sulla sua colpevolezza. Sar\u00e0 solo dopo una visita ginecologica alle due ragazzine che i contorni della vicenda riusciranno finalmente a divenire netti."}
{"id": "5903009", "revid": "80093831", "url": "https://it.wikipedia.org/wiki?curid=5903009", "title": "Processo di Yassiada", "text": ""}
{"id": "5903010", "revid": "247222", "url": "https://it.wikipedia.org/wiki?curid=5903010", "title": "Steve McGarrett", "text": ""}
{"id": "5903022", "revid": "322321", "url": "https://it.wikipedia.org/wiki?curid=5903022", "title": "Antonino Serafino Camarda", "text": "Biografia.\nNato a Messina da una nobile famiglia, intraprese giovanissimo il noviziato nei Domenicani. Fu ordinato sacerdote nel 1697. Insegn\u00f2 filosofia e teologia nel convento di Santa Maria della Quercia a Viterbo; dal 1711 al 1724 fu priore del convento di Santa Maria sopra Minerva a Roma. Fu autore di diverse opere in materia teologica e canonica, tra cui le \"Synopsis\" del 1715.\nFu nominato vescovo di Rieti il 12 giugno 1724 da papa Benedetto XIII. In veste di vescovo si occup\u00f2 del potenziamento del seminario diocesano e nella ricostruzione degli edifici danneggiati nel terremoto del 1703. Con l'obiettivo di reperire i fondi necessari alla ricostruzione, per sua iniziativa furono eretti dei tramezzi in muratura nel vasto piano terra coperto da volte a crociera duecentesche del palazzo vescovile, per ricavare magazzini e botteghe che furono affittati ad artigiani e commercianti. Le volte del palazzo vescovile erano adibite a quell'uso ancora all'inizio del XX secolo, fino al restauro dell'edificio portato avanti da Francesco Palmegiani tra il 1927 e il 1934, con il quale i tramezzi furono demoliti e le volte ritrovarono il loro aspetto originario.\nAlla sua morte fu sepolto nella cattedrale di Rieti, nella cappella di San Vincenzo Ferrer e della beata Colomba. La pala d'altare della cappella, dipinta da Giuseppe Viscardi, che rappresenta la protezione offerta dai due santi domenicani nei confronti degli appestati, \u00e8 un riferimento al contributo del vescovo nel ripristino di migliori condizioni igieniche ed abitative, ed alle numerose epidemie che si diffusero come conseguenza del basso livello di igiene negli alloggi di fortuna in cui si rivers\u00f2 la popolazione in seguito al terremoto.\nGenealogia episcopale.\nLa genealogia episcopale \u00e8:"}
{"id": "5903024", "revid": "1169970", "url": "https://it.wikipedia.org/wiki?curid=5903024", "title": "Messa alta", "text": ""}
{"id": "5903039", "revid": "61051", "url": "https://it.wikipedia.org/wiki?curid=5903039", "title": "Qualificazioni al campionato europeo di calcio femminile Under-19 2011", "text": "Le qualificazioni al Campionato europeo di calcio femminile Under-19 2011 prevedono due fasi. Nella prima, 44 squadre sono state divise in 11 gironi di 4. Le prime due classificate di ogni girone e la migliore terza si sono qualificate per la seconda fase, a cui era ammessa direttamente la , prima nel ranking.\nLe 24 squadre rimaste sono divise in 6 gironi di 4. Le vincitrici di ogni girone e la migliore seconda classificata si qualificano per la fase finale.\nPrimo turno.\nLa Nazionale il cui Paese ospita il gruppo \u00e8 indicata in \"corsivo\".\nGruppo 2.\nL'Azerbaigian si \u00e8 ritirato prima di aver disputato alcuna partita.\nConfronto tra le terze classificate.\nSi tiene conto solo dei risultati ottenuti contro le prime due classificate del girone. La Serbia passa il turno come migliore terza classificata essendo l'unica squadra a pareggiare un incontro contro le prime due.\nSecondo turno.\nLa Nazionale il cui Paese ospita il gruppo \u00e8 indicata in \"corsivo\".\nConfronto tra le seconde classificate.\nSi tiene conto solo dei risultati ottenuti contro la prima e la terza classificata del girone."}
{"id": "5903053", "revid": "62748", "url": "https://it.wikipedia.org/wiki?curid=5903053", "title": "Camiel Michielsens", "text": ""}
{"id": "5903056", "revid": "767487", "url": "https://it.wikipedia.org/wiki?curid=5903056", "title": "Lisa Whelchel", "text": "\u00c8 nota per le sue apparizioni in \"Il club di Topolino\" e per il ruolo di Blair Warner in \"L'albero delle mele\". Nel 1984, \u00e8 stata nominata per un Grammy Award per il suo album di ispirazione cristiana, \"All Because of You.\"\nBiografia.\nLisa Whelchel \u00e8 nata a Littlefield, Texas, da Virginia Justice (di origini francesi) e James Senior Whelchel, un elettricista. I suoi genitori divorziarono nel 1981 e sua madre spos\u00f2 Roy Coleman due anni dopo, nel 1983. Lisa \u00e8 sorella maggiore di James Junior \"Cody\" Whelchel e sorellastra di Casey Justice Coleman. Ha anche un nipote, Chasin (figlio di Cody). Lisa e Cody hanno vissuto per la maggior parte della loro infanzia a Forth Worth, Texas.\nTra un impegno artistico e l'altro, ha dedicato gran parte della sua vita alla diffusione della fede cristiana. Il 9 luglio 1988, la Whelchel ha sposato Steven Cauble, pastore presso una Chiesa californiana. La coppia, che ha avuto tre figli, ha divorziato nel marzo 2012.\nCarriera di attrice.\nAll'et\u00e0 di 12 anni, Lisa Whelchel \u00e8 stata selezionata da Disney Studios per \"Il club di Topolino\". Si \u00e8 trasferita in California l'anno seguente ed ha lavorato nello show dal 1977 al 1978.\nDal 1979 al 1988 \u00e8 stata una delle protagoniste della sitcom \"L'albero delle mele\", nel ruolo di Blair. La Whelchel \u00e8 apparsa in tutti gli episodi della serie tranne quello in cui il personaggio di Natalie, interpretata da Mindy Cohn, perde la sua verginit\u00e0; gli autori avevano inizialmente impostato questa trama su Blair, ma Lisa rifiut\u00f2 a causa delle sue convinzioni religiose. Nel 2001 ha ripreso i panni di Blair Warner per il film \"Quattro amiche, nuovi amori\". Il 7 marzo 2004 si \u00e8 riunita con Charlotte Rae per cantare la sigla della serie ai TV Land Awards di Hollywood. Nella primavera del 2006, \u00e8 apparsa con due delle sue ex colleghe al \"The Today Show\" per promuovere la messa in DVD della prima e seconda stagione della serie, ammettendo di essere dispiaciuta per l'assenza di Kim Fields. Il 10 aprile 2011, l'intero cast della serie (Charlotte Rae, Nancy McKeon, Mindy Cohn, Kim Fields, Geri Jewell e Cloris Leachman) ha ricevuto il Premio Cultura Pop alla nona edizione dei TV Land Awards.\nCarriera musicale.\nNel 1984, la Whelchel ha pubblicato un album pop cristiano intitolato \"All Because of You\". L'album ha raggiunto il diciassettesimo posto nella classifica \"Billboard.\" \u00c8 stata anche nominata per un Grammy Award. Tra le canzoni presenti sul disco, le pi\u00f9 famose sono \"All Because of You\", \"Just Obey\", \"Cover Me Lord\" e \"Good Girl\". Mentre era impegnata in \"L'albero delle mele\", ha fatto un cameo nel video musicale \"Meltdown\" di Steve Taylor.\nConferenze.\nLa Whelchel si occupa di diffondere la fede cristiana servendosi di conferenze a livello nazionale dal 2004. Nel 2000, ha fondato \"Momtime Ministries\", un network religioso composto da gruppi di madri che si incontrano settimanalmente per discutere di varie questioni religiose. Nel 2009, ha indetto un tour nazionale per organizzare conferenze su tutto il territorio statunitense, parlando di varie questioni, tra cui maternit\u00e0, educazione e amicizia.\nCarriera letteraria.\nLisa Whelchel ha scritto dieci libri inerenti vari argomenti: maternit\u00e0, disciplina, amicizia e religione. Ulteriori argomenti di carattere spirituale sono la preghiera e la saggezza. \u00c8 l'autrice del best seller \"So You're Thinking About Homeschooling\" e \"The Facts of Life (and Other Lessons My Father Taught Me)\".\nNonostante sia stata onorata con una medaglia d'oro per il suo libro \"Creative Correction\", ha ricevuto anche pareri negativi da diversi gruppi di genitori."}
{"id": "5903057", "revid": "80094165", "url": "https://it.wikipedia.org/wiki?curid=5903057", "title": "Fiat 1500 L", "text": ""}
{"id": "5903066", "revid": "124123", "url": "https://it.wikipedia.org/wiki?curid=5903066", "title": "Keith Reid", "text": "Biografia.\nReid \u00e8 nato e cresciuto a Londra. Da giovanissimo aveva intrapreso la carriera di paroliere. Nel 1966 aveva scritto alcuni testi di canzoni per l'album di debutto del cantante francese Michel Polnareff \"Love Me, Please Love Me\". Lo stesso anno incontra Gary Brooker, con il quale inizia a collaborare e scriver\u00e0 tutte le canzoni della band (talvolta su musiche dell'organista Matthew Fisher e dal chitarrista Robin Trower). La loro prima composizione fu A Whiter Shade of Pale, il cui singolo fu pubblicato nel 1967 quando raggiunse le vette delle classifiche della Gran Bretagna e di numerose altre nazioni, vendendo oltre sei milioni di copie in tutto il mondo."}
{"id": "5903070", "revid": "1123126", "url": "https://it.wikipedia.org/wiki?curid=5903070", "title": "Stefano Russo", "text": "Biografia.\nNasce ad Ascoli Piceno, citt\u00e0 capoluogo di provincia e sede vescovile, il 26 agosto 1961.\nFormazione e ministero sacerdotale.\nSegue il Movimento diocesano dell'Opera di Maria. Dopo aver conseguito il diploma di perito tecnico in telecomunicazioni, compie gli studi del ciclo universitario presso la facolt\u00e0 universitaria di architettura di Pescara, conseguendovi la laurea nel 1990 con una tesi di indirizzo storico.\nInizia il percorso formativo al sacerdozio a Grottaferrata, presso il Centro Gen's (Generazione Nuova Sacerdotale), Comunit\u00e0 dei Focolari, frequentando i corsi per il baccalaureato in teologia presso la Pontificia Universit\u00e0 Lateranense.\nIl 20 aprile 1991 \u00e8 ordinato presbitero, nella cattedrale di Ascoli Piceno, dal vescovo Marcello Morgante.\nDopo l'ordinazione \u00e8, fino al 2007, presidente della commissione di arte sacra e beni culturali della diocesi di Ascoli Piceno ed incaricato per i beni culturali ecclesiastici della medesima diocesi. Dal 1990 al 2005 ricopre il ruolo di membro della consulta per i beni culturali ecclesiastici della Conferenza episcopale Marchigiana, gestendo e coordinando, in questo stesso periodo, le attivit\u00e0 del museo diocesano di Ascoli Piceno.\nNel 1996 partecipa al corso di formazione per l'edificazione e l'adeguamento liturgico degli edifici di culto organizzato dalla Conferenza Episcopale Italiana, mentre dal 1996 al 2005 gli viene affidato il compito di incaricato regionale per i beni culturali ecclesiastici della Conferenza episcopale Marchigiana dirigendo dal 1996 il lavoro d'inventariazione informatizzata dei beni storico-artistici della diocesi di Ascoli Piceno.\nNel 1999 riceve la nomina ad amministratore parrocchiale presso la parrocchia di San Pietro in Castel San Pietro (frazione di Palmiano). Conclude il suo mandato nel 2001, quando diviene responsabile dell'UDTAP, ufficio che coordina gli interventi di recupero degli edifici di valore storico-artistico, danneggiati dal terremoto, di pertinenza della diocesi di Ascoli Piceno, e membro del comitato dell'Ufficio Nazionale beni culturali ecclesiastici della CEI. Ottiene quindi la nomina a membro della commissione per i beni e le attivit\u00e0 culturali della Regione Marche, ruolo che ricopre dal 2002 al 2005. Diviene poi responsabile dell'Ufficio Nazionale beni culturali ecclesiastici della CEI, continuando a servire come vicario parrocchiale la comunit\u00e0 di San Giacomo della Marca, fino al novembre 2015 quando viene inviato come parroco presso la parrocchia dei Santi Pietro e Paolo in Ascoli Piceno.\nMinistero episcopale.\nIl 18 marzo 2016 papa Francesco lo nomina vescovo di Fabriano-Matelica; succede a Giancarlo Vecerrica, dimessosi per raggiunti limiti di et\u00e0. Il 28 maggio riceve l'ordinazione episcopale, nella cattedrale di Ascoli Piceno, dal cardinale Edoardo Menichelli, coconsacranti i vescovi Giovanni D'Ercole e Nunzio Galantino. Il 18 giugno successivo prende possesso della diocesi, nella cattedrale di Fabriano; il giorno seguente entra nella concattedrale di Matelica.\nPoco dopo l'inizio del suo ministero episcopale l'Italia centrale subisce forti eventi sismici del 2016. Considerata la sua esperienza viene incaricato di rappresentare le diocesi marchigiane presso le istituzioni statali. Interviene su questo tema al Senato nella seduta del 13 giugno 2018.\nNel 2018 il consiglio episcopale permanente della Conferenza Episcopale Italiana lo nomina presidente del Comitato per la valutazione dei progetti di intervento a favore dei beni culturali ecclesiastici e dell'edilizia di culto.\nIl 28 settembre 2018 papa Francesco lo nomina segretario generale della Conferenza Episcopale Italiana; succede a Nunzio Galantino, precedentemente nominato presidente dell'Amministrazione del patrimonio della Sede Apostolica. Il 27 aprile 2019, pertanto, in modo \"sofferto\" rinuncia al governo pastorale della diocesi di Fabriano-Matelica per \"l'impossibilit\u00e0 di continuare a portare avanti entrambe le responsabilit\u00e0\"; papa Francesco, accettando le sue dimissioni, contestualmente lo nomina amministratore apostolico della medesima diocesi. Il 26 luglio seguente gli succede, come amministratore apostolico, l'arcivescovo di Camerino-San Severino Marche, Francesco Massara, il quale, il 27 giugno 2020, viene chiamato a succedergli come vescovo della stessa diocesi vista la decisione del papa di unire \"in persona episcopi\" l'arcidiocesi di Camerino-San Severino Marche e la diocesi di Fabriano-Matelica.\nGenealogia episcopale.\nLa genealogia episcopale \u00e8:\nAraldica.\nLo scudo \u00e8 diviso in quattro quarti, di cui:"}
{"id": "5903073", "revid": "1543377", "url": "https://it.wikipedia.org/wiki?curid=5903073", "title": "Say Yay!", "text": "\"Say Yay! (Di' Hurrah!)\" \u00e8 un singolo della cantante spagnola Barei, pubblicato il 25 gennaio 2016 su etichetta discografica Gran Sol. Il brano \u00e8 stato scritto da Barei, Rub\u00e9n Villanueva e V\u00edctor P\u00faa Viv\u00f3.\nIl seguito alla sua vittoria al programma televisivo \"Objetivo Eurovisi\u00f3n\" il 1\u00ba febbraio 2016, con \"Say Yay!\" Barei rappresenter\u00e0 la Spagna all'Eurovision Song Contest 2016, dove avr\u00e0 l'occasione di cantare sul palco dell'Eurovision a Stoccolma nella finale del 14 maggio. \u00c8 la prima canzone spagnola all'Eurovision ad essere cantata interamente in lingua inglese. Questo fatto ha suscitato delle critiche da parte di Jos\u00e9 Mar\u00eda Merino della Real Academia Espa\u00f1ola, che ha definito \"impresentabile, insensato e stupido\" per la Spagna mandare all'Eurovision una canzone il cui testo non contiene una singola parola in spagnolo.\nIl video di \"Say Yay!\" \u00e8 stato girato a febbraio 2016 da Gus Carballo principalmente a Madrid, nel quartiere Las Tablas. Altre scene sono state girate a Barcellona, Berlino, L'Avana, Londra, Miami e Stoccolma. Il video \u00e8 stato pubblicato il 10 marzo 2016 sul sito dell'ente radiotelevisivo spagnolo RTVE.\nSuccesso commerciale.\n\"Say Yay!\", inizialmente pubblicata il 25 gennaio 2016 su etichetta Gran Sol, ha raggiunto nel giro di un giorno \u2013 ancor prima della sua esibizione a \"Objetivo Eurovisi\u00f3n\" \u2013 il primo posto della classifica iTunes spagnola. Il 31 gennaio il singolo \u00e8 entrato nella classifica dei singoli pi\u00f9 venduti in Spagna al sesto posto, scendendo al settimo la settimana successiva e scomparendo dalla top 50 dopo altre due settimane.\nL'11 marzo 2016 una nuova versione di \"Say Yay!\", contenente minori modifiche alla base musicale, \u00e8 uscita su iTunes su etichetta Universal Music Spain, rimpiazzando quella originale. Anche questa versione ha raggiunto il primo posto su iTunes in Spagna. Il 20 marzo 2016 \"Say Yay!\" \u00e8 rientrata nella classifica spagnola al terzo posto, la sua posizione migliore.\nEsibizioni dal vivo.\nBarei ha cantato \"Say Yay!\" dal vivo per la prima volta a \"Objetivo Eurovisi\u00f3n\" il 1\u00ba febbraio 2016. Dopo la sua vittoria, ha cantato al programma televisivo spagnolo \"La ma\u00f1ana\" sul canale La 1 il 3 febbraio. Il 13 febbraio Barei si \u00e8 esibita in Ucraina durante la seconda semifinale del programma di selezione nazionale per l'Eurovision. Il 5 marzo ha cantato una versione acustica di \"Say Yay!\" al locale madrileno El Intruso durante il festival musicale Ellas Son-Arte.; ha eseguito un'altra performance acustica il 29 marzo durante il talk show \"Likes\" sul canale #0.\nIn preparazione all'Eurovision, Barei ha cantato \"Say Yay!\" a Riga, in Lettonia, il 2 aprile, e a Mosca, in Russia, il giorno successivo. Barei canter\u00e0 anche ad Amsterdam, nei Paesi Bassi, il 9 aprile, a Tel Aviv, in Israele, il 12 aprile, e a Londra, nel Regno Unito, il 17 aprile.\nPer la sua esibizione all'Eurovision del 14 maggio, Barei ha scelto Laura Garc\u00eda come sua coreografa e Florian Boje come direttore di scena. Cinque coristi la supporteranno nella sua performance: Rebeca Rods, Milena Brody, Alana Sink\u00eby, Awinnie MyBaby e Brequette. Barei canter\u00e0 \"Say Yay!\" per diciannovesima su 26 partecipanti."}
{"id": "5903075", "revid": "986213", "url": "https://it.wikipedia.org/wiki?curid=5903075", "title": "Georgina Moncreiffe", "text": "Biografia.\nEra la figlia di Sir Thomas Moncreiffe, e di sua moglie, Lady Louisa Hay-Drummond, figlia di Thomas Hay-Drummond, XI conte di Kinnoull.\nNell'estate del 1865, venne annunciato il fidanzamento tra Georgina e William Ward, I conte di Dudley (27 marzo 1817-7 maggio 1885). Le nozze venne celebrate il 21 novembre 1865 a Londra. Durante il loro matrimonio, Ward ricopr\u00ec la moglie di abiti e gioielli, inoltre gli affid\u00f2 l'amministrazione delle loro magnifiche case a Witley Court e Dudley House. Ebbero sette figli:\nIl furto dei gioielli di Lady Dudley, il 12 dicembre 1874, alla stazione di Paddington, \u00e8 stato un famoso crimine nell'Inghilterra vittoriana. I gioielli, dal valore di \u00a3 25.000, non furono mai recuperati.\nNel 1879, il conte venne colpito da un ictus, lo stesso giorno in cui si stavano preparando per una grande festa dedicata alla lettura di poesie dell'attrice Sarah Bernhardt. La contessa si occup\u00f2 della gestione delle propriet\u00e0 di famiglia e della salute del marito. Suo marito mor\u00ec il 7 maggio 1885.\nDopo la morte del conte, Lady Dudley riprese la sua vita sociale. Non si rispos\u00f2 nonostante le molte proposte di matrimonio (tra i suoi pretendenti vi era il figlio del principe Bismarck). Si dedic\u00f2 alla sua famiglia e all'educazione dei figli, nonch\u00e9 alle organizzazioni caritatevoli.\nNel 1908, \u00e8 stata nominata Presidentessa della Lega della Misericordia, un'organizzazione istituita per reclutare volontari per aiutare malati e sofferenti negli ospedali di carit\u00e0.\nDurante la guerra anglo-boera e la prima guerra mondiale, ha servito con la British Red Cross Society. Alla fine del 1900, \u00e8 stata coinvolta nella gestione della casa di cura a Mayfair gli ufficiali disabili. Le sue azioni in quel momento si rivelarono fondamentali nella guarigione del capitano Trenchard (pi\u00f9 tardi per diventare maresciallo della Royal Air Force). Dal 1914 al 1918, ha lavorato nove ore al giorno nell'ospedale per i convalescenti, prendersi cura dei bisogni dei feriti.\nEra molto amica della regina Alessandra. Mor\u00ec a Pembroke Lodge, il 2 febbraio 1929."}
{"id": "5903082", "revid": "1543377", "url": "https://it.wikipedia.org/wiki?curid=5903082", "title": "Circe (DC Comics)", "text": "Circe \u00e8 un personaggio immaginario che compare nei fumetti DC Comics e nei relativi media. Basata sulla figura mitologica greca omonima che imprigion\u00f2 Ulisse nell'Odissea di Omero, \u00e8 una maga malvagia e nemica di Wonder Woman. Circe comparve per la prima volta come un'incantevole donna bionda in \"Wonder Woman\" vol. 1 n. 37 (1949), scritto da Robert Kannigher e illustrato da Harry G. Peter. Ebbe un ritorno nella Silver Age, passando dal biondo ai capelli mori per combattere contro Rip Hunter in \"Showcase\" n. 21 nel 1959 (scritto da Jack Miller e illustrato da Mike Sekowsky), seguito da numerose comparse come nemica e come alleata di Superman e Supergirl in \"Action Comics\" e \"Superman's Girfriend, Lois Lane\". Nel 1962, il suo \"creatore\" Robert Kannigher la contrappose contro i Sea Devils in \"Sea Devils\" n. 3, illustrato da Russ Heath. Ebbe un rilancio nella Bronze Age (questa volta con i capelli biondo/castani) in \"Wonder Woman\" n. 302 (1983), di Dan Mishkin e Gene Colan, ricomparendo spesso nei successivi due anni. Circe fu reinventata nel 1988 dall'artista/scrittore George P\u00e9rez come parte del reboot del mito di Wonder Woman. Questa versione, con gli occhi rossi e i capelli viola, sarebbe divenuta una dei nemici principali post-\"Crisi\" di Wonder Woman. Circe fu reintrodotta ancora nel 2011 in \"Men of War\" vol. 2 n. 2 come parte del rilancio della continuit\u00e0 DC nota come The New 52. Questa versione del personaggio, con i capelli rossi e la pelle bianca, fu ideata dallo scrittore Ivan Brandon e illustrata da Tom Derenick.\nColore dei capelli a parte, tutte queste versioni di Circe hanno ottenuto le stesse caratteristiche: immortalit\u00e0, bellezza innata, un potente controllo sulla magia, un'inclinazione a tramutare gli esseri umani in animali (come la sua controparte mitologica), e piacere nell'umiliare.\nStoria di pubblicazione.\nPre-Crisi sulle Terre Infinite.\nNella continuit\u00e0 DC originale (precedente alla Crisi sulle Terre infinite), Circe \u00e8 un'incantatrice pluri-centenaria mantenuta giovane da un elisir chiamato vitae: questo \u00e8 fatto di una speciale mistura di erbe e piante. Mentre vive sull'isola Eea, Circe ottiene poteri magici, e diventa abile nel trasformare gli uomini in animali che ne rispecchino la personalit\u00e0, e, per i suoi crimini contro i mortali, la Regina Ippolita la bandisce su Sorca, \"un'isola pianeta nello spazio, dove non potr\u00e0 fare del male\".\nRitornata sulla Terra, Circe cerc\u00f2 di distruggere Wonder Woman, avendo udito in passato che la figlia di Ippolita sarebbe stata la sua sconfitta. A differenza di molti nemici di Wonder Woman della Golden Age, Circe non tende a pentirsi quando i suoi piani falliscono, e cos\u00ec nacque una leggendaria inimicizia.\nIn \"Captain Marvel Adventures\" n. 66, ambientato su Terra-S, si scopre che il malvagio immortale Oggar diede a Circe l'immortalit\u00e0 3000 anni fa quando era una bellissima principessa greca, sperando che lo avrebbe sposato. Ma dato che egli non le diede anche l'eterna bellezza, Circe cominci\u00f2 a invecchiare e a imbruttirsi, cos\u00ec cominci\u00f2 a nutrire un odio profondo verso gli uomini che non sopportavano la vista del suo volto e cominci\u00f2 a tramutarli in animali. Capitan Marvel e Oggar si battersono sulla sua isola, e Circe tramut\u00f2 Billy in una capra, prima di renderlo nuovamente umano. Infine, aiut\u00f2 Capitan Marvel a sconfiggere Oggar tramutandolo in un cinghiale che si gett\u00f2 gi\u00f9 da un burrone, teoricamente verso la morte, cos\u00ec da fare intendere che lei finalmente mor\u00ec a causa del termine dell'incantesimo.\nUna donna che afferm\u00f2 di essere la discendente della Circe originale comparve successivamente e diede a Superman un siero dell'evoluzione, che lo trasform\u00f2 temporaneamente in un mezzo leone dopo il suo rifiuto a sposarsi con lei. Questa Circe lasci\u00f2 il suo pianeta nel tempo che Superman impieg\u00f2 per raggiunse la sua isola, e rendendosi conto che il siero datogli in dono conteneva kryptonite, Superman teorizz\u00f2 che la vecchia Circe potesse provenire da Krypton (\"Action Comics\" n. 243).\nIn tempi antichi, Circe fu responsabile di aver trasformato Biron il centauro in un cavallo e successivamente di avergli dato super poteri dando cos\u00ec alla luce Comet, il Super Cavallo. Circe fu descritta pi\u00f9 eroicamente durante il suo periodo di comparsa al fianco di Comet e Supergirl (\"Action Comics\" n. 293, n. 311, n. 323, n. 331). Ebbe anche un incontro con Lois Lane e Lana Lang, e si batt\u00e9 con Rip Hunter, che la incontr\u00f2 durante i suoi viaggi temporali (\"Superman's Girlfriend, Lois Lane\" n. 13, n. 39, n. 40; \"Showcase\" n. 21). Catwoman una volta utilizz\u00f2 la bacchetta magica di Circe per trasformare Superman in un gatto, ma fu poi portato al suo stato normale da una zampa di gatto egiziana mummificata utilizzata da Lana Lang.\nSuccessivamente, Saturn Woman (una versione alternativa di Saturn Girl) finse di essere Circe come parte del piano di Superman per la sconfitta della Squadra di Vendetta su Superman.\nDurante la Seconda Guerra MondialeCirce trasform\u00f2 un soldato britannico che non riusc\u00ec a entrare nella cavalleria in un centauro, e poi, alla sua morte, in un cavallo. In un altro momento della guerra, trasform\u00f2 i nazisti in maiali e li mangi\u00f2\nIl personaggio ricomparve senza nome in \"Wonder Woman\" n. 302 (aprile 1983) e fu identificata come la maga Circe nel n. 305 (luglio 1983). Circe ricomparve con la missione di uccidere Wonder Woman al fine di prevenire che la profezia dell'oracolo della sua morte per mano dell'Amazzone si realizzasse. Dopo aver fallito alcuni tentativi attraverso gli attacchi di alcuni ibridi umani/animali, si alle\u00f2 con il dio azteco Tezcatlipoca, che mise in moto una catena di eventi che portarono Wonder Woman nella giungla di Tropidor. Circe cerc\u00f2 di mandare un fulmine che uccidesse Wonder Woman, ma questo venne riflesso dal dio contro le erbe che donarono a Circe la sua immortalit\u00e0, realizzando cos\u00ec la profezia. Circe quindi scomparve, risucchiata dallo specchio magico di ossidiana di Tezcatlipoca, che il dio utilizz\u00f2 per torturarla facendole riflettere un'immagine di s\u00e9 stessa come una vecchiaccia.\nCirce cominci\u00f2 a invecchiare normalmente e la si vide l'ultima volta in aiuto di un gruppo di stregoni che cercavano di sconfiggere l'Anti-Monitor (\"Wonder Woman\" vol. 1 n. 302, n. 305 e dal n. 312 al n. 314; \"Crisi sulle Terre Infinite\" n. 9 e n. 12).\nPost-Crisi sulle Terre Infinite.\nDopo la \"Crisi sulle Terre Infinite\", le serie \"Wonder Woman\" e \"Superman\" furono rinnovati. Tutte le continuit\u00e0 precedenti di Circe furono cancellate e fu reintrodotta con una nuova storia.\nSfondo mitologico greco.\nCirce \u00e8 la figlia del Titano Iperione e di Perseide. \u00c8 una potente strega e ex principessa di Colchide. Bellissima incantatrice con i capelli viola e gli occhi rossi, \u00e8 nota per tramutare gli esseri umani in animali (che vengono chiamati bestiamorfi), cos\u00ec come per la sua capacit\u00e0 di controllare le menti. Circe fu una devota seguace della dea Ecate per migliaia di anni, e visse sull'isola di Eea dove divenne potente nella magia e nell'influenza su una vasta porzione del mondo degli uomini. Durante la sua avventura sull'isola, Circe si innamor\u00f2 di Ulisse e gli diede tre figli: Agrius, Latino e Telegono.\nSebbene la dea protettrice di Circe, Ecate, fosse di discendenza titanica, non venne considerata una dei principali Dodici Olimpici: Zeus le diede molto rispetto, ma non ottenne molto favore dagli altri dei. Quindi spos\u00f2 il dio Ade, ma il loro matrimonio ebbe breve durata ed Ecate fu retrocessa ad ancella della nuova moglie del suo ex marito. A causa di ci\u00f2, Ecate decise di lasciare il regno degli dei e di rendere l'anima alla sua pi\u00f9 devota serva, Circe: questo fece s\u00ec che Circe ottenesse il suo potere a livello divino e l'immortalit\u00e0.\nInizio della relazione con Wonder Woman.\nQuando Ecate trasfer\u00ec la sua anima nel corpo di Circe, disse le parole: \"dopo la morte della strega e la nascita della strega, Ecate, per nome e scelta, possieder\u00e0 la sua anima\". In aggiunta ad essere dea della magia, Ecate era anche dea della luna. Quando Circe seppe che Wonder Woman condivideva il nome della dea della luna, Diana, decise che l'avvertimento criptico doveva riferirsi a lei. Temendo che Diana potesse rubare l'anima e i poteri di Ecate, Circe decise di distruggerla.\nAnche Diana pens\u00f2 che si riferisse a lei quando sent\u00ec la frase di Ecate, ma naturalmente non voleva che l'anima di Ecate possedesse il suo corpo, cos\u00ec il numero fu il centro dello scontro tra le due donne.\nWar of the Gods.\nL'obiettivo principale di Circe fu l'incitamento della guerra tra i vari pantheon di divinit\u00e0 attraverso tutto il Multiverso DC, reso poi noto come la Guerra degli Dei. Il suo piano complessivo era ottenere tutti i poteri dei pantheon in guerra dopo che si fossero uccisi o distrutti l'uno con l'altro. Un'altra parte del piano prevedeva che la guerra mettesse in cattiva luce Diana e le Amazzoni agli occhi del mondo descrivendole come terroriste, alleandosi lei stessa con le Amazzoni di Bana-Mighdall per raggiungere questo effetto. Fedele alla sua natura, Circe infine trad\u00ec anche loro e nel corso della guerra riusc\u00ec a uccidere Hermes, che da tempo si trovava in uno stato di profonda debolezza per essere stato lontano dall'Olimpo per troppo tempo e rimuovendo temporaneamente la stessa Diana dall'esistenza tramutandola nella creta da cui era stata creata. Infine, rendendosi conto della verit\u00e0 degli inganni di Circe, gli eroi della Terra si lanciarono in un attacco su Nuovo Olimpo, che Circe aveva conquistato, e dove gli mise contro i pantheon degli dei greci e romani. Da un'altra parte, con l'aiuto dello Spettro, di Deadman e dello Straniero Fantasma, Diana fu riportata in vita e con lo sforzo concertato di Donna Troy, utilizz\u00f2 l'amuleto di Armonia per aprire un portale verso un universo alternativo dove risiedevano i Titani del Mito. Questo caus\u00f2 l'uscita dell'anima di Ecate dal corpo di Circe che invecchi\u00f2 rapidamente fino a ridursi in polvere. Ecate tent\u00f2 quindi di impadronirsi di Diana, ma fu distrutta dal Lazo della Verit\u00e0.\nCirce ritorn\u00f2 alla vita qualche tempo dopo, anche se non fu mai data una spiegazione al riguardo.\nIl tradimento dell'Amazzone.\nDopo che le Amazzoni di Bana-Mighdall persero la loro citt\u00e0 egiziana per mano degli dei di Diana e si rivolsero a Circe per vendicarsi, Circe rimase fedele alla sua parola e don\u00f2 alle Amazzoni di Bana-Mighdall l'immortalit\u00e0 e le teletrasport\u00f2 su Themyscira perch\u00e9 potessero impadronirsi da sole dell'isola. Sfortunatamente per loro per\u00f2, una volta fatto, Circe dimostr\u00f2 il suo odio per tutte le Amazzoni tradendo l'alleanza che aveva con le Amazzoni del deserto e trasport\u00f2 l'isola e tutti i suoi abitanti in una dimensione demoniaca: cos\u00ec entrambe le trib\u00f9 di Amazzoni passarono diversi anni a battersi con i demoni per la propria sopravvivenza. Quando Diana scopr\u00ec quanto accaduto costrinse Circe a riportare l'isola indietro alla sua posizione originale dopo aver perso una scommessa con l'Amazzone.\nQuesta non fu la prima volta in cui Circe fece una scommessa con Wonder Woman e la perse, costretta infine a rimuovere l'incantesimo lanciato contro di lei. Pi\u00f9 avanti, Circe fece dimenticare alla Regina Ippolita chi fosse e le fece vivere la falsa vita di una normale casalinga. Circe disse a Diana che se fosse riuscita a fare bere a Ippolita l'antidoto lei avrebbe rimosso l'incantesimo: Diana ci riusc\u00ec e Circe si dimostr\u00f2 corretta ancora una volta invertendo gli effetti magici come promesso.\nDonna Milton.\nUno dei tentativo di Circe di distruggere Diana coinvolse il travestimento in una donna mortale, l'avvocato Donna Milton. In questo travestimento si sarebbe potuta avvicinare sufficientemente a Diana da ucciderla appena avesse abbassato la guardia. Temendo che Diana avesse potuto scoprirla attraverso il suo potere della verit\u00e0, Circe fece un incantesimo a s\u00e9 stessa: l'incantesimo le fece credere di essere davvero Donna Milton e si sarebbe rimosso da solo quando Donna sarebbe stata pronta ad attaccare. Nel suo periodo come Donna Milton, Circe fu assunta dal mafioso Ares Buchanan, in realt\u00e0 il dio Ares sotto mentite spoglie. Durante questo tempo insieme ebbero una relazione romantica e Donna rimase incinta. Come Donna, Circe divenne una vera amica di Diana e fin\u00ec per salvarle la vita da Ares: lui fu risucchiato in un mini-buco nero mentre Donna entr\u00f2 in travaglio. Non pi\u00f9 al servizio di Ares, Donna diede la luce a sua figlia Lyta Milton e divenne l'avvocato dell'agenzia investigativa di Diana e Micah Rains. Quando l'Amazzone Artemide si batt\u00e9 in un corpo a corpo con lo Stregone Bianco, Diana cap\u00ec che Donna in realt\u00e0 era Circe e la preg\u00f2 perch\u00e9 la portasse al fianco di Artemide. Senza credere a Diana e ferita dal fatto che l'amica la credesse una criminale, Donna le url\u00f2 di andarsene e inconsciamente la teletrasport\u00f2 da Artemide. Scioccata, i ricordi di Circe cominciarono a tornare, e anche se in possesso di alcuni falsi ricordi di Donna, si trasport\u00f2 al fianco di Diana per aiutarla in battaglia. Sfortunatamente, per\u00f2, non era al massimo della sua forma poich\u00e9 era ancora legata al corpo di Donna Milton, e lo Stregone Bianco non veniva scalfito dai suoi attacchi magici. Circe utilizz\u00f2 ci\u00f2 che rimaneva dei suoi poteri per salvare Diana teletrasportando s\u00e9 stessa, una Cheetah demonicamente alterata e Cassandra Arnold, una reporter televisiva e amante dello Stregone Bianco, via dalla battaglia, lasciando le sue ultime parole a Diana \"Sei la mia sola amica, Diana\". Questa sar\u00e0 l'ultima volta che si vedr\u00e0 l'amica di Diana, Donna Milton.\nOrizzonti espansi.\nCirce fece un patto faustiano con il signore dei demone Neron in cambio dell'incremento dei suoi poteri magici. Fu poi membro della Injustice Gang formata da Lex Luthor, insieme al Joker, Dottor Light e Ocean Master. Durante uno scontro con la JLA si preoccup\u00f2 subito di Plastic Man: i suoi poteri mutaforma lo aiutarono a ritornare istantaneamente alla sua forma umana da quella animale in cui era stato tramutato. Successivamente propose sia un affare che una relazione romantica a Luthor, che lui subito declin\u00f2.\nLa Strega e il Guerriero.\nPoco prima che Imperiez assalisse la Terra, Circe colp\u00ec Diana attraverso i suoi amici. Si alle\u00f2 con Sebastian Ballesteros, che usurp\u00f2 il potere di Cheetah dalle mani di Barbara Ann Minerva e divenne suo amante e trasform\u00f2 l'amica di Diana, Vanessa Kapatelis nel nuovo Silver Swan. Si rivel\u00f2 dopo che Vanessa attacc\u00f2 Wonder Girl attirando Diana in battaglia. Dopo che Ippolita mor\u00ec salvando Diana dalla sonda di Imperiex, Circe lanci\u00f2 un attacco a New York City: il suo piano prevedeva la trasformazione in animali di tutti i supereroi maschi fatta eccezione per Martian Manhunter, Beast Boy e Plastic Man, per cui prese misure speciali per tenerlo imprigionato a causa delle sue abilit\u00e0 trasformanti. Trasform\u00f2 anche i suoi vecchi compagni della Injustice Gang, compiacendosi in particolare nella tortura verso Luthor. In quanto le uniche persone non affette dall'incantesimo erano donne, molte supereroine entrarono in citt\u00e0 nel tentativo di salvare i loro amici e fermare i piani della maga. Tuttavia, Circe aveva un piano per questa eventualit\u00e0 e convinse tutti i membri femminili di tutte le comunit\u00e0 di super criminali a unire le forze per fermare le eroine con ogni mezzo necessario. A guidare una squadra contro Circe fu Wonder Woman, cosa che Circe si aspettava, inviando contro di lei un Superman met\u00e0 Doomsday. Sperava cos\u00ec di demoralizzare il mondo facendo s\u00ec che Superman e Wonder Woman si uccidessero a vicenda, mentre lei trasmetteva il combattimento in simulcast. Infine il piano di Circe fu un insuccesso in quanto la maggior parte delle eroine riusc\u00ec a ritrasformare i propri compagni grazie all'erba Moly, che aveva la tendenza a erodere i suoi incantesimi. Dopo un lungo combattimento, Diana spezz\u00f2 l'incantesimo di Circe su Superman grazie al suo Lazo, mentre Luthor e il Joker riuscirono a liberarsi da soli e minacciarono la figlia di Circe: lei potenzi\u00f2 velocemente i suoi alleati e fugg\u00ec con loro. Circe continu\u00f2 ad assillare Diana e Donna Troy nei loro sogni comparendo nelle vesti di una morente Ippolita, cos\u00ec Diana la raggiunse al Partenone, dove combatterono l'una contro l'altra di nuovo in simulcast. Circe fece un incantesimo a s\u00e9 stessa cos\u00ec da essere l'equivalente fisico di Diana, ma fu sconfitta. Durante il combattimento afferm\u00f2 che il suo odio per Diana era alimentato dall'ipocrisia e dall'ingenuit\u00e0 della credenza di Diana in un mondo migliore. Cerc\u00f2 quindi di incitare Diana a ucciderla, ma lei la risparmi\u00f2.\nFu poi salvata da una quasi probabile morte per mano delle due sorelle Gorgoni, Steno e Euriale, una volta che l'isola di Themyscira si rovesci\u00f2 nel mare. Come risarcimento, Circe resuscit\u00f2 la loro sorella decapitata Medusa che divenne poi una nemica di Wonder Woman.\nPoco dopo la sconfitta di Medusa, la figlia di Circe, Lyta, fu rapita da suo padre, Ares, mentre si trovava sotto la protezioni delle Amazzoni su Themyscira. Confrontandosi con Ares, scopr\u00ec presto che il tempo degli dei era a un incrocio e si un\u00ec ad Ares come sua consorte e nuova regnante del Tartaro. Cos\u00ec, Lyta pot\u00e9 prendersi cura di entrambi i genitori finalmente riuniti.\n\"Un Anno Dopo\".\nNella storia \"Un Anno Dopo\", si scopr\u00ec che Circe si celava dietro il nuovo aggiornamento della galleria di nemici di Wonder Woman, incrementando i loro poteri \"oltre la loro immaginazione pi\u00f9 sfrenata\". Circe rub\u00f2 i poteri di Diana, spiegando che lo fece cos\u00ec da vendicare tutte le donne che credeva non fossero in procinto di essere salvate da Diana. Dopo aver completato l'incantesimo, Circe si ritrov\u00f2 in un costume simile a quello di Wonder Woman e procedette a massacrare commercianti di schiavi in varie citt\u00e0. Questa storia riprende grandemente una ricorrenza scritta da Phil Jimenez in cui Circe magicamente ottenne la forza della \"Donna pi\u00f9 forte del mondo\". Durante la sua battaglia con Diana cerc\u00f2 di alterare il suo costume diverse volte. Diana riottenne infine i suoi poteri e scopr\u00ec che Circe ed Ercole erano gli unici due d\u00e9i greci ad aver disobbedito all'ordine di Atena di abbandonare il reame terrestre. Si pu\u00f2 quindi presumere che lasci\u00f2 sua figlia Lyta alle cure di suo padre, Ares.\nCirce fu anche la responsabile del ritorno dei poteri mutaforma di Everyman cos\u00ec da rimpiazzare Sarge Steel come direttore del Dipartimento degli Affari Metaumani e investigare sugli eventi che portarono alle vicende narrate in \"Amazons Attack!\". Fu durante questa storia che Circe resuscit\u00f2 la defunta madre di Wonder Woman e la convinse a reclamare il suo trono al fine di attaccare Washington D.C.. Quando Ippolita scopr\u00ec che una parte del suo piano era quello della distruzione di Themyscira, lanci\u00f2 una lancia attraverso il suo petto ferendola seriamente: si presunse che rimase uccisa, ma ricomparve verso la fine di \"Amazons Attack!\" n. 4 viva e vegeta. Spieg\u00f2 che mise in atto gli eventi descritti in \"Amazons Attack!\" per punire gli dei dell'Olimpo per aver permesso ad Ares di rubare sua figlia Lyta da lei. Circe fu quindi bandita nell'Ade da Nonnina Bont\u00e0 sotto le spoglie della dea Atena.\nAbilit\u00e0.\nCirce \u00e8 una maga di livello divino dall'incalcolabile potere e di conseguenza \u00e8 immortale. \u00c8 in grado di tramutare la realt\u00e0 e la materia solida attraverso incantesimi e magia. Tra le altre cose, pu\u00f2 alterare le menti, lanciare colpi magici di energia altamente distruttivi, creare illusioni, resuscitare i morti (come fece per Medusa), teletrasportarsi, e trasfigurare oggetti ed esseri. Il suo marchio \u00e8 quello di trasformare gli uomini in animali, come quando trasform\u00f2 gli uomini di Ulisse in maiali. Pu\u00f2 anche utilizzare le sue magie trasfiguranti su s\u00e9 stessa, incrementando la propria forza, resistenza velocit\u00e0 e resistenza alle ferite, rendendola una controparte equivalente a Wonder Woman.\nCirce possiede anche uno specchio magico, a cui ci si riferisce spesso come allo \"Specchio di Circe\", che permette a chiunque lo tenga di trasformarsi in qualcun altro. Dagli dei dell'Olimpo \u00e8 considerato un oggetto proibito, ma \u00e8 stato rubato diverse volte e utilizzato da Ercole. Circe \u00e8 anche in grado di convocare, attirare e sedurre magicamente gli uomini con la sua bella, seducente e ipnotica voce, con le melodie vocali, ninnananne, o canzoni simili a quelle delle sirene.\nAltre versioni.\nFlashpoint.\nNella linea temporale alternativa di \"Flashpoint\", Circe fu imprigionata dalla sorella di Ippolita, Penthesileia in Antartide per aver scoperto la verit\u00e0 della guerra tra le Amazzoni dell'Europa dell'Ovest e gli Atlantidei. Traci Thirteen, dopo aver preso La Papessa, si teletrasport\u00f2 l\u00ec e la liber\u00f2.\nBatman: The Brave and the Bold.\nCirce comparve nel n. 7 del fumetto \"The Brave and the Bold\". La si vede all'inizio, sconfitta da Batman e Olympian.\nScribblenauts Unmasked.\nCirce compare nella serie a fumetti basati sul videogioco \"\". Sconfigge Superman e lo trasforma brevemente in un maialino, ma lui riesce a sconfiggerla mentre Wonder Woman si batte contro Black Adam.\nSensation Comics Featuring Wonder Woman.\nCirce comparve in numerose storie della serie antologica \"Sensation Comics Featuring Wonder Woman\". In \"Defender of Truth\", Circe si batte con Wonder Woman e tramuta tutti i civili e i poliziotti intorno a loro in centauri. Wonder Woman riesce a sconfiggere la magia di Circe e utilizza il suo lazo magico per avvolgerla. In \"Taketh Away\", Wonder Woman e l'ospite di un talk show guardano un video di Wonder Woman che batte Circe a Washington D.C.. In \"The Problems With Cats\", una ragazzina gioca con le sue bambole, fingendo che una di loro sia Circe."}
{"id": "5903102", "revid": "1273991", "url": "https://it.wikipedia.org/wiki?curid=5903102", "title": "Scandinavia's Next Top Model", "text": ""}
{"id": "5903103", "revid": "729019", "url": "https://it.wikipedia.org/wiki?curid=5903103", "title": "Forte della Rev\u00e8re", "text": "Il forte della Rev\u00e8re (in francese \"fort de la Rev\u00e8re\") \u00e8 una struttura militare costruita tra il 1882 e il 1885 sopra il villaggio di \u00c8ze (in francese \"\u00c8ze\") nel Parco della \"Grande Corniche\" nel dipartimento Alpi Marittime. \nIl forte \u00e8 situato a 696 metri sopra il livello del mare e domina un crinale lungo la costa che va dall'Italia fino al Massiccio dell'Esterel. \nFino al 1886 era anche conosciuto come Forte Anselmo.\nPresentazione.\nIl forte \u00e8 parte di un insieme di fortificazioni semi-interrate costruite dal 1874 fino all'inizio della prima guerra mondiale, lungo i confini delle le coste francesi ed \u00e8 stato concepito come parte integrante del Sistema S\u00e9r\u00e9 de Rivi\u00e8res. \nDi tipologia cosiddetta \"forte a massiccio centrale con batteria bassa\" \u00e8 costituito da batterie basse e periferiche e con accasermamenti posti in alto nella parte centrale.\nIl progetto appare in un rapporto del 1877 del comandante Wagner, comandante del Genio Militare di Nizza e le planimetrie sono state decise dal capitano Rougier nel 1878. Il suo perimetro trapezoidale \u00e8 circondato interamente da un fossato asciutto costellato di caponiere ed il suo armamento era costituito da 16 cannoni e quattro mortai. Questo sistema fu integrato con tre batterie annesse e detta la \"Calanca\", la \"Forna\" e \"Samboules\". \nCon il suo forte omologo, denominato Forte della Dr\u00e8te, ha difeso la via d'accesso attraverso le valli.\nDurante la seconda guerra mondiale, il governo di Vichy, vi trasfer\u00ec dei prigionieri alleati, per lo pi\u00f9 piloti inglesi. Dopo la seconda guerra mondiale il forte \u00e8 stato dismesso e chiuso al pubblico.\nProgetto.\nVi era in progetto, entro il 2012, la creazione, sul sito del forte e nei suoi dintorni, di un centro di educazione e formazione per lo sviluppo sostenibile, in collaborazione con la Fondazione Nicolas Hulot.\nIl Consiglio Generale delle Alpi Marittime ha garantito la ristrutturazione del forte e l'aggiornamento dei suoi standard di sicurezza secondo le norme di costruzione haute qualit\u00e9 environnementale (HQE) per un investimento totale di poco meno di 15 milioni di Euro (sistema di pannelli solari, di celle fotovoltaiche, di pale eoliche e di un sistema di gestione delle acque reflue grazie a dei giardini filtranti)."}
{"id": "5903104", "revid": "110157", "url": "https://it.wikipedia.org/wiki?curid=5903104", "title": "Museo civico archeologico di Verucchio", "text": "Il Museo civico archeologico di Verucchio espone i materiali provenienti dagli scavi delle necropoli villanoviane-etrusche (IX-VII sec a.C.) situate alle pendici della collina di Verucchio nonch\u00e9 delle evidenze dell'antico abitato situato in cima all'altura. Si tratta di un patrimonio unico, per la conservazione di materiali organici in perfetto stato (tessuti, arredi in legno, cibi, contenitori in vimini, ambre).\nRealizzato a partire dal 1985 nel piano terra dell'antico monastero di Sant'Agostino, struttura del XVII secolo d.C., si \u00e8 nel tempo espanso fino ad occupare l'intera struttura con un percorso espositivo articolato su tre piani e 8 sale.\nLa storia.\nLe ricerche archeologiche nel territorio verucchiese vedono i primi risultati intorno al XIX secolo nell'area di Pian del Monte, per essere poi intensivamente integrate a cavallo degli anni 60-70 del novecento, periodo nel quale emergono i pi\u00f9 interessanti ritrovamenti dell'area in localit\u00e0 Lippi, Moroni e Le Pegge.\nNel 1985 l'apertura del Museo dar\u00e0 la giusta cornice in grado di valorizzare l'eccezionale patrimonio archeologico, riportando in uso l'edificio, prima dei restauri in stato di abbandono, del monastero di S. Agostino, risalente al XII secolo e giunto a noi nella definitiva ristrutturazione settecentesca.\nIl Museo, allora limitato a poche sale, era costituito dall'esposizione di una piccola selezione di materiali. In contemporanea G.V. Gentili inizia l'edizione della notevole quantit\u00e0 di materiali con la pubblicazione della documentazione dello scavo della necropoli Moroni. Una Mostra del 1986, a Bologna, rappresent\u00f2 l'occasione per il restauro e l'esposizione dei corredi di due tombe principesche scavate negli anni '70 nel podere Lippi (tombe 85 e 89).\nIl carattere in divenire del Museo lo pone, a partire dal 1995, in continua evoluzione, fino ad arrivare ad occupare tutti i locali del Monastero, compresa la chiesa di Sant'Agostino e ad esporre i materiali delle pi\u00f9 recenti campagne di scavo del 2005-2006.\nL'esposizione.\nIl progetto espositivo del museo si propone di illustrare, in un percorso cronologico didattico-illustrativo, gli aspetti insediativi, socioeconomici e culturali della comunit\u00e0 villanoviana locale tra il IX e il VII sec a. C., partendo dai dati restituiti dalle ricchissime necropoli rinvenute.\nLa disposizione dei corredi funebri (integralmente esposti nelle tombe selezionate per l'esposizione) e la loro interpretazione permette una ricostruzione della societ\u00e0 e dei contesti economici legati in maniera molto stretta al commercio e mercato dell'ambra del baltico, a quei tempi materia prima di valore molto elevato.\nA documentare un contesto funerario particolarmente ricco ed elaborato, il corredo comprendeva dunque, associati all'urna che conteneva le ceneri del defunto, elementi dell'abbigliamento, vasellame da banchetto, arredi, elementi di carri e bardature nelle tombe maschili e femminili; armi offensive e difensive per caratterizzare i defunti come guerrieri; strumenti da filatura e tessitura e gioielli nelle sepolture femminili. Alcuni di questi oggetti sono realizzati in materiali la cui conservazione risulta estremamente rara, come mantelli e tessuti in lana, resti dei cibi, e mobili in legno come tavolini e troni."}
{"id": "5903106", "revid": "686936", "url": "https://it.wikipedia.org/wiki?curid=5903106", "title": "Laremy Tunsil", "text": "Carriera universitaria.\nTunsil al college gioc\u00f2 con gli Ole Miss Rebels dal 2013 al 2015. Nell'ultima annata fu costretto a saltare le prime sette partite della stagione a causa della sospensione da parte della NCAA per avere accettato dei benefit vietati dal regolamento. Per tale motivo non fu premiato come All-American malgrado le sue solide prestazioni. Complessivamente, in 28 partite disputare coi Rebels in carriera, concesse due soli sack agli avversari diretti.\nCarriera professionistica.\nMiami Dolphins.\nPoco dopo l'ultima partita di Ole Miss nella stagione 2015, Tunsil annunci\u00f2 la sua decisione di saltare l'ultimo anno di college e rendersi eleggibile per il Draft NFL 2016. Nel mese di febbraio 2016, diverse pubblicazioni lo indicarono come possibile prima scelta assoluta. L'analista di \"NFL Media\" Lance Zierlein lo paragon\u00f2 all'offensive tackle All-Pro Tyron Smith. Dopo una prestazione positiva all'NFL Scouting Combine, Tunsil rafforz\u00f2 il ruolo di potenziale prima scelta. Il 29 aprile 2016, pochi minuti prima del Draft, un hacker penetr\u00f2 nel profilo Twitter di Tunsil, pubblicando un video che lo vedeva fumare marijuana. Anche se tale video risaliva a cinque anni prima e il giocatore aveva superato tutti i test antidoping nei mesi precedenti all'evento, ci\u00f2 scoraggi\u00f2 diverse franchigie, facendolo scivolare fino alle tredicesima selezione, da parte dei Miami Dolphins. Debutt\u00f2 come professionista partendo come titolare nella gara del primo turno persa contro i Seattle Seahawks. La sua stagione da rookie si concluse disputando 14 partite, tutte come titolare, mentre i Dolphins raggiunsero i playoff per la prima volta dal 2008. La \"Pro Football Writers of America\" lo inser\u00ec nella formazione ideale dei rookie.\nHouston Texans.\nIl 31 agosto 2019 Tunsil fu scambiato con gli Houston Texans. A fine stagione fu convocato per il suo primo Pro Bowl."}
{"id": "5903107", "revid": "1273991", "url": "https://it.wikipedia.org/wiki?curid=5903107", "title": "Austria's Next Top Model", "text": ""}
{"id": "5903114", "revid": "729019", "url": "https://it.wikipedia.org/wiki?curid=5903114", "title": "Il tuo diamante", "text": "Il tuo diamante \u00e8 la versione italiana del brano dei Procol Harum \"Shine on Brightly\" con il testo di Keith Reid e musica di Gary Brooker, il brano originale \u00e8 stato incluso nell'album Shine on Brightly. \nDopo la pubblicazione del brano in inglese i Procol Harum realizzarono un single con la versione in italiano con testi di Mogol.\nIl singolo.\nCome lato B del 45 giri fu inserito un brano strumentale gi\u00e0 presente nel repertorio del gruppo con il titolo \"Repent Walpurgis\", a cui fu aggiunto un titolo nuovo, \"Fortuna\". Il brano basato principalmente su un tema dell'organo di Matthew Fisher, con l'aggiunta di un estratto del \"Preludio in Do maggiore dal \"Clavicembalo ben temperato\"\" di Johann Sebastian Bach. Il brano \u00e8 completato da un lungo e ben articolato assolo del chitarrista Robin Trower.\nIn un'intervista Matthew Fisher aveva spiegato come era nato il titolo originale \"Repent Walpurgis\": i componenti del gruppo stavano decidendo di usare dei termini che descrivesero lo stato d'animo che scaturiva nell'ascoltare il brano. A lui la musica sembrava \"angosciante\", per cui propose la parola \"Repent\" (Pentitevi) qualcuno degli altri componenti avevano pensato alla \"Walpurgis Night\" (la festa olandese e tedesca che si svolge il 30 aprile, nota con il nome di Notte di Valpurga, dal nome della santa Walpurga."}
{"id": "5903117", "revid": "2043251", "url": "https://it.wikipedia.org/wiki?curid=5903117", "title": "Guillermo Cano Isaza", "text": "Mor\u00ec assassinato mentre usciva dalla sede dell\"'Espectador\" il 17 dicembre 1986: a costargli la vita furono i suoi articoli al vetriolo contro il Cartello di Medell\u00edn e in particolare contro Pablo Escobar.\nBiografia.\nFiglio di Gabriel Cano Isaza e Luce, fu direttore del giornale \"El Espectador\" dal 17 settembre 1952. Nel 1972, fu inviato speciale per le Olimpiadi di Monaco e scrisse diverse note su quello che successe con l'organizzazione Settembre Nero. Nel 1980 gli \u00e8 stato conferito il premio Simon Bolivar per la sua vita dedicata al giornalismo. Nel 1986 ha ricevuto il Premio Nazionale di Giornalismo CPB per la sua rubrica \"Note book\", che si distingueva per la variet\u00e0 tematica, che andava dai ricordi di personaggi della vita nazionale, a commenti critici sui problemi del Paese. \nL'omicidio.\nIl 17 dicembre 1986 l'allora direttore Guillermo Cano Isaza fu ucciso davanti agli uffici del giornale da sicari ingaggiati dal boss del narcotraffico Pablo Escobar, in seguito alla pubblicazione di articoli contro i baroni della droga colombiani. Cano lasci\u00f2 la sede alle 19.00 circa sulla sua auto, una Subaru Leone Wagon rossa targata AG 5000, e dopo una curva uno dei sicari gli spar\u00f2 al petto otto colpi, uccidendolo, e fugg\u00ec su un motociclo targato FAX84. Cano aveva sessantuno anni, ed era giornalista da quarantaquattro; per il suo omicidio ancora non ci sono condannati. Il giorno seguente il giornale usc\u00ec con il titolo \"Seguimos adelante\" (\"Proseguiamo\").\nDue giorni dopo il suo attentato, per la prima volta nella storia colombiana, tutti i mezzi di comunicazione seguirono 24 ore di silenzio in onore a Cano Isaza, ribadendo l'importanza della libert\u00e0 di stampa e chiedendo giustizia per il giornalista e per tutte le vittime. Nella stessa giornata i giornalisti scesero nelle piazze e si raggrupparono in marce organizzate, vestiti a lutto; solamente a Bogot\u00e0 si contarono 10.000 partecipanti. \nIl 2 settembre 1989 la sede del quotidiano sub\u00ec un attentato del Cartello di Medell\u00edn; gli ordigni piazzati dall'organizzazione esplosero alle 6:30 del mattino, sventrando il tetto dell'edificio, distruggendo l'entrata principale e impedendo cos\u00ec l'uscita del giornale. La bomba era contenuta in un furgone parcheggiato davanti all'entrata pochi minuti prima della detonazione; lo stesso giorno sei uomini armati irruppero in una casa a Islas del Rosario, nei pressi di Cartagena de Indias, incendiando la casa dove la famiglia di Cano usava trascorrere le vacanze estive. \nIl premio internazionale Guillermo Cano World Press Freedom.\nA partire dal 1997, l'UNESCO ha deciso di intitolare a Cano il World Press Freedom Prize che la stessa Organizzazione delle Nazioni Unite per l'Educazione, la Scienza e la Cultura conferisce ogni anno ad una persona, organizzazione o istituzione che ha dato un significativo contributo alla difesa della libert\u00e0 di stampa. Nessun italiano ha mai vinto il premio, ma ben due giornaliste hanno fatto parte della giuria composta da sei membri: Giuliana Sgrena dal 2009 al 2011 e Maril\u00f9 Mastrogiovanni dal 2019."}
{"id": "5903119", "revid": "46291", "url": "https://it.wikipedia.org/wiki?curid=5903119", "title": "Drosera \u00d7 tokaiensis", "text": "Drosera \u00d7 tokaiensis \u00e8 un ibrido naturale tra \"Drosera spatulata\" e \"Drosera rotundifolia\".\nColtivazione.\nQuesta pianta \u00e8 un ibrido tra una drosera subtropicale e una temperata.\n\u00c8 una pianta di facile coltivazione con fiori autogami."}
{"id": "5903120", "revid": "1226", "url": "https://it.wikipedia.org/wiki?curid=5903120", "title": "Le mani del violinista", "text": "Le mani del violinista \u00e8 un dipinto a olio su tela di Giacomo Balla, del 1912. \u00c8 conservato a Londra, presso la Estorick Collection of Modern Italian Art. Misura 52 x 75 cm.\nDescrizione.\nNella tela il pittore ha seguito, per una frazione di secondo, il magico spostamento delle mani sullo strumento.\nL'immagine, che appare come una sequenza di fotogrammi lievemente sfalsati e sovrapposti, vince l'effetto statico e comunica una spettacolare impressione di velocit\u00e0 e movimento.\nL'opera, cos\u00ec come \"Bambina che corre sul balcone\", mostra grande interesse, nutrito dall'artista sin dai primi anni del secolo, nei confronti della fotografia e rivela un'attenta riflessione sui principi della fotodinamica."}
{"id": "5903122", "revid": "1543377", "url": "https://it.wikipedia.org/wiki?curid=5903122", "title": "Convenzione del 1832", "text": "Con il termine convenzione del 1832 si intende la prima riunione politica dei coloni del Texas messicano. I delegati cercarono di ottenere delle riforme da parte del governo messicano e sperarono di sedare la diffusa convinzione che i coloni volessero separarsi dal Messico. Il convegno \u00e8 stato il primo di una serie di tentativi falliti di negoziati politici che alla fine hanno portato alla rivoluzione del Texas.\nCon la costituzione del Messico del 1824, il Texas non era considerato uno stato indipendente ed era fuso con il nuovo stato di Coahuila y Tejas. Per via della crescente paura che il governo degli Stati Uniti potesse annettere il Texas con la forza, nel 1830 il presidente messicano Anastasio Bustamante firm\u00f2 una serie di leggi altamente impopolari che limitavano l'immigrazione e che imponevano dei dazi doganali. Le tensioni scoppiarono nel mese di giugno 1832, quando i texani espulsero sistematicamente tutte le truppe messicane dal Texas orientale.\nLa perdita del controllo militare incoraggi\u00f2 i coloni ad aumentare la loro attivit\u00e0 politica. Il 1\u00ba ottobre 1832, 55 delegati politici si incontrarono a San Felipe de Austin per presentare una petizione al fine di ottenere una modifica nel governo del Texas. Grande assente fu la delegazione di San Antonio de Bexar, dove molti dei coloni messicani nativi (\"Tejanos\") vivevano. I delegati elessero Stephen F. Austin, un \"empresario\" molto rispettato, come Presidente della Convenzione.\nI delegati approvarono una serie di risoluzioni in cui chiedevano, tra le altre cose, l'abrogazione delle restrizioni in materia di immigrazione, una esclusione di tre anni dall'applicazione dei dazi doganali, il permesso di formare una milizia armata e uno stato indipendente. Inoltre pretendevano il potere per essi stessi di poter organizzare future convenzioni. Prima che la petizione potesse essere consegnata a Citt\u00e0 del Messico, il capo politico del Texas, Ram\u00f3n Musquiz, decret\u00f2 che la convenzione fosse illegale e rigett\u00f2 tutte le risoluzioni. In un tentativo compromesso, l\"'Ayuntamiento\" (consiglio comunale) di San Antonio de Bexar elabor\u00f2 una nuova petizione con contenuti simili alle risoluzioni della Convenzione e lo present\u00f2 attraverso canali legali appropriati. Musquiz inoltr\u00f2 il nuovo documento al Congresso messicano.\nContesto.\nNel 1821, molte delle ex colonie della Spagna nel Nuovo Mondo ottennero la loro indipendenza e si unirono per creare un nuovo paese, il Messico. La Costituzione emanata nel 1824 istitu\u00ec il paese come una repubblica federalista comprendente pi\u00f9 stati. Alle ex province spagnole scarsamente popolate fu negato lo \"status\"di stato indipendente e funro invece fuse con le aree limitrofe. L'ex Texas spagnolo, che segnava il confine orientale del Messico con gli Stati Uniti, fu accorpato con il Coahuila a formare il nuovo stato di Coahuila y Tejas. Per garantire un miglior governo della vasta area, lo Stato messicano fu suddiviso in vari dipartimenti; tutto il Texas venne incluso nel dipartimento di B\u00e9xar. Con la formazione di un nuovo governo statale, il comitato direttivo provinciale del Texas fu costretto a sciogliersi, e la capitale fu trasferita da San Antonio de Bexar a Saltillo. Molti \"Tejanos\" - cittadini nativi messicani che vivevano in Texas - furono riluttanti a rinunciare alla loro autodeterminazione.\nIl governo federale in bancarotta, non fu pi\u00f9 in grado di fornire assistenza militare ai coloni in Texas, che dovevano affrontare le frequenti incursioni delle trib\u00f9 indigene. Nella speranza che un afflusso di coloni potesse essere in grado di controllare le incursioni, nel 1824 il governo nomin\u00f2 \"empresarios\" affinch\u00e9 famiglie provenienti dagli Stati Uniti e dall'Europa si stabilissero nel Texas. Poich\u00e9 il numero di statunitensi che vivevano in Texas aument\u00f2, le autorit\u00e0 messicane iniziarono a preoccuparsi circa le possibilit\u00e0 che gli Stati Uniti potessero voler annettere l'area, magari usando la forza. Il 6 aprile 1830, il governo messicano approv\u00f2 quindi una serie di leggi che limitavano l'immigrazione dagli Stati Uniti in Texas. Queste disposizioni, inoltre, annullarono tutti i contratti da \"empresario\" vacanti e introdussero dei dazi doganali.\nLe nuove leggi hanno fatto sdeganare sia \"Tejanos\" che gli immigrati recenti. Stephen F. Austin, un \"empresario\" che godeva di grande rispetto e che aveva condotto il primo gruppo di coloni statunitensi nel Texas, avvert\u00ec il presidente messicano Anastasio Bustamante che le leggi apparivano concepite per distruggere le colonie. Due delegati texani al governo statale, entrambi \"Tejanos\", furono cos\u00ec intransigenti nella loro opposizione che uno di loro fu espulso, cos\u00ec che Austin fu nominato a prendere il suo posto e, nel dicembre 1830, part\u00ec per Saltillo.\nL'applicazione delle leggi port\u00f2 ad una forte tensione all'interno del Texas. Con grande malcontento dei coloni, una nuova postazione militare fu stabilita ad Anahuac per iniziare a riscuotere i dazi doganali. Il comandante, il colonnello Juan Davis Bradburn, spesso si scontr\u00f2 con la gente del posto per via della sua rigida interpretazione della legge messicana. Nel giugno 1832, i coloni armati marciarono su Anahuac. Come risultato di questi disordini, Bradburn fu costretto a dimettersi.\nLa piccola ribellione texana coincise con una rivolta guidata dal generale Antonio L\u00f3pez de Santa Anna contro il governo centralista di Bustamante. Il caos nel Messico e il successo dei texani ad Anahuac incoraggi\u00f2 altri coloni del Texas a prendere le armi contro le guarnigioni di tutto il Texas orientale. In poche settimane, i coloni espulsero tutti i soldati messicani dalla regione. Senza la sorveglianza militare, i coloni iniziarono ad incrementare la loro attivit\u00e0 politica.\nIncontro.\nIncoraggiati dal successo, i texani hanno organizzato una convenzione politico per convincere le autorit\u00e0 messicane ad attenuare le leggi del 6 aprile 1830. Il 22 agosto, l\"'Ayuntamiento\" a San Felipe de Austin (la capitale della colonia di Austin) chiese a ciascun distretto di eleggere cinque delegati. Anche se Austin tent\u00f2 di dissuadere gli istigatori, le elezioni si svolsero prima del suo ritorno da Saltillo. Sedici comunit\u00e0 scelsero i delegati mentre due, quelle con la pi\u00f9 grande popolazione di \"Tejano\", San Antonio de Bexar e Victoria, si rifiutarono di partecipare. La maggior parte dei delegati eletti erano conosciuti come relativamente pacati. Molti agitatori noti, come James Bowie e William Barret Travis, vennero sconfitti. I \"Tejanos\" non ottennero una rilevante presenza alla convenzione, in gran parte a causa del boicottaggio da parte delle due comunit\u00e0 che non avevano aderito. Gli organizzatori, tuttavia, invitarono diversi importanti \"Tejanos\" di queste citt\u00e0 a partecipare, ma tutti declinarono l'offerta.\nIl 1\u00ba ottobre 1832, 55 delegati si incontrarono a San Felipe de Austin, la scarsa partecipazione potrebbe essere stata dovuta al breve preavviso. L'incontro fu la prima occasione per i residenti di ciascuna delle colonie per discutere di obiettivi comuni.\nLa convenzione \u00e8 stato richiamato all'ordine da John Austin, uno degli \"alcaldes\" di San Felipe de Austin. Nel suo intervento, Austin stil\u00f2 quattro punti chiave che il convegno necessitava di affrontare: le \"false dichiarazioni\" fatte dai \"nemici della Texas\" che i coloni desiderassero l'indipendenza dal Messico, un appello a restrizioni in materia di immigrazione dagli Stati Uniti, un metodo per concedere titoli di terra ai residenti di alcune zone della provincia e la riduzione dei dazi sui molti articoli importati. Il primo punto all'ordine del giorno fu l'elezione dei dirigenti. Stephen Austin e William Wharton, ritenuti degli esagitati, furono nominati a guidare la convenzione; Austin vinse 31-15. Frank Johnson, che aveva guidato la resistenza armata ad Anahuac fu eletto segretario. Nel suo discorso di accettazione, Austin elogi\u00f2 i delegati per aver esercitato i loro diritti costituzionali presentando una petizione al governo.\nNel corso dei seguenti sei giorni, i delegati adottarono una serie di risoluzioni in cui chiedevano cambiamenti nella \"governance\" del Texas. Lo storico Eugene Campbell Barker suggerisce che le discussioni non si sarebbero concluse cons\u00ec velocemente se i delegati non avessero fatto una \"considerevole preparazione prima della riunione\". Molte delle risoluzioni furono studiate per stimolare l'economia locale. I delegati chiesero che l'applicazione dei dazi doganali fosse ritardata fino al 1835 e che ai cittadini fosse concesso un metodo per rimuovere i doganieri corrotti. Le risoluzioni incoraggiavano anche una maggior velocit\u00e0 nell'emissione dei titoli di terra e che le terre pubbliche venissero vendute per raccogliere fondi a sostegno delle scuole bilingui. I delegati di Nacogdoches chiesero che il governo prendesse una posizione pi\u00f9 ferma nei confronti dei nuovi coloni che sconfinavano in terre che erano gi\u00e0 state in precedenza promesse a trib\u00f9 indigene. Dopo aver rimarcato che i potenziali cittadini rispettosi della legge venivano esclusi dal Texas, mentre gli abusivi fuorilegge continuavano a entrare nel paese, i delegati chiesero l'abrogazione del divieto di immigrazione dagli Stati Uniti. Inoltre, chiesero il permesso di formare una milizia, apparentemente per la protezione dai predatori delle trib\u00f9 native. La risoluzione pi\u00f9 controversa chiese che il Texas diventasse uno stato indipendente, separata da Coahuila. La richiesta di separazione fu inserita con un voto di 36-12. Venne portata come giustificazione il fatto che Coahuila e Texas erano molto dissimili sia per quanto concerne il clima e l'economia e che una rappresentanza limitata del Texas nel parlamento dello stato rendesse molto difficile emanare leggi che affrontassero in particolare i bisogni dei suoi cittadini. I delegati insistettero che uno stato indipendente non fosse un pretesto per la secessione dal Messico.\nDopo aver approvato l'elenco delle risoluzioni, i delegati crearono un comitato centrale di sette membri con lo scopo di convocare le future riunioni.. Il Comitato Centrale sarebbe stato basato a San Felipe \"ai fini della diffusione di informazioni di eventi di importanza per l'interesse del popolo\". Inoltre, ad ogni comune fu chiesto di creare un comitato per la corrispondenza e per la sicurezza. I sottocomitati si sarebbero tenuti in stretto contatto con il Comitato centrale perch\u00e9 \"uniti la forza e le risorse sono pi\u00f9 che sufficienti per la nostra difesa, in ogni possibile evento. Disuniti, possiamo diventare una facile preda, anche ad una manciata di invasori codardi\".\nLa convenzione venne aggiornata il 6 ottobre dopo l'elezione all'unanimit\u00e0 di Wharton come tramite per consegnare le risoluzioni al legislatore statale a Saltillo e al congresso messicano di Citt\u00e0 del Messico. Poco prima della congedare gruppo, Rafael Manchola, l\"'alcalde\" (sindaco) di Goliad, arriv\u00f2; era l'unico delegato di Goliad e l'unico \"Tejano\" comparso all'incontro. Manchola si offr\u00ec volontario per accompagnare Wharton a proprie spese, lui e altri delegati pensarono che la spedizione avrebbe avuto maggiori probabilit\u00e0 di successo se fosse stato coinvolto anche un \"Tejano\". Giorni dopo, Austin scrisse che \"abbiamo appena avuto una convenzione di tutto il Texas, i messicani indigeni e coloni del tutto estranei, uniti come un sol uomo\".\nRisultati.\nIn seguito alla convenzione, gran parte dell'inquietudine dei texani venne placata. Austin ritenne che il popolo si fosse calmato semplicemente grazie alla possibilit\u00e0 di esprimere le loro rimostranze. Prima che la lista delle richieste fosse presentata ai governi statali e federali, Ram\u00f3n Musquiz, il capo politico del Dipartimento di Bexar, stabil\u00ec che la convenzione fosse illegale. Questo tipo di attivismo era tradizionalmente proibito in Texas. La legge prevedeva che i cittadini avrebbero potuto protestare presso il proprio \"Ayuntamiento\" locale (simile ad un consiglio comunale), che avrebbe poi trasmesso tali rimostranze al capo politico. Il capo politico avrebbe, quindi, inoltrato a sua volta le lamentele allo stato o al governo federale. Poich\u00e9 i coloni non seguirono questa procedura, Musquiz annull\u00f2 le loro risoluzioni. Gli \"ayuntamientos\" a San Felipe, Nacogdoches, Gonzales e Liberty si scusarono per la loro partecipazione e la missione di Wharton venne annullata.\nLa mancanza della rappresentanza di \"Tejani\" e il rifiuto dei residenti di San Antonio de Bexar di partecipare favor\u00ec una percezione che solo i nuovi arrivati in Texas fossero insoddisfatti. Austin accett\u00f2 di incontrare i leader politici a San Antonio de Bexar per convincerli a sostenere le risoluzioni. Questi leader \"Tejano\", tra cui Erasmo Seguin, furono in gran parte d'accordo con il risultato della convenzione, ma si opposero per i metodi con i quali erano stati concepiti. I capi \"Tejano\" esortarono alla pazienza; Bustamante fu ancora presidente e non fu favorevole ad una petizione da parte dei coloni del Texas che si erano schierati con il suo rivale, Santa Anna.\nAustin e i leader \"Tejano\" accettarono un compromesso. Perch\u00e9 San Antonio de Bexar era la sede del Dipartimento di Bexar, il suo \"Ayuntamiento\" redasse una petizione contenente un linguaggio simile alle risoluzioni della Convenzione. La petizione fu approvata dagli \"ayuntamientos\" a Goliad, San Felipe e Nacogdoches e poi fu consegnato a Musquiz, che lo trasmise al Congresso messicano nei primi mesi del 1833. Anche se Musquiz aveva pubblicamente sostenuto la petizione, incluse in segreto una nota al governatore di Coahuila y Tejas avvertendolo che tutto ci\u00f2 poteva essere un precursore di una secessione.\nI capi politici hanno inoltre convenuto che se il governo federale avesse rifiutato di affrontare la convenzione entro alcuni mesi, i residenti del Texas avrebbero formato il loro governo dello stato, in sostanza, dichiarando l'indipendenza dal Coahuila, se non da tutto il Messico. Il comitato centrale eletto dalla Convenzione era troppo impaziente per aspettare a lungo. Alla fine di dicembre, il Comitato chiese un'elezione a marzo per i delegati alla Convenzione del 1833. La seconda convenzione ribad\u00ec alcune delle preoccupazioni precedenti e prese ulteriori misure per dichiarare il Texas uno stato indipendente, i messicani temevano che questo fosse un passo verso l'annessione del Texas negli Stati Uniti.\nIl governo messicano tent\u00f2 quindi di affrontare alcune delle preoccupazioni sollevate dalle convenzioni del 1832 e il 1833. Nel mese di novembre 1833, parte delle leggi del 6 aprile 1830 sono state abrogate, permettendo agli statunitensi di immigrare legalmente nel Texas. Alcuni mesi pi\u00f9 tardi, al Texas fu concessa una maggiore rappresentanza nella legislatura di Coahuila y Tejas. Diversi concetti giuridici statunitensi, come il processo con giuria, furono introdotti in Texas, e l'inglese fu autorizzato come seconda lingua. Impressionati da questi compromessi, alcuni residenti del Texas continuarono una campagna per uno stato indipendente. Le crescenti tensioni alla fine portarono alla rivoluzione del Texas, che ebbe inizio nel mese di ottobre 1835."}
{"id": "5903145", "revid": "122270960", "url": "https://it.wikipedia.org/wiki?curid=5903145", "title": "Alucard (Castlevania)", "text": ", noto anche come \u00e8 un personaggio della serie videoludica \"Castlevania\". \u00c8 un vampiro mezzosangue con tutti i vantaggi dei vampiri, figlio di Dracula e di una donna umana, Lisa (Marie nella serie reboot). La madre, in punto di morte, lo ha pregato di non odiare gli esseri umani: questo lo ha portato a combattere contro suo padre, aiutando i Belmont e altri cacciatori di vampiri. Appare per la prima volta in ', come personaggio giocabile selezionabile alternativamente a Trevor Belmont, mentre \u00e8 protagonista in '. Apparir\u00e0 come comprimario in \"Castlevania Legends\", mentre in ' e ' assume un'altra identit\u00e0 per non farsi riconoscere, facendosi chiamare . In questo modo, Alucard cerca di impedire che il potere malvagio di suo padre finisca in mani sbagliate. Dopo il suo ruolo in \"Symphony of the Night\" Alucard \u00e8 diventato uno dei personaggi pi\u00f9 acclamati della serie.\nStoria.\nBiografia.\nAdrian nacque dall'unione del conte Dracula con un'umana, Lisa. Il padre cerc\u00f2 di farlo diventare il pi\u00f9 forte guerriero tra i suoi servi, ma il suo lato malvagio fu sempre offuscato dalla gentilezza della madre. Un giorno, per\u00f2, sua madre venne uccisa dai cittadini di un villaggio in quanto scambiata per una strega mentre raccoglieva delle erbe medicinali. Adrian era vicino a lei mentre le forze la abbandonarono, e le ultime parole rivolte al figlio furono quelle di non odiare gli esseri umani. Adrian cap\u00ec che la colpa non era dei cittadini ma della paura che provavano verso le creature delle tenebre, e perci\u00f2, dopo vari ripensamenti, abbandon\u00f2 il castello del padre e cambi\u00f2 il suo nome in Alucard - il contrario di \"Dracula\", a simboleggiare le sue convinzioni totalmente opposte a quelle del padre.\n\"Castlevania III: Dracula's Curse\".\nNel 1476, quando Trevor C. Belmont era arrivato in Walacchia per sconfiggere il conte Dracula, Alucard lo incontr\u00f2 e i due iniziarono un duello, ma alla fine Alucard rivel\u00f2 che voleva testare le sue abilit\u00e0, sorpreso dalla forza di Trevor, e gli ha chiesto unirsi nella sua ricerca insieme a Grant Danasty e Sypha Belnades. Dopo aver aiutato a distruggere Dracula, nonostante le sue buone intenzioni, Alucard non poteva fare a meno di sentirsi in colpa per parricidio. Per alleviare il suo dolore si \u00e8 auto imposto in un sonno profondo, sommergendo i suoi poteri.\n\"Castlevania: Symphony of the Night\".\nNel 1797, a causa della scomparsa dei Belmont, Alucard si risvegli\u00f2 dal suo sonno per indagare sulla questione e infiltrandosi nel Castlevania. Scopr\u00ec che Richter Belmont era stato sedotto dal male e che si credeva il padrone del castello. Con l'aiuto della sorella adottiva di Richter, Maria Renard, Alucard scopr\u00ec la verit\u00e0: il sacerdote oscuro Shaft stava controllando Richter e voleva utilizzarlo per risvegliare Dracula. Dopo aver liberato Richter dal controllo di Shaft, Alucard entr\u00f2 in una versione capovolta del Castlevania dove sconfisse Shaft, ma cap\u00ec che i suoi sforzi sono stati vani, in quanto Dracula era risorto. Alucard affront\u00f2 da solo il padre in un combattimento, e alla fine lo rimand\u00f2 nella tomba, anche se Dracula aveva mostrato una scintilla di umanit\u00e0 dopo che Alucard gli aveva detto le ultime parole di Lisa: che l'umanit\u00e0 dovrebbe essere lasciata in pace, e che l'avrebbe sempre amato. Alucard decise quindi di rimettersi a riposo, ma Maria, che aveva sviluppato un profondo interesse per lui, lo convinse a restare.\n\"Castlevania Judgment\".\nIn cerca di un modo che potesse sconfiggere definitivamente il padre, Alucard fin\u00ec in una frattura dimensionale dove fu avvicinato da Aeon, un viaggiatore del tempo in cerca di un prescelto per riparare il danno e sconfiggerne l'artefice. Durante questa avventura, Alucard affront\u00f2 Carmilla e Morte, che volevano farlo ritornare fra loro, e lo stesso Dracula risorto, dimostrandosi finalmente pi\u00f9 forte del padre. Richiamato da Aeon, Alucard lo affronta per poter passare verso la porta che lo condurr\u00e0 al suo ultimo nemico: il Mietitore del tempo, un servo del demone Galamoth proveniente da diecimila anni del futuro, che cerca di distruggere quest'era per permettere al suo padrone di regnare sul trono di Dracula. Sconfittolo, Alucard ritorn\u00f2 nel presente, dove seppe di una profezia che annunciava l'arrivo di un nuovo signore delle tenebre nel 1999. Utilizzando un'eclissi solare, Alucard vi imprigion\u00f2 il Castlevania e mise fine al ciclo di resurrezione di Dracula; tuttavia seppe anche di un'altra profezia: \"Nel 2035, durante un'eclissi solare, un castello comparir\u00e0 in Giappone\". Alucard decise di inserirsi in un'agenzia governativa giapponese top-secret e rimase vigile fino a quel momento.\n\"Castlevania: Aria of Sorrow\".\nAlucard, sotto l'identit\u00e0 di Genya Arikado, insieme alla sua collaboratrice Yoko Belnades (discendente della sua vecchia alleata Sypha), attese il momento in cui il Castlevania sarebbe riapparso, e avrebbe impedito che il potere di suo padre potesse cadere nelle mani sbagliate, scoprendo inoltre che un uomo di nome Graham Jones era uno di coloro che avevano ereditato i poteri di Dracula nel momento esatto in cui era nato durante la morte del conte ed era deciso a divenire la nuova reincarnazione del signore delle tenebre. Per impedire il ritorno del padre, Alucard evoc\u00f2 la persona che in realt\u00e0 era la vera reincarnazione di Dracula per sconfiggere Graham Jones e siggillare di nuovo il castello: la persona scelta fu un ragazzo di nome Soma Cruz, portato l\u00ec insieme alla sua amica d'infanzia Mina Hakuba. Aiutatolo a scoprire il suo potere latente, il Potere della Dominanza - il pi\u00f9 forte tra i poteri di Dracula -, che gli permetteva di utilizzare i vari poteri dei nemici assorbendo le loro anime, e dopo che ebbe sconfitto Graham, Alucard rivel\u00f2 la verit\u00e0 a Soma ma gli rispose anche che se voleva salvarsi dal suo destino doveva sconfiggere il flusso del Caos nel castello e reprimere lo spirito di Dracula prima che potesse prendere il sopravvento su di lui. Capendo che Soma aveva compiuto la sua missione, Alucard port\u00f2 via dal castello Mina, Yoko, Hammer e Julius Belmont, consapevole che, almeno per il momento, la resurrezione di Dracula non avverr\u00e0.\n\"Castlevania: Dawn of Sorrow\".\nAlucard ricompare un anno dopo aiutando Soma e Mina contro Celia Fortner, il leader di un culto dedicato a ricreare il Signore Oscuro. Alucard rivela a Soma che i suoi poteri non sono scomparsi ma sono rimasti assopiti perch\u00e9 fino a quel momento non ne aveva mai avuto bisogno dopo aver lasciato il castello, dicendogli, inoltre, che saranno lui e i suoi collaboratori ad occuparsi di Celia. Tuttavia, Soma continua la ricerca per la sua strada, cosa che porta Alucard a rimproverarlo per essersi fatto coinvolgere, ma accetta la situazione in quanto oramai Soma \u00e8 gi\u00e0 entrato nel castello. Soma gli rivela del piano di Celia, ovvero di ucciderlo per poterlo sostituire con uno dei due candidati, Dmitrii Blinov e Dario Bossi, come nuovo Signore Oscuro. Alucard rivela la sua intenzione di esaminare la questione e d\u00e0 a Soma una lettera di Mina, la quale contiene un talismano che protegger\u00e0 Soma dall'energia del male. Alucard corse nel Giardino della Follia per fermare Soma nel trasformarsi nel nuovo Signore Oscuro dopo che Celia aveva ucciso Mina. Tuttavia, grazie al fatto che Soma indossava Talismano di Mina, fu in grado di rompere la trasformazione; ma un'anima nera usc\u00ec da Soma per entrare nel Doppelganger, colui che si fingeva Mina, e divenne Dmitrii, creduto ucciso da Soma in precedenza. Alucard cap\u00ec subito che Dmitrii aveva copiato il Potere della Dominanza di Soma ed \u00e8 pronto per diventare il Signore Oscuro. Come Alucard cerca di affrontarlo, Dmitrii rivela di conoscere la sua vera identit\u00e0 come figlio di Dracula (anche se non rivela esplicitamente questo fatto), e che uccider\u00e0 Soma se si far\u00e0 avanti. Dmitrii e Celia si teletrasportano via e Alucard rivela a Soma che vi \u00e8 un cancello dimensionale che conduce all'origine dell'energia oscura del castello e dove Dmitrii e Celia sono diretti: l'Abisso. Ma per ottenere l'accesso alla dimensione, Alucard \u00e8 costretto ad usare i Sigilli Magici di Julius Belmont per frantumare la barriera che divide quella zona dal resto del castello. Julius \u00e8 riluttante a farlo perch\u00e9 prosciugher\u00e0 tutto il suo potere e non sar\u00e0 in grado di combattere, ma Alucard gli dice che il suo potere \u00e8 l'unico modo con cui la barriera pu\u00f2 essere rotta. Alucard trova di nuovo Dmitrii e Celia, ma il primo sacrifica la donna per privare Alucard dei suoi poteri. Quando Dmitrii si prepara ad usare il Potere della Dominanza contro Soma viene improvvisamente inghiottito da energia oscura, e Alucard si rende conto che, poich\u00e9 l'anima di Dmitrii \u00e8 pi\u00f9 debole di quella di Soma, non riesce a ottenere il pieno dominio delle anime dei mostri che ha preso. Nella sua rabbia, Dmitrii sbalza via Alucard con un incantesimo prima che le creature emergano dal suo corpo e convergono per formare un mostruoso essere che Soma riuscir\u00e0 a sconfiggere. Verso la fine, quando tutti i personaggi sono andato ad abbracciare Soma dopo la sua vittoria, Alucard era solo, pensando che se il mondo ha bisogno di un Signore Oscuro, un giorno verr\u00e0, ma non sar\u00e0 Soma.\n\"Castlevania: Lords of Shadow - Mirror of Fate\".\nIn questo capitolo facente parte del reboot della serie, la storia di Alucard viene rinnovata: egli prima \u00e8 Trevor Belmont, figlio di Gabriel Belmont, ora divenuto Dracul il Principe delle Tenebre. Trevor fu preso dalla Confraternita della Luce prima che suo padre, posseduto dal Signore dei Negromanti Zobek, uccidesse la madre Marie. Allenato per diventare un guerriero forte quanto il padre, nel frattempo si spos\u00f2 con una donna di nome Sypha Belnades, dalla quale ebbe un figlio, Simon Belmont. Quando gli fu rivelata la verit\u00e0 sulle sue origini, Trevor and\u00f2 verso il Castlevania, intenzionato ad uccidere il padre per mettere fine alle sue sofferenze. Verr\u00e0 alla fine ucciso da Dracul e prima che possa spirare riveler\u00e0 di essere suo figlio. Scioccato da questa rivelazione Dracul cerca di rianimare suo figlio con il suo sangue, inutilmente. Alla fine lo posa in una bara e incide su di essa il nome di Alucard (il contrario del suo nome: Dracula). Lentamente risorto Alucard sviluppa un profondo odio nei confronti del padre, e giura di ucciderlo per averlo reso, come lui, un vampiro. Durante il viaggio nel castello, Alucard salva suo figlio Simon Belmont, ora divenuto adulto e intenzionato a vendicare la sua famiglia. Entrambi riusciranno ad arrivare a Dracul e lo sconfiggeranno. Alucard, per\u00f2, nota che la sua morte non \u00e8 quella di un vampiro e capisce che un giorno sarebbe ritornato. A causa di ci\u00f2 che \u00e8 diventato non rivela la sua vera identit\u00e0 al figlio, ma lo intima a consegnare il suo frammento dello Specchio del Destino all'Anima Perduta, affinch\u00e9 il suo destino non venga maledetto dall'artefatto. Poco prima che il castello crolli recupera il frammento dell'Ammazzavampiri con cui suo padre, molti anni fa, uccise Carmilla.\n\"Castlevania: Lords of Shadow 2\".\nAlucard ritorna al Castlevania dopo che suo padre ha appena sconfitto un immenso esercito della Confraternita della Luce proponendogli un patto: dato che ormai desiderava morire soltanto l'Ammazzavampiri poteva donargli il riposo eterno che voleva, ma Zobek e Satana, i suoi vecchi nemici, lo avrebbero sostituito e avrebbero regnato sulla Terra. Per fare in modo che uscissero allo scoperto per eliminarli, Alucard decide di addormentare Dracul con la Crissaegrim, una spada forgiata dal frammento dell'Ammazzavampiri che prese dopo la loro ultima battaglia, con la quale lo avrebbe addormentato e inibito i poteri oltre che i ricordi, in questo modo avrebbe collaborato con Zobek - il quale possedeva l'Ammazzavampiri - per eliminare Satana, ma all'ultimo si sarebbero occupati di lui per poi vedersela con il re dell'Inferno. Dracul acconsente dopo varie esitazioni e si lascia trafiggere. Passati molti secoli, Alucard estrae finalmente la Crissaegrim dal corpo del padre e si preapara ad aspettare il servitore di Zobek per ucciderlo e prenderne il posto per spiarlo. Tuttavia, il fantasma di sua madre Marie lo avverte che il sangue del castello, controllando i vecchi servitori di Dracul, sta nascondendo i poteri del Vuoto e del Caos che gli serviranno; Alucard si fa cos\u00ec teletrasportare nel Castlevania del passato e recupera la Spada del Vuoto e gli Artigli del Caos. Ritornato nel presente, Alucard uccide il servitore di Zobek e ne prende l'armatura, informando il signore dei Negromanti del risveglio di Dracul. Verso la fine, quando stanno per eliminare il terzo discepolo di Satana, Alucard si rivela al padre e, dopo aver sconfitto Zobek, affrontano Satana a bordo di un Leviatano. In un ultimo tentativo di distruggere Dracul, Satana possiede Alucard, ma, con un inganno, Dracul riesce a farlo uscire dal corpo del figlio e lo uccide, per poi rianimarlo con il suo sangue.\nAspetto e personalit\u00e0.\nAlucard \u00e8 un uomo con un aspetto post-adolescente, date le sue origini, con lunghi capelli biondo chiaro. La sua prima apparizione in \"Dracula's Curse\" lo raffigurava come un vampiro dotato di un mantello. Il suo aspetto pi\u00f9 celebre \u00e8 quello di \"Symphony of the Night\", in cui indossa una giacca di colore nero, composta da cuciture laterali tenute insieme da quattro spille quadrate che scendono verticalmente, e una cintura. Intorno al collo porta una grande cravatta bianca e sopra la giacca indossa un lungo cappotto con un motivo decorativo. In \"Judgment\" l'aspetto \u00e8 basato su quello di Symphony of the Night ma pi\u00f9 cavalleresco, i capelli sono argentei e gli occhi azzurro ghiaccio. Nella serie Lords of Shadow come Trevor \u00e8 un uomo dai fluenti capelli scuri, con indosso una camicia bianca e un mantello verde legato con una cinghia la cui fibbia ricorda il volto di un demone; presenta anche guanti e gambieri in acciaio. Come Alucard i capelli diventano bianchi cos\u00ec come la pelle (sul volto sono presenti delle crepe) e indossa un mantello blu scuro e i guanti sono dotati di artigli; gli occhi presentano l'iride gialla con la sclera nera. Alucard, a prima vista, sembra un individuo freddo, di poche parole e dotato di una forte determinazione. Tuttavia, egli sopporta una grande sofferenza a causa della sua natura vampirica, una maledizione che lo ha costretto a vagare per il mondo e per la quale ha sofferto profondamente a causa della morte della madre Lisa da mani umane in cui lo faceva sentire freddo e cinico verso gli esseri umani. Alucard \u00e8 pessimista, ha sempre un piano per tutto, non lascia nulla al caso, e far\u00e0 tutto il necessario per uccidere Dracula a prescindere dal costo.\nAbilit\u00e0.\nEssendo per met\u00e0 vampiro, Alucard dispone di forza, velocit\u00e0 e riflessi superiori a quelli umani, inoltre \u00e8 in grado di usare i comuni poteri dei vampiri quali la trasformazione in pipistrello, lupo o nebbia. \u00c8 anche un eccellente spadaccino in quanto combatte con un enorme spadone senza il minimo sforzo. La vera forza di Alucard, tuttavia, risiede nella sua padronanza della magia oscura, in quanto \u00e8 stato addestrato personalmente dal padre su questo, anche se il suo potere \u00e8 solo la met\u00e0 di quello di Dracula.\nApparizioni in altri media.\nAlucard fa una piccola apparizione in \"\" dove \u00e8 raffigurato come un adolescente ribelle che ama lo skateboard e la musica, con grande dispiacere di suo padre. Appare nell'episodio della terza stagione \"Ritorno a Castlevania\", inizialmente fingendosi alleato degli eroi prima di rivelarsi in combutta con il Conte.\nAlucard appare come un personaggio principale nella serie animata \"Castlevania\" del 2017 basata sul videogioco \"Castlevania III: Dracula's Curse\" del 1989, doppiato da James Callis. Mentre \u00e8 in lutto per la morte di sua madre per mano della Chiesa che la ha condannata come strega, Alucard tenta di impedire a suo padre di vendicarsi dell'umanit\u00e0. Dracula ferisce mortalmente il figlio, costringendolo a trascorrere un anno a riprendersi all'interno dei livelli sotterranei di Gresit. Alla fine viene risvegliato da Trevor Belmont e Sypha Belnades e, dopo una breve battaglia, accetta di aiutarli a fermare suo padre.\nAlucard fa un cameo come assistente in \"Super Smash Bros. Ultimate\".\nIn \"\", il personaggio di Orlok Dracule, soprannominato \"O.D.\", preset Alucard. \u00c8 doppiato da Ry\u014dtar\u014d Okiayu e Robert Belgrade, i rispettivi attori giapponesi e inglesi di Alucard dal doppiaggio originale di Symphony of the Night.\nAccoglienza.\nAlucard ha ricevuto elogi e critiche da diverse testate videoludiche, principalmente per il suo ruolo in \"Symphony of the Night\". GameSpot lo ha trattato nel suo articolo \"All Time Greatest Game Hero\". In una recensione di \"Symphony of the Night\", RPGFan ha celebrato il fatto che Alucard non fosse un membro del clan Belmont, i protagonisti della maggior parte dei giochi di Castlevania, e ha affermato che il fatto che fosse il figlio di Dracula aggiungesse \"un elemento di profondit\u00e0 alla trama\" a causa alle svariate reazioni che avrebbe ricevuto dagli abitanti del castello di Dracula. RPGamer ha dissentito, osservando che la trama e il ruolo di Alucard \"non sono molto profondi\" e risultano secondari rispetto al \"gameplay\". GameSpot ha definito lo sprite e l'animazione di Alucard \"senza dubbio tra le immagini pi\u00f9 impressionanti dell'intera libreria di Castlevania\". James Paul Gee ha osservato che \"anche se Alucard \u00e8 un cacciatore di vampiri, non ha abilit\u00e0 distintive associate a questa professione\". Nel 2012, GamesRadar lo ha classificato come il 91\u00b0 miglior eroe nei videogiochi. \"Empire\" ha incluso Alucard nella sua lista dei 50 pi\u00f9 grandi personaggi dei videogiochi, classificandolo al 34\u00ba posto.\nL'apparizione di Alucard in \"Aria of Sorrow\" e \"Dawn of Sorrow\" come Genya Arikado \u00e8 stata apprezzata anche dai revisori. RPGamer ha affermato che la maggiore focalizzazione sui personaggi secondari, incluso Arikado, fosse un gradito cambiamento rispetto ai precedenti giochi di \"Castlevania\". RPGFan ha deriso la \"personalit\u00e0 fredda e impassibile\" di Arikado definendola stereotipata, ma ha elogiato lo sviluppo del personaggio del gioco in quanto lo distingueva dai precedenti personaggi della serie. Il passaggio a uno stile anime per i disegni dei personaggi in \"Dawn of Sorrow\" \u00e8 stato per\u00f2 notevolmente criticato, e molti revisori hanno dichiarato di preferire i disegni realizzati da Ayami Kojima. GameSpy ha criticato le \"immagini anime superficiali e senza vita\" e IGN le ha definite \"ridotte al livello della qualit\u00e0 di \"generico anime del sabato mattina\".\nLa sua caratterizzazione nella serie \"Castlevania\" di Netflix ha ottenuto risposte contrastanti poich\u00e9 lui e i suoi alleati sono stati oscurati dai subalterni di Dracula che sono stati visti come membri del cast pi\u00f9 completi di Alucard. GameSpot ha convenuto che le apparizioni del trio nei primi episodi sono state deludenti poich\u00e9 il cast trascorre il tempo interagendo in una biblioteca, aggiungendo che la loro relazione diventa rapidamente poco interessante. D'altra parte, Blasting News ha ritenuto che la seconda stagione di \"Castlevania\" offrisse pi\u00f9 tempo sullo schermo per sviluppare il legame tra Alucard e i suoi amici in contrasto con il suo breve ruolo nella prima stagione. Destructoid ha apprezzato il modo in cui Alucard e Trevor mettono da parte le loro differenze per sconfiggere Dracula, pur continuando a insultarsi a vicenda durante la storia. IGN ha ritenuto che il rapporto tra Alucard e suo padre fosse uno degli aspetti migliori della seconda stagione grazie alle buone prestazioni dei loro doppiatori."}
{"id": "5903146", "revid": "34392", "url": "https://it.wikipedia.org/wiki?curid=5903146", "title": "Shine on Brightly", "text": ""}
{"id": "5903148", "revid": "767487", "url": "https://it.wikipedia.org/wiki?curid=5903148", "title": "Decimo Martelli", "text": ""}
{"id": "5903166", "revid": "767487", "url": "https://it.wikipedia.org/wiki?curid=5903166", "title": "Associazione Sportiva Frosinone 1986-1987", "text": "Questa voce raccoglie le informazioni riguardanti l'Associazione Sportiva Frosinone nelle competizioni ufficiali della stagione 1986-1987."}
{"id": "5903168", "revid": "767487", "url": "https://it.wikipedia.org/wiki?curid=5903168", "title": "Stirpe di drago", "text": "Stirpe di drago (\"Dragon Seed\") \u00e8 un romanzo della scrittrice statunitense Pearl Buck pubblicato nel 1942.\nIl libro descrive la vita dei contadini cinesi in un villaggio fuori Nanjing, in Cina, immediatamente prima e durante l'invasione giapponese nel 1937. Alcuni personaggi cercano protezione della citt\u00e0, mentre altri diventano collaboratori. Questa storia si concentra poco sui dettagli dell'attacco e pi\u00f9 sulle reazioni dei personaggi agli eventi. Nel libro viene trattato il tema del massacro di Nanchino (comunemente chiamato lo Stupro di Nanchino). Il romanzo si svolge durante questi eventi.\nDal libro fu tratta nel 1944 una versione cinematografica: \"La stirpe del drago\" (\"Dragon Seed\") di Harold S. Bucquet e Ack Conway."}
{"id": "5903178", "revid": "287204", "url": "https://it.wikipedia.org/wiki?curid=5903178", "title": "Orchid (gruppo musicale della California)", "text": ""}
{"id": "5903179", "revid": "287204", "url": "https://it.wikipedia.org/wiki?curid=5903179", "title": "Orchid (gruppo musicale)", "text": ""}
{"id": "5903186", "revid": "767487", "url": "https://it.wikipedia.org/wiki?curid=5903186", "title": "Frei.Wild", "text": "Frei.Wild \u00e8 una rock band di Bressanone, Italia, le loro canzoni sono per lo pi\u00f9 cantate in lingua tedesca.\nStoria.\nLa band \u00e8 stata fondata da Philipp Burger (voce, chitarra) e Jonas Nothdurfter (chitarra) nel settembre 2001. Jochen Gargitter (basso) e Christian Fohrer (batteria) si uniscono alla band poco dopo. In principio la band ha cercato di imitare altri gruppi di lingua tedesca come i B\u00f6hse Onkelz e Rammstein.\nNel 2002 \u00e8 stato rilasciato il loro primo album \"Eines Tages\", seguito da \"Wo die Sonne lacht wieder\" nel 2003. Il loro terzo album, \"Mensch oder Gott\", \u00e8 stato pubblicato nel 2004 e il loro quarto \"Mitten ins Herz\" dopo che la band ha cambiato l'etichetta nel 2006. Nel 2007 \u00e8 stato rilasciato il DVD live \"von Nah und Fern\", seguito nel 2008 dall'album in studio \"gegen alles, nichts gegen\". L'album \"Hart am Wind\" \u00e8 stato pubblicato nel 2009 attraverso i \"Rookies &amp; Kings\", un'etichetta di nuova fondazione. Nel 2010 \u00e8 apparso l'album \"Gegengift\", che ha raggiunto il numero due nella classifica degli album tedeschi e ha fatto guadagnare alla band una nomination come miglior gruppo nazionale rock / alternativo agli Echo Award 2011. Nel 2012 l'album \"Feinde deiner Feinde\" \u00e8 di nuovo al numero due nelle classifiche tedesche ed \u00e8 stato nominato per gli Echo Awards 2013. La nomina \u00e8 stata ritirata in seguito. Nel mese di maggio 2013 gold edition di \"Feinde deiner Feinde\" ha raggiunto il numero uno nella classifica degli album tedeschi. Il loro nono album in studio contiene canzoni acustiche ed \u00e8 entrato nelle classifiche degli album tedeschi al numero uno nel dicembre 2013.\nCritiche.\nLa band \u00e8 spesso associata alla politica di destra, nonostante il fatto che i suoi membri abbiano preso le distanze da tutte le forme di estremismo politico sia nelle canzoni, sia ribadito pi\u00f9 volte nelle interviste. Philipp Burger, cantante di Frei.Wild, faceva parte della banda neonazista \"Kaiserj\u00e4ger\" (\"fucilieri dell'imperatore\") prima di fondare Frei.Wild. Burger ha spiegato il suo impegno con i \"Kaiserj\u00e4ger\" come una follia giovanile, in un momento in cui stava cercando la ribellione. Nel 2008 \u00e8 stato associato al partito di destra locale \"Die Freiheitlichen\", ma egli nega di esserne un membro ufficiale.\nLe loro canzoni \"S\u00fcdtirol\" e \"Wahre Werte\" sono spesso criticate come promozione al nazionalismo. La band si difende facendo notare la difficile storia della popolazione tedesca in Alto Adige, spiegando che le linee devono essere comprese nel contesto di italianizzazione. Sono stati invece evidenziati dalla critica anche motivi riconducibili a elementi narrativi insiti alla concezione di sangue e suolo.\nNominati per gli Echo Awards 2013 come miglior gruppo alternativo rock per il loro album \"Feinde deiner Feinde.\" Kraftklub e MIA. chiesero la revoca della nomination e i Frei.Wild vennero esclusi per evitare che l'evento si trasformasse in un dibattito politico.\nNel febbraio 2014 sono stati nominati come miglior gruppo rock alternativo per gli Echo Awards 2014 per il successo commerciale dell'album. Un comitato etico, creato dagli organizzatori Echoes in risposta alla critica pubblica ai Frei.Wild del 2013, ha approvato la band."}
{"id": "5903193", "revid": "767487", "url": "https://it.wikipedia.org/wiki?curid=5903193", "title": "Societ\u00e0 Sportiva Juventus Stabia 1986-1987", "text": "Questa voce raccoglie le informazioni riguardanti la Societ\u00e0 Sportiva Juve Stabia nelle competizioni ufficiali della stagione 1986-1987."}
{"id": "5903211", "revid": "124123", "url": "https://it.wikipedia.org/wiki?curid=5903211", "title": "Stanis\u0142aw Samostrzelnik", "text": "Appartenente all'ordine Cistercense, fu autore di miniature e decorazioni e primo polacco conosciuto a dipingere in stile rinascimentale.\nDipinse affreschi in molte chiese del sud del paese, le pi\u00f9 significative si trovano nel monastero cistercense di Mogi\u0142a, a Cracovia. Altra opera di rilievo \u00e8 il ritratto del Vescovo Piotr Tomicki conservato nella chiesa di San Francesco di Cracovia."}
{"id": "5903218", "revid": "767487", "url": "https://it.wikipedia.org/wiki?curid=5903218", "title": "Villanova (Pennsylvania)", "text": "Villanova \u00e8 un borgo delle \"township\" di Lower Merion e Radnor, nello stato della Pennsylvania, nelle contee di Montgomery e Delaware. Al censimento del 2000 contava 9.189 abitanti.\nIl luogo \u00e8 famoso per ospitare la \"Villanova University\", dove al suo interno \u00e8 presente anche la \"St. Thomas of Villanova Church\"."}
{"id": "5903220", "revid": "92723", "url": "https://it.wikipedia.org/wiki?curid=5903220", "title": "Abbazia di Mogi\u0142a", "text": "L'abbazia di Mogi\u0142a (in polacco \"Opactwo Cysters\u00f3w w Mogile\", in latino \"Abbatia B.M.V. de Clara Tumba\") \u00e8 un'abbazia cistercense situata a Cracovia, in Polonia."}
{"id": "5903223", "revid": "92723", "url": "https://it.wikipedia.org/wiki?curid=5903223", "title": "Chiesa di San Francesco d'Assisi (Cracovia)", "text": "La chiesa di San Francesco d'Assisi (in polacco \"Ko\u015bci\u00f3\u0142 \u015bw. Franciszka z Asy\u017cu\") \u00e8 una chiesa storica di Cracovia, in Polonia."}
{"id": "5903228", "revid": "290023", "url": "https://it.wikipedia.org/wiki?curid=5903228", "title": "Homburg (singolo)", "text": ""}
{"id": "5903234", "revid": "247222", "url": "https://it.wikipedia.org/wiki?curid=5903234", "title": "Dopo il ponte", "text": "Dopo il ponte \u00e8 il secondo album del cantautore italiano Giampiero Artegiani, pubblicato dall'etichetta discografica Polydor nel 1989.\nIl disco arriva a sei anni di distanza dal precedente, intitolato semplicemente con nome e cognome dell'artista, e non \u00e8 seguito da altri album, in quanto negli anni successivi Artegiani decide di produrre e comporre esclusivamente per altri.\nI testi sono opera dall'interprete, il quale si avvale della collaborazione di Marcello Marrocchi per le musiche e di Maurizio Fabrizio per gli arrangiamenti di alcuni brani."}
{"id": "5903236", "revid": "1429175", "url": "https://it.wikipedia.org/wiki?curid=5903236", "title": "Pezzan (Istrana)", "text": "Pezzan \u00e8 una frazione del comune italiano di Istrana, in provincia di Treviso.\nGeografia fisica.\nIl paese dista 1,5\u00a0km da Istrana. Confina con Sala, Padernello, Fossalunga e con Istrana. A sud di Pezzan si trova l'aeroporto militare di Istrana.\nStoria.\nPezzan \u00e8 attestata per la prima volta in un atto del vescovo di Treviso Rozone risalente al 996.\nOrigine del nome.\nIl nome sembra derivare da \u201cfundus pettianus\u201d del colono Pettius (IV-V secolo).\nMonumenti e luoghi d'interesse.\nChiesa parrocchiale.\nLa chiesa, situata in via Montello, \u00e8 consacrata a San Giovanni Bosco.\nAeroporto.\nIn questo paese si trova l'ingresso dell'aeroporto militare, dove ha sede il 51\u00ba Stormo.\nL'evento pi\u00f9 importante riguarda la particolare gara svoltasi il 21 novembre 1981, tra il pilota di Formula 1 Gilles Villeneuve e un caccia F-104 Starfighter. La Ferrari 126 CK di Villeneuve, priva di alettoni per permettere una maggiore velocit\u00e0, duell\u00f2 e batt\u00e9 l'aereo durante una gara di accelerazione su chilometro da fermo."}
{"id": "5903241", "revid": "729019", "url": "https://it.wikipedia.org/wiki?curid=5903241", "title": "Gran Premio motociclistico d'Olanda 1983", "text": "Il Gran Premio motociclistico d'Olanda fu l'ottavo appuntamento del motomondiale 1983; si \u00e8 trattato della 53\u00aa edizione del Gran Premio motociclistico d'Olanda, 35\u00aa valida per il motomondiale dalla sua istituzione nel 1949.\nSi svolse sabato 25 giugno 1983 sul circuito di Assen, e corsero tutte le classi oltre ai sidecar. I vincitori furono Kenny Roberts in classe 500, Carlos Lavado in classe 250, \u00c1ngel Nieto in classe 125 e Eugenio Lazzarini in classe 50. Tra le motocarrozzette trionfarono Rolf Biland e Kurt Waltisperg.\nClasse 500.\nUn grave incidente durante la corsa ha coinvolto il campione del mondo in carica, l'italiano Franco Uncini, che dopo essere caduto \u00e8 stato colpito dal sopraggiungente Wayne Gardner, riportando conseguenze che dopo aver fatto temere per la sua vita, l'hanno comunque tenuto lontano dalle gare per il resto della stagione.\nLa gara \u00e8 stata poi vinta dallo statunitense Kenny Roberts che ha preceduto il giapponese Takazumi Katayama e l'altro statunitense Freddie Spencer; quest'ultimo capeggia anche la classifica provvisoria con 8 punti di vantaggio su Roberts.\nClasse 250.\nSecondo successo consecutivo e quarto stagionale per il pilota venezuelano Carlos Lavado che in questa occasione ha preceduto il connazionale e compagno di squadra Ivan Palazzese e il francese Herv\u00e9 Guilleux.\nLavado capeggia anche la classifica provvisoria con 24 punti di margine sul belga Didier de Radigu\u00e8s.\nClasse 125.\nIn 125 il pilota spagnolo \u00c1ngel Nieto ha ottenuto la quinta vittoria stagionale, consolidando il suo primato in classifica provvisoria; al termine della gara ha preceduto il connazionale Ricardo Tormo e lo svizzero Bruno Kneub\u00fchler.\nClasse 50.\nDi ritorno alle gare a breve distanza dal grave incidente in cui era incorso nel GP di Jugoslavia, l'italiano Eugenio Lazzarini ha ottenuto la vittoria, precedendo lo svizzero Stefan D\u00f6rflinger e lo spagnolo Ricardo Tormo passato da questa gara alla guida della Garelli.\nA questo punto della stagione Lazzarini e D\u00f6rflinger sono appaiati in testa alla classifica mondiale con tre vittorie e due secondi posti a testa.\nClasse sidecar.\nTerza vittoria in quattro gare per l'equipaggio svizzero Rolf Biland-Kurt Waltisperg, che ancora una volta distanzia notevolmente gli inseguitori; sul podio salgono anche Werner Schw\u00e4rzel-Andreas Huber e Masato Kumano-Kunio Takeshima. La gara di Egbert Streuer-Bernard Schnieders, finora secondi nel mondiale, \u00e8 invece compromessa da problemi tecnici che prima li fanno scivolare tra i doppiati nelle retrovie e poi li costringono al ritiro.\nIn classifica Biland conduce con 45 punti, al secondo posto ora c'\u00e8 Schw\u00e4rzel con 34 punti, seguono Streuer a 25 e Kumano a 20."}
{"id": "5903264", "revid": "1305772", "url": "https://it.wikipedia.org/wiki?curid=5903264", "title": "\u00c9cole nationale sup\u00e9rieure de techniques avanc\u00e9es", "text": "La \u00c9cole nationale sup\u00e9rieure de techniques avanc\u00e9es (Scuola nazionale superiore di tecnica avanzata, ENSTA ParisTech) \u00e8 un'universit\u00e0 francese, grande \u00e9cole d'Ingegneria istituita nel 1741, situata a Palaiseau nel campus dell'Universit\u00e0 Parigi-Saclay.\nDidattica.\nSi possono raggiungere i seguenti diplomi: \nDoppie lauree ENSTA ParisTech.\nIl programma T.I.M.E. (Top Industrial Managers for Europe) \u00e8 un progetto di doppia laurea dedicato a tutti gli studenti di ingegneria.\nSi pu\u00f2 sostituire il terzo anno di Ingegneria con due anni di permanenza nella ENSTA ParisTech. \nAl ritorno in Italia, gli studenti, ottenuta la Laurea, si iscrivono a un corso di Laurea Magistrale in Ingegneria presso la Facolt\u00e0 di Ingegneria. Al conseguimento della Laurea Magistrale, lo studente ottiene anche il titolo Master rilasciato dalla ENSTA ParisTech.\nCentri di ricerca.\nLa ricerca alla ENSTA ParisTech \u00e8 organizzata attorno a 6 poli tematici"}
{"id": "5903265", "revid": "80096403", "url": "https://it.wikipedia.org/wiki?curid=5903265", "title": "ENSTA ParisTech", "text": ""}
{"id": "5903268", "revid": "404338", "url": "https://it.wikipedia.org/wiki?curid=5903268", "title": "Museo didattico della seta di Como", "text": ""}
{"id": "5903285", "revid": "124529700", "url": "https://it.wikipedia.org/wiki?curid=5903285", "title": "San Basilio (Galati Mamertino)", "text": "San Basilio (noto anche come San Basilio di Galati; \"Sammasili\" in siciliano) \u00e8 una frazione di abitanti di Galati Mamertino, comune italiano della citt\u00e0 metropolitana di Messina in Sicilia.\nGeografia fisica.\nSan Basilio \u00e8 situata in una vallata circondata da una catena di monti appartenenti ai Nebrodi, area del Curatro, pizzo Rafa o San Giacomo, pizzo Scal\u00ec, pizzo Ucina, serra Dagara, serra del Re, portella Gazzana e Rocche del Crasto. \u00c8 sita circa 95 km a ovest da Messina e 150 km a est da Palermo.\nPosizionato a 689 , \u00e8 attraversato dal fiume omonimo che alimenta la cascata del Catafurco, sito prevalentemente naturalistico ricadente all'interno del Parco dei Nebrodi, meta di numerosi fruitori.\nSociet\u00e0.\nTradizioni e folclore.\nLa festa patronale di San Basilio Magno ricorre il 2 gennaio e la prima domenica d'agosto. Il simulacro sito nell'omonima chiesa, con la statua posta sulla \"vara\" addobbata con i tradizionali bastoni di basilico e i mazzi di spighe, \u00e8 condotta a spalla dai numerosi portatori per tutte le vie di San Basilio.\nCultura.\nIstruzione.\nScuole.\nA San Basilio il servizio scolastico \u00e8 garantito dalla presenza della scuola d'infanzia e primaria \"San Basilio\" appartenenti all'istituto comprensivo \"Longi\" di Frazzan\u00f2, Galati Mamertino, Longi, Mirto e San Salvatore di Fitalia.\nSport.\nA San Basilio aveva sede l'ASD San Basilio, contraddistinto dai colori sociali giallo-blu, che nel 2017 si \u00e8 fuso con l'altra squadra comunale, la Mamertina, dando vita all'ASD Citt\u00e0 di Galati. Nel 2018/2019 partecipa al campionato di Prima Categoria siciliana (girone C) disputando le gare interne nello stadio \"Ducezio\" di Galati Mamertino."}
{"id": "5903292", "revid": "109254532", "url": "https://it.wikipedia.org/wiki?curid=5903292", "title": "Spark Arena", "text": "La Vector Arena \u00e8 un impianto riservato ad eventi sportivi e d'intrattenimento vario situato in Auckland, la pi\u00f9 grande citt\u00e0 della Nuova Zelanda. Dopo diverse posticipazioni, il primo concerto tenuto nell'arena \u00e8 avvenuto nel marzo 2007 da parte del gruppo statunitense Rock Star Supernova."}
{"id": "5903302", "revid": "322321", "url": "https://it.wikipedia.org/wiki?curid=5903302", "title": "Lauro Tisi", "text": "Biografia.\nNasce a Giustino, in provincia ed arcidiocesi di Trento, il 1\u00ba novembre 1962.\nFormazione e ministero sacerdotale.\nCompie gli studi liceali al liceo classico del Collegio arcivescovile come alunno del seminario minore; prosegue gli studi teologici presso il seminario diocesano di Trento.\nIl 26 giugno 1987 \u00e8 ordinato presbitero dall'arcivescovo Alessandro Maria Gottardi per l'arcidiocesi di Trento.\nDal 1987 al 1988 svolge il ministero di viceparroco a Levico Terme; dal 1988 al 1995 \u00e8 vicerettore del seminario di Trento; dal 1995 al 2007 \u00e8 padre spirituale e delegato vescovile per i sacerdoti giovani. Nel 2007 l'arcivescovo Luigi Bressan lo nomina vicario generale e \"moderator curi\u00e6\"; come incaricato vescovile sostiene le attivit\u00e0 della comunit\u00e0 delle suore Camilliane all'interno dell'Ospedale San Camillo di Trento.\nMinistero episcopale.\nIl 10 febbraio 2016 papa Francesco lo nomina arcivescovo metropolita di Trento; succede a Luigi Bressan, dimessosi per raggiunti limiti di et\u00e0. Il 3 aprile successivo riceve l'ordinazione episcopale, nella cattedrale di San Vigilio, dall'arcivescovo Luigi Bressan, coconsacranti il patriarca Francesco Moraglia ed il vescovo Ivo Muser. Durante la stessa celebrazione prende possesso dell'arcidiocesi.\nPosizioni teologiche morali e sociali.\nNel gennaio 2018, visitando un campo profughi di Marco di Rovereto, afferma che la vita di quei profughi, costretti a vivere in 14 in un container, non \u00e8 vita perch\u00e9 \"\u00e8 chiaro che in queste condizioni non si pu\u00f2 stare cos\u00ec a lungo\". Dopo la visita dichiara che l'arcidiocesi trentina metter\u00e0 a disposizione dei profughi 22 posti.\nIl successivo 14 febbraio, durante la messa per il Mercoled\u00ec delle ceneri, esprime il proprio pensiero sull'utilizzo dei social media dichiarando che gli esseri umani hanno bisogno di \"stare concretamente con le persone nella vita familiare come negli ambienti di lavoro\".\nGenealogia episcopale.\nLa genealogia episcopale \u00e8:"}
{"id": "5903305", "revid": "461603", "url": "https://it.wikipedia.org/wiki?curid=5903305", "title": "Marios Neophytou", "text": ""}
{"id": "5903308", "revid": "461603", "url": "https://it.wikipedia.org/wiki?curid=5903308", "title": "Marios Nicolaou (1981)", "text": ""}
{"id": "5903312", "revid": "461603", "url": "https://it.wikipedia.org/wiki?curid=5903312", "title": "Marios Nicolaou (1983)", "text": ""}
{"id": "5903314", "revid": "461603", "url": "https://it.wikipedia.org/wiki?curid=5903314", "title": "Marios Nicolaou", "text": ""}
{"id": "5903316", "revid": "62748", "url": "https://it.wikipedia.org/wiki?curid=5903316", "title": "Paolo Antonio Rolli", "text": ""}
{"id": "5903317", "revid": "461603", "url": "https://it.wikipedia.org/wiki?curid=5903317", "title": "Antonis Nicolaou", "text": ""}
{"id": "5903318", "revid": "619191", "url": "https://it.wikipedia.org/wiki?curid=5903318", "title": "Yami Shibai", "text": ""}
{"id": "5903319", "revid": "461603", "url": "https://it.wikipedia.org/wiki?curid=5903319", "title": "Floros Nicolaou", "text": ""}
{"id": "5903320", "revid": "461603", "url": "https://it.wikipedia.org/wiki?curid=5903320", "title": "Giorgos Nicolaou", "text": ""}
{"id": "5903322", "revid": "461603", "url": "https://it.wikipedia.org/wiki?curid=5903322", "title": "Nikos Nicolaou (calciatore 1973)", "text": ""}
{"id": "5903324", "revid": "287204", "url": "https://it.wikipedia.org/wiki?curid=5903324", "title": "Charis Nikolaou", "text": ""}
{"id": "5903342", "revid": "102247553", "url": "https://it.wikipedia.org/wiki?curid=5903342", "title": "Episodi di The Girlfriend Experience (prima stagione)", "text": "La prima stagione della serie televisiva The Girlfriend Experience, composta da 13 episodi, \u00e8 trasmessa in prima visione negli USA dal 10 aprile 2016 su Starz.\nIn Italia, la stagione \u00e8 stata interamente pubblicata l'11 aprile 2016 sul sito web a pagamento della piattaforma Mediaset Infinity TV.\nE stata trasmessa in prima visione dal 3 al 9 aprile 2018 in seconda serata sul 20. In replica in seconda serata dal 20 gennaio 2019 su italia 1."}
{"id": "5903344", "revid": "115208081", "url": "https://it.wikipedia.org/wiki?curid=5903344", "title": "Walter Da Pozzo", "text": "Biografia.\nWalter Da Pozzo nacque a Vico Equense (Napoli) il 1\u00ba gennaio 1964; nel 1983 si trasfer\u00ec a Roma per frequentare l'Accademia d'arte drammatica. Nella capitale lavor\u00f2 come attore di teatro, di cinema e di televisione, e infine come autore drammatico. Fu diretto pi\u00f9 volte da Marco Tullio Giordana. \n\u00c8 morto a causa di un tumore il 14 ottobre 2019 all'et\u00e0 di 55 anni."}
{"id": "5903348", "revid": "1632387", "url": "https://it.wikipedia.org/wiki?curid=5903348", "title": "Perturbator", "text": "Compone musica synthwave ed \u00e8 noto per aver riportato in auge, insieme ad altri artisti come Power Glove e Waveshaper, il genere creato negli anni '80 da alcuni compositori di colonne sonore. Alla base dei suoi dischi, oltre all'estetica, vengono anche sviluppati temi di carattere cyberpunk.\nBiografia.\nJames Kent \u00e8 nato a Parigi nel 1993, dal giornalista e critico musicale britannico Nick Kent, noto per essere stato uno dei principali articolisti di NME, e la giornalista francese Laurence Romance, anch'ella nota per aver intervistato tra gli anni '80 e '90 diverse rockstar famose per riviste francesi.\nIl debutto discografico come Perturbator arriva con l'EP autoprodotto \"Night Driving Avenger\", il 20 Marzo del 2012, via web. Successivamente, nello stesso anno, vengono diffusi sotto forma di file MP3 anche i primi due album: \"TERROR 404\" e \"I Am the Night\". Rispettivamente, il 1\u00ba maggio e il 21 dicembre. Nel frattempo, il 2 agosto viene diffuso un altro EP: \"Nocturne City\". E, il giorno di Halloween, sempre tramite MP3, lo Split con Protector 101 \"The 80s Slasher EP\". Il 1\u00ba Marzo del 2013, invece, viene diffuso un altro Split con Protector 101: \"LA Cop Duo/Selections\". Poi, il 1\u00ba giugno dello stesso anno, arriva un terzo EP dal titolo \"Sexualizer\". Il 17 giugno del 2014 viene pubblicato finalmente sul mercato un album in studio, il terzo, \"Dangerous Days\". E, quindi, visto il discreto successo, un anno dopo, la stessa casa discografica (la Blood Music) si impegna nello stampare anche i precedenti due album usciti nel 2012. Mentre, il 6 maggio del 2016 arriva il tanto acclamato quarto full-length \"The Uncanny Valley\", pubblicato sempre dall'etichetta finlandese Blood Music. Il 5 settembre del 2017 viene pubblicato, in gran segreto, un mini-album di sei tracce dal titolo \"New Model\".\nNella prima parte del 2021 uscir\u00e0 per la stessa casa discografica il quinto album di inediti dal titolo \"Lustful Sacraments\", che verr\u00e0 anticipato a fine febbraio dal singolo \"Death of the Soul\".\nCuriosit\u00e0.\nInizialmente, Kent suonava la chitarra in varie band black metal locali."}
{"id": "5903351", "revid": "1924342", "url": "https://it.wikipedia.org/wiki?curid=5903351", "title": "What's the Pressure", "text": "What's the Pressure \u00e8 un singolo della cantante belga Laura Tesoro, pubblicato il 17 gennaio 2016 su etichetta discografica VRT Line Extensions. Il brano \u00e8 stato scritto da Sanne Putseys, Louis Favre e Birsen U\u00e7ar.\nA novembre 2015 \u00e8 stato reso noto che Laura avrebbe partecipato al programma di selezione nazionale belga per l'Eurovision Song Contest 2016, chiamato \"Eurosong 2016\". Durante la prima serata della competizione ha cantato \"D\u00fcm Tek Tek\" della cantante turca Hadise, per poi avanzare alla semifinale, nella quale ha ottenuto il maggior numero di televoti cantando \"What's the Pressure\", e infine alla finale del 17 gennaio 2016, nella quale \u00e8 stata proclamata vincitrice dopo aver ottenuto i punteggi pi\u00f9 alti dal televoto e dalle giurie internazionali. All'Eurovision Laura ha cantato \"What's the Pressure\" per diciottesima e ultima nella seconda semifinale, che si \u00e8 tenuta il 12 maggio a Stoccolma, dalla quale si \u00e8 qualificata per la finale del 14 maggio, dove canter\u00e0 per prima su 26 partecipanti. \"What's the Pressure\" ha raggiunto la seconda posizione nella classifica dei singoli pi\u00f9 venduti nelle Fiandre."}
{"id": "5903380", "revid": "110157", "url": "https://it.wikipedia.org/wiki?curid=5903380", "title": "Made of Stars", "text": "Made of Stars \u00e8 un singolo del cantante israeliano Hovi Star, nome d'arte di Hovav Sekulets, pubblicato il 14 marzo 2016 su etichetta discografica Unicell Advanced Cellular Solutions. Il brano \u00e8 stato scritto e composto da Doron Medalie.\nHovi Star ha vinto il processo di selezione nazionale israeliano per l'Eurovision Song Contest 2016, chiamato \"HaKokhav HaBa L'Eirovizion\", la cui finale si \u00e8 svolta il 3 marzo 2016. \"Made of Stars\" \u00e8 una delle oltre cento canzoni inviate all'ente televisivo israeliano da portare all'Eurovision. Hovi ha cantato \"Made of Stars\" per quarto nella seconda semifinale dell'Eurovision, che si \u00e8 tenuta il 12 maggio a Stoccolma, e si \u00e8 qualificato per la finale del 14 maggio, dove canter\u00e0 per settimo su 26 partecipanti.\nPrima dell'Eurovision, Hovi Star ha cantato \"Made of Stars\" a Riga, in Lettonia, il 2 aprile 2016, e a Mosca, in Russia, il 3 aprile. \"Made of Stars\" ha raggiunto il quinto posto nella classifica radiofonica israeliana e il novantatreesimo nella classifica dei singoli svedese."}
{"id": "5903394", "revid": "287204", "url": "https://it.wikipedia.org/wiki?curid=5903394", "title": "Vuelta a Andaluc\u00eda 1985", "text": "La Vuelta a Andaluc\u00eda 1985, in quell'edizione Ruta Ciclista del Sol, trentunesima edizione della corsa, si svolse dal 5 al 10 febbraio 1985 su un percorso di 849,9 km ripartiti in 5 tappe (la quinta suddivisa in 2 semitappe) pi\u00f9 un prologo iniziale. Fu vinto da Rolf G\u00f6lz, davanti a Miguel Indurain e Jes\u00fas Blanco Villar.\nCollegamenti esterni.\nhttp://www.sitiodeciclismo.net/ritfiche.php?ritid=30572&amp;wedstrijdvoorloopid=787#ucira"}
{"id": "5903396", "revid": "599013", "url": "https://it.wikipedia.org/wiki?curid=5903396", "title": "Destroying Angel", "text": ""}
{"id": "5903398", "revid": "729019", "url": "https://it.wikipedia.org/wiki?curid=5903398", "title": "1\u00ba de Mayo (metropolitana di Siviglia)", "text": "1\u00ba de Mayo \u00e8 una stazione della metropolitana di Siviglia, situata sulla linea 1. Aperta il 2 aprile 2009, si trova sulla avenida de Federico Mayo Gayarre. In futuro si prevede che avr\u00e0 una stazione di corrispondenza con la linea 4 alla stazione Clemente Hidalgo."}
{"id": "5903402", "revid": "110157", "url": "https://it.wikipedia.org/wiki?curid=5903402", "title": "Heartbeat (Justs)", "text": "Heartbeat (\"Battito del cuore\") \u00e8 il singolo di debutto del cantante lettone Justs Sirmais, pubblicato il 3 febbraio 2016 su etichetta discografica Aminata Music. Il brano \u00e8 stato scritto, composto e prodotto da Aminata Savadogo, che ha rappresentato la Lettonia all'Eurovision Song Contest 2015 arrivando sesta e distinguendosi per il suo sound sperimentale.\nIl 31 gennaio 2016 \u00e8 stato reso noto che Justs avrebbe partecipato alla seconda edizione di \"Supernova\", il talent show lettone che avrebbe stabilito chi mandare all'Eurovision Song Contest 2016. Dopo essere avanzato dai quarti di finale del 7 febbraio ottenendo il 40% dei televoti su dieci partecipanti, Justs \u00e8 passato alla semifinale del 21 febbraio, che ha superato ottenendo il maggior numero di voti dal pubblico. Nella finale del 28 febbraio ha ricevuto 20.725 televoti, il massimo della serata, ottenendo cos\u00ec la possibilit\u00e0 di rappresentare la Lettonia all'Eurovision con \"Heartbeat\".\nPrima dell'Eurovision, Justs ha cantato \"Heartbeat\" a Riga, capitale della Lettonia, il 2 aprile 2016 durante un meeting con gli altri partecipanti dell'Eurovision. Justs ha cantato \"Heartbeat\" per primo nella seconda semifinale dell'Eurovision, che si \u00e8 tenuta il 12 maggio a Stoccolma, e si \u00e8 qualificato per la finale del 14 maggio, dove canter\u00e0 per ventesimo su 26 partecipanti."}
{"id": "5903404", "revid": "76963", "url": "https://it.wikipedia.org/wiki?curid=5903404", "title": "Susan Ward", "text": "Carriera.\nWard ha cominciato la sua carriera da modella all'et\u00e0 di 13 anni, lasciando la scuola e trasferendosi a New York per farlo, decidendo che quello sarebbe stato il suo lavoro negli anni successivi. Nel 1995 appare nella soap opera della ABC La valle dei pini; in seguito interpreta il ruolo di Bree nella serie televisiva della NBC del 1996 da dieci episodi I ragazzi di Malibu.\nAlla fine del 1996 Ward ottiene un ruolo nella soap opera di Aaron Spelling \"Sunset Beach\", dove interpreta Meg Evans. Susan rimase nel cast della soap fino al Dicembre 1999, ovvero quando fin\u00ec la serie. In seguito inizi\u00f2 una carriera cinematografica, interpretando la psicopatica Brittany Foster nel thriller erotico The In Crowd. Il film \u00e8 stato un flop al cinema, mentre guadagn\u00f2 maggiormente nelle vendite in Home video. L'anno successivo Ward svolge il ruolo di Jill nel film Amore a prima svista. Ha anche recitato in numerosi altri film direct-to-DVD, oltre ad essere apparsa in numerosi show televisivi, pi\u00f9 in particolare Friends.\nPoi prende parti ad altre serie tv come \"Make It or Break It - Giovani campionesse\", o ad altri film, come \"Sex Crimes 2 - Pronte a tutto\" (2004), \"Jack Hunter\".\nVita privata.\nWard \u00e8 nata a Monroe, Louisiana. Ha frequentato una scuola privata cristiana (la Monroe Christian School), cos\u00ec come la Ouachita Parish High School, a Monroe, LA. Ha frequentato brevemente la Northeast Louisiana University (ora University of Louisiana at Monroe).\nWard \u00e8 sposata con David C. Robinson, il vice-presidente della Morgan Creek Productions, la casa di produzione cinematografica che ha prodotto \"Hey - You're Supposed to be Over There...\". Si sono conosciuti quando lui la fece entrare nel mondo del cinema nel 1999; si sposarono il 4 giugno 2005. Il Dr. Wayne Keltner, un amico della sposa, celebr\u00f2 le nozze. Insieme hanno dato vita a un figlio, Spanky, il 14 luglio 2013. Inoltre Susan ha un fratello, Michael Ward."}
{"id": "5903412", "revid": "481666", "url": "https://it.wikipedia.org/wiki?curid=5903412", "title": "The Fighting Coward", "text": ""}
{"id": "5903423", "revid": "767487", "url": "https://it.wikipedia.org/wiki?curid=5903423", "title": "Kiss That Frog", "text": "Kiss That Frog \u00e8 il quarto singolo del musicista britannico Peter Gabriel estratto dall'album \"Us\" e pubblicato nel 1993.\nIl brano.\nLa storia del brano \u00e8 ispirata dal libro \"Il mondo incantato\" (\"The Uses of Enchantment. The Meaning and Importance of Fairy Tales\") di Bruno Bettelheim, vincitore del National Book Award nel 1977. Il libro esplora il rapporto tra fiabe e miti freudiani e il caso della favola \"Il principe ranocchio\" \u00e8 affrontato in termini sessuali.\nPeter Gabriel concep\u00ec il brano mentre stava lavorando alla colonna sonora del film Birdy - Le ali della libert\u00e0 del 1984.\nIl video, diretto da Brett Leonard, ha vinto l'MTV Video Music Awards per i migliori effetti speciali (Best Visual Effects) nel 1994."}
{"id": "5903426", "revid": "110157", "url": "https://it.wikipedia.org/wiki?curid=5903426", "title": "Fairytale (Eneda Tarifa)", "text": "Fairytale \u00e8 un singolo della cantante albanese Eneda Tarifa, pubblicato il 30 marzo 2016 su etichetta discografica Universal Music Denmark. Il brano, originariamente cantato in lingua albanese e intitolato \"P\u00ebrrall\u00eb\" (\"Fiaba\"), \u00e8 stato scritto e composto da Olsa Toqi.\nIl 27 dicembre 2015 Eneda Tarifa ha vinto, cantando \"P\u00ebrrall\u00eb\", la 54\u00aa edizione del Festivali i K\u00ebng\u00ebs, festival albanese che annualmente funge da metodo di selezione nazionale albanese per l'Eurovision Song Contest 2016 di Stoccolma, Svezia.\nLa canzone \u00e8 stata successivamente tradotta in inglese per l'Eurovision, dove Eneda si \u00e8 esibita per 17\u00aa nella seconda semifinale, classificandosi 16\u00aa con 45 punti e non avanzando verso la finale."}
{"id": "5903429", "revid": "287204", "url": "https://it.wikipedia.org/wiki?curid=5903429", "title": "Atlante Internazionale delle Nubi", "text": "LAtlante Internazionale delle Nubi (noto anche semplicemente come Atlante delle Nubi e in inglese come \"International Cloud Atlas\") fu pubblicato per la prima volta nel 1896 e viene da allora continuamente stampato.\nLo scopo iniziale era di essere di supporto alla formazione dei meteorologi e di promuovere l'utilizzo di un vocabolario specialistico nella descrizione delle nubi, entrambi fattori importanti della nascente scienza della previsione meteorologica.\nLa prima edizione fece largo uso di tavole stampate a colori da fotografie a colori, una tecnica a quel tempo ancora ai primordi, e che si dimostr\u00f2 subito essere molto economica rispetto alle tavole disegnate e colorate a mano. Da allora sono state pubblicate numerose edizioni successive.\nPrima edizione.\nLa prima pubblicazione fu curata da Hugo Hildebrand Hildebrandsson, Albert Riggenbach e L\u00e9on Teisserenc de Bort, membri della Commissione Nubi dell'International Meteorological Committee conosciuto anche come International Meteorological Organization (ora diventata Organizzazione meteorologica mondiale).\nConsiste di una serie di tavole a colori di nubi con testo in inglese, francese e tedesco. I titoli delle pagine erano riportati nelle tre lingue ufficiali e lo stesso Atlante \u00e8 noto anche con i suoi nomi in francese e tedesco che sono rispettivamente \"Atlas international des nuages\" e \"Internationaler Wolkenatlas\". Questi nomi furono decisi dalla Commissione Nubi che comprendeva anche Julius von Hann, Henrik Mohn e Abbott Lawrence Rotch.\nLa prima edizione si caratterizz\u00f2 per l'utilizzo delle tavole stampate colori invece che disegnate e colorate a mano. La maggior parte delle tavole erano fotografie a colori, ma c'erano anche disegni. La prima tipologia di nubi rappresentata fu il cirrus con fotografia a colori. A quell'epoca le fotografie a colori erano ancora una novit\u00e0, piuttosto complessa e costosa e non erano disponibili foto per tutte le tipologie di nubi; la Commissione Nubi fu pertanto costretta ad usare anche disegni per poter riprodurre tutte le tipologie di nubi.\nLa prima edizione fu in parte ispirata dall'osservazione del meteorologo inglese Ralph Abercromby che le tipologie delle nubi erano le stesse in ogni parte del mondo. Abercromby e Hildebrandsson avevano sviluppato una nuova classificazione delle nubi che era gi\u00e0 stata pubblicata nel 1890 nel \"Cloud Atlas\" da Hildebrandsson, Wladimir K\u00f6ppen e Georg von Neumayer. Altri lavori similari pubblicati precedentemente erano \"Nordeuropas Sky-former\" di M. Weilbach (Copenhagen, 1881), \"Wolkentafeln\" di M. Singer (Monaco, 1892), \"Classificazione delle nubi\" della Specola Vaticana (Roma, 1893) e \"Cloudland\" del reverendo W. Clement Ley (Londra, 1894).\nEdizioni successive.\nDopo la prima edizione del 1896, l'Atlante fu pubblicato nel 1911, 1932, 1939, 1956, 1975, 1987 e 2017.\nL'edizione del 1932 fu intitolata \" International Atlas of Clouds and of States of the Sky\" (Atlante Internazionale delle Nubi e dello Stato del Cielo). Oltre alle tre lingue originarie (inglese, francese e tedesco) questa edizione fu pubblicata anche in catalano (\"Atles Internacional dels N\u00favols i dels Estats del cel\") grazie al mecenatismo di Rafel Patxot membro del comitato scientifico che collaborava con il Servei Meteorol\u00f2gic de Catalunya (Servizio Meteorologico della Catalogna), che sponsorizz\u00f2 l'intera pubblicazione.\nNell'edizione del 1939 il titolo fu modificato in \"International Atlas of Clouds and Types of Skies\" (Atlante Internazionale delle Nubi e Tipi di Cielo). L'edizione del 1956 fu la prima pubblicata in due volumi, una di solo testo e l'altra dedicata alle immagini. Questo ridusse i costi e rese pi\u00f9 semplice la pubblicazione in altre lingue. Si ebbero cos\u00ec le versioni in norvegese (\"Internasjonalt skyatlas 1956\") nel 1958, e in polacco (\"Mi\u0119dzynarodowy atlas chmur; atlas skr\u00f3cony\") nel 1959. La versione in olandese (\"Wolkenatlas. Bewerkt naar de Internationale verkorte wolkenatlas van de Meteorologische Wereldorganisatie\") comparve nel 1967.\nEdizione del 1975.\nL'edizione del 1975 fu pubblicata in due volumi a distanza di 12 anni tra loro: Volume I (testo) nel 1975 e Volume II (tavole) nel 1987.\nLe innovazioni includevano un nuovo capitolo con la descrizione delle nubi viste dall'alto, come appaiono da un aereo. La precedente classificazione delle idrometeore fu sostituita dalla nuova classificazione di meteora, in cui le idrometeore sono uno dei gruppi:\nEdizione del 2017.\nL'edizione del 2017 dell'Atalante Internazionale delle Nubi ha introdotto 12 nuove formazioni nuvolose - una nuova specie, cinque nuove caratteristiche aggiuntive, un nuovo tipo di nuvola accessoria, e cinque nuove nuvole speciali. L'edizione del 2017 dell'atlante \u00e8 disponibile online. \nDi seguito sono riportate le nuove aggiunte::\nAlcuni fenomeni particolari sono stati riconosciuti ufficialmente dal WMO ed \u00e8 stato assegnato loro un nome specifico:"}
{"id": "5903434", "revid": "124123", "url": "https://it.wikipedia.org/wiki?curid=5903434", "title": "Li Kan", "text": "Biografia.\nFunzionario al servizio degli Yuan, Li si appassion\u00f2 a tal punto allo studio del bamb\u00f9 che si dimise in anticipo dalla sua carica per consacrarvisi interamente.\nScrisse un \"Trattato sistematico del bamb\u00f9\" () che contiene, oltre a una storia del soggetto, consigli pratici per dedicarvisi, nonch\u00e9 la trattazione botanica delle varie specie.\nLa sua raccomandazione di procedere a uno schizzo preliminare \u00e8 caratteristica dalla sua minuziosit\u00e0. Bench\u00e9 impeccabile, la sua opera pittorica manca della spontaneit\u00e0 a cui i letterati attribuivano tanto pregio. Una delle sue opere di maggior interesse \u00e8 \"Bamb\u00f9\", rotolo in lunghezza a inchiostro su carta, ripartito tra il Gu Gong e la Nelson Gallery di Kansas City."}
{"id": "5903437", "revid": "1772671", "url": "https://it.wikipedia.org/wiki?curid=5903437", "title": "Welcome Stranger", "text": ""}
{"id": "5903438", "revid": "1305772", "url": "https://it.wikipedia.org/wiki?curid=5903438", "title": "Open Season", "text": ""}
{"id": "5903441", "revid": "1305772", "url": "https://it.wikipedia.org/wiki?curid=5903441", "title": "Call Me Mister", "text": ""}
{"id": "5903443", "revid": "1305772", "url": "https://it.wikipedia.org/wiki?curid=5903443", "title": "Clash by Night", "text": ""}
{"id": "5903447", "revid": "1305772", "url": "https://it.wikipedia.org/wiki?curid=5903447", "title": "Deep in My Heart", "text": ""}
{"id": "5903448", "revid": "110157", "url": "https://it.wikipedia.org/wiki?curid=5903448", "title": "Midnight Gold", "text": "Midnight Gold \u00e8 un singolo del gruppo musicale indie rock georgiano Nika Kocharov &amp; Young Georgian Lolitaz, pubblicato il 30 marzo 2016 su etichetta discografica Universal Music Denmark. Il brano \u00e8 stato scritto e composto da Kote Kalandadze.\nIl 15 dicembre 2015 i Nika Kocharov &amp; Young Georgian Lolitaz sono stati selezionati dall'ente televisivo georgiano per rappresentare la Georgia all'Eurovision Song Contest 2016. Il 15 febbraio 2016 si \u00e8 svolta una finale nazionale, nella quale pubblico e televoto avrebbero determinato la canzone da mandare all'Eurovision tra \"Pain in My Heart\", \"Right or Wrong\", \"Sugar and Milk\", \"We Agree\" e \"Midnight Gold\". Quest'ultima ha ottenuto 1.310 dei 1.518 televoti totali, ottenendo cos\u00ec il diritto di essere cantata davanti a tutta Europa. I Nika Kocharov &amp; Young Georgian Lolitaz si sono esibiti per sedicesimi nella seconda semifinale dell'Eurovision, che si \u00e8 tenuta il 12 maggio a Stoccolma, dalla quale si sono qualificati per la finale del 14 maggio. Nella finale canteranno per ventitreesimi su 26 partecipanti."}
{"id": "5903449", "revid": "287204", "url": "https://it.wikipedia.org/wiki?curid=5903449", "title": "Saiko (personaggio)", "text": "Saiko, alter ego Raymond McCreary, \u00e8 un personaggio dei fumetti DC Comics creato da Scott Snyder e Greg Capullo per \"Nightwing\" (vol. 4) n. 1 (novembre 2011).\nRaymond era amico e compagno del circo di Dick Grayson. Dopo l'omicidio della famiglia di Dick commesso dal mafioso Tony Zucco e la sua adozione per mano di Bruce Wayne, Raymond decise di viaggiare per il mondo per migliorare la sua abilit\u00e0 col trapezio.\nVenne preso e addestrato dalla Corte dei gufi, un'organizzazione di killer professionisti e mercenari.\nBiografia.\nDa ragazzo, Raymond McCreary era un artista del circo al Circus di Haly a fianco di Dick Grayson, Raya Vestri, e Zane.\nRaymond, Dick e Raya erano buoni amici, ma Raymond e Raya provavano un'invidia segreta per Dick, a causa della sua abilit\u00e0 e notoriet\u00e0 nel circo. Dick infatti era la star dello spettacolo e i suoi amici semplicemente assistenti.\nQuando Dick rimase orfano di entrambi i genitori e fu adottato dal miliardario Bruce Wayne, il Tribunale della Corte dei gufi, avendo perso Dick come loro vero candidato per un nuovo leader di killer professionisti e mercenari, prese Raymond al suo posto. Torturato con un addestramento postipnotico, che includeva modifiche genetiche, elettroshock prenatali e lasciato nel bosco legato per giorni per resistere al clima, Ryamond fu attaccato agli occhi da parte degli uccelli, rimanendo segnato da cicatrici distintive.\nAnni dopo, assunse l'identit\u00e0 di Saiko eper attaccare Dick Grayson a Gotham City, solo per essere intercettato da Nightwing (lo stesso Dick Grayson). Durante un combattimento senza esclusioni di colpi, Dick riusc\u00ec a prevalere su Raymond, che apparentemente rimase vittima di un'esplosione\nSuccessivamente, si scopre che Raymond riusc\u00ec a sopravvivere e pi\u00f9 agguerrito che mai torn\u00f2 Gotham City per avere la sua vendetta su Nightwing, ma stavolta fu affrontato da Batman, arrestato e condotto nel manicomio di Arkham Asylum.\nPoteri e abilit\u00e0.\nRaymond \u00e8 stato addestrato dalla Corte dei gufi alle varie arti marziali e ad ogni tecnica di assassinio.\nRaymond fisicamente \u00e8 all'apice della perfezione umana in ogni campo, in quanto gli esercizi fisici intensi a cui si sottopone costantemente gi\u00e0 dalla preadolescenza, lo hanno portato ad avere superbi attributi fisici sotto tutti gli aspetti possibili. Avendo subito ogni sorta di tortura, ha sviluppato una grandissima resistenza al dolore fisico, inoltre possiede una gran forza fisica e i suoi riflessi e la sua agilit\u00e0 come anche la sua coordinazione nei movimenti sono paragonabili a quelli dei migliori acrobati e trapezisti.\n\u00c8 un esperto di armi bianche, di tecniche stealth, di spionaggio ed \u00e8 un esperto di esplosivi.\nLa terribile tortura che lo ha privato della vista gli ha affinato i sensi rimasti. Il suo iper sviluppato-udito gli permette di sentire suoni inudibili da orecchio umano, come ad esempio gli ultrasuoni oppure capire se una persona mente grazie alla variazione del ritmo del battito cardiaco. Anche l'olfatto, il gusto, e il tatto hanno lo stesso tipo di sensibilit\u00e0; ad esempio, palpando l'inchiostro stampato sul giornale, Raymond riesce a leggere ci\u00f2 che c'\u00e8 scritto. Ma la sua prerogativa principale \u00e8 un sesto senso che funziona come un \"radar\" che gli consente di individuare la posizione di oggetti e persone pur senza vederle."}
{"id": "5903463", "revid": "830939", "url": "https://it.wikipedia.org/wiki?curid=5903463", "title": "Musonio Rufo", "text": ""}
{"id": "5903465", "revid": "481666", "url": "https://it.wikipedia.org/wiki?curid=5903465", "title": "Hit the Deck", "text": ""}
{"id": "5903471", "revid": "38120", "url": "https://it.wikipedia.org/wiki?curid=5903471", "title": "Il selvaggio", "text": ""}
{"id": "5903472", "revid": "1305772", "url": "https://it.wikipedia.org/wiki?curid=5903472", "title": "Island in the Sun", "text": ""}
{"id": "5903473", "revid": "1305772", "url": "https://it.wikipedia.org/wiki?curid=5903473", "title": "Love Me or Leave Me", "text": ""}
{"id": "5903479", "revid": "125377470", "url": "https://it.wikipedia.org/wiki?curid=5903479", "title": "Marvelous (azienda)", "text": " \u00e8 una casa produttrice di videogiochi e anime giapponese, fondata nel 2011 come risultato della fusione di Marvelous Entertainment con AQ Interactive e Liveware. Inizialmente chiamata Marvelous AQL, la societ\u00e0 ha assunto l'attuale denominazione il 1\u00ba luglio 2014."}
{"id": "5903485", "revid": "767487", "url": "https://it.wikipedia.org/wiki?curid=5903485", "title": "Yanko Dau\u010d\u00edk", "text": "Biografia.\nNato in Cecoslovacchia, era figlio di Ferdinand Dau\u010d\u00edk, calciatore e poi allenatore. La sorella Ana Viola spos\u00f2 il fuoriclasse L\u00e1szl\u00f3 Kubala, che fu anche suo compagno di squadra come il di lui figlio Branko.\nLasci\u00f2 la Slovacchia con la famiglia per raggiungere Kubala fuggito dall'Ungheria in occidente.\nYanko ebbe anche un figlio calciatore, Ignacio. \u00c9 morto il 13 maggio 2017 a Madrid.\nCarriera.\nInizia la carriera agonistica nel , societ\u00e0 con cui ottiene il quinto posto finale del Gruppo II della Segunda Divisi\u00f3n 1959-1960.\nNel 1960 viene ingaggiato dal , militante nella massima serie spagnola. Con i betici ottiene il sesto posto nella stagione 1960-1961 ed il nono in quella seguente.\nLe buone prestazioni con il Betis gli valgono la chiamata al pi\u00f9 blasonato .\nCon madridisti vince il campionato spagnolo nel 1963 e 1964, pur rimanendo ai margini della rosa.\nNel 1964 scende di categoria per giocare nel , con mantiene la categoria al termine della Segunda Divisi\u00f3n 1964-1965. L'anno seguente, dopo un breve passaggio all', ritorna al Melilla con cui retrocede in terza serie.\nNella stagione 1966-1967 passa al , sempre tra i cadetti, con cui ottiene il quinto posto del Gruppo II.\nNel 1967 segue il padre Ferdinand, il cognato L\u00e1szl\u00f3 Kubala ed il nipote Branko in Canada per giocare nei , con cui ottiene il quarto posto nella Western Division della NPSL 1967, risultando il miglior marcatore ed assist-man stagionale del suo club.\nL'anno dopo inizia la stagione 1968, che fu tra l'altro la prima edizione della NASL, sempre con i \"Falcons\", prima di trasferirsi in Cile per giocare nell'Universidad da Chile.\nDopo l'esperienza cilena torna in patria per giocare nuovamente nel Rayo Vallecano. Con il Rayo ottenne il nono posto della Segunda Divisi\u00f3n 1968-1969.\nL'anno dopo passa al ottenendo l'ottavo posto finale.\nNel 1970 Dau\u010d\u00edk torna a giocare nella massima serie spagnola con l' voluto dal padre Ferdinand, allenatore dei catalani, che fu contestato per questo. Con il club bianco-blu ottiene l'undicesimo posto finale al termine della Primera Divisi\u00f3n 1970-1971.\nL'anno dopo torna a giocare in cadetteria con lo , con cui retrocede in terza serie."}
{"id": "5903486", "revid": "110157", "url": "https://it.wikipedia.org/wiki?curid=5903486", "title": "Dermatografia", "text": "La dermatografia (letteralmente \"scrivere sulla pelle\") \u00e8 una forma di orticaria che rende la pelle estremamente sensibile, anche con una lieve pressione sono visibili dei segni che seguono il percorso della pressione effettuata sulla pelle. Approssimativamente il 2-5% della popolazione mondiale \u00e8 affetta da dermatografia."}
{"id": "5903487", "revid": "481666", "url": "https://it.wikipedia.org/wiki?curid=5903487", "title": "The Mating Season", "text": ""}
{"id": "5903489", "revid": "899609", "url": "https://it.wikipedia.org/wiki?curid=5903489", "title": "Marvelous AQL", "text": ""}
{"id": "5903490", "revid": "899609", "url": "https://it.wikipedia.org/wiki?curid=5903490", "title": "Marvelous Europe", "text": ""}
{"id": "5903492", "revid": "1654832", "url": "https://it.wikipedia.org/wiki?curid=5903492", "title": "The Opposite Sex", "text": ""}
{"id": "5903495", "revid": "1305772", "url": "https://it.wikipedia.org/wiki?curid=5903495", "title": "Bedtime Story (disambigua)", "text": ""}
{"id": "5903496", "revid": "110157", "url": "https://it.wikipedia.org/wiki?curid=5903496", "title": "Museo del bosco e del cervo della Mesola", "text": "Il Museo del bosco e del cervo della Mesola \u00e8 ospitato al secondo piano del castello di Mesola.\nL'esposizione \u00e8 dedicata all'evoluzione del territorio mesolano e all'illustrazione delle sue caratteristiche pi\u00f9 salienti, tra cui il bosco della Mesola e il suo cervo delle dune.\nUno dei temi trattati \u00e8 il rapporto della Delizia Estense con il territorio circostante, come la Sacca e il porto di Goro, il lungo viale alberato, la cinta muraria inerente al recinto della Delizia. Spazio \u00e8 dato anche alla flora e alla fauna dell'allora riserva di caccia degli Estensi. Nel museo si trovano esposte anche copie di fogli dell'erbario del pittore Filippo de Pisis, il quale raccolse, classific\u00f2 e conserv\u00f2 piante del bosco della Mesola all'inizio del Novecento. \nUna sezione apposita \u00e8 riservata al cervo della Mesola, ritratto all'interno della storia e della cultura del Ferrarese, nella religione cristiana, nell'arte e nella tradizione rinascimentale della corte degli Este. Si tratta di unica specie autoctona dell'Italia peninsulare e presente all'interno dell'attigua Riserva naturale Bosco della Mesola in circa 150 esemplari."}
{"id": "5903497", "revid": "1305772", "url": "https://it.wikipedia.org/wiki?curid=5903497", "title": "Our Town", "text": ""}
{"id": "5903498", "revid": "287204", "url": "https://it.wikipedia.org/wiki?curid=5903498", "title": "Our Town (film)", "text": ""}
{"id": "5903501", "revid": "1305772", "url": "https://it.wikipedia.org/wiki?curid=5903501", "title": "That Uncertain Feeling", "text": ""}
{"id": "5903514", "revid": "1305772", "url": "https://it.wikipedia.org/wiki?curid=5903514", "title": "The Philadelphia Story", "text": ""}
{"id": "5903515", "revid": "287204", "url": "https://it.wikipedia.org/wiki?curid=5903515", "title": "The Philadelphia Story (film)", "text": ""}
{"id": "5903518", "revid": "1498232", "url": "https://it.wikipedia.org/wiki?curid=5903518", "title": "Villa San Giovanni (disambigua)", "text": ""}
{"id": "5903521", "revid": "1305772", "url": "https://it.wikipedia.org/wiki?curid=5903521", "title": "Topper Returns", "text": ""}
{"id": "5903524", "revid": "1543377", "url": "https://it.wikipedia.org/wiki?curid=5903524", "title": "Pure McCartney", "text": "Pure McCartney \u00e8 la quinta raccolta del cantautore inglese Paul McCartney, pubblicata il 10 giugno 2016 su etichetta Hear Music.\nIl disco.\nQuinta raccolta del musicista, gi\u00e0 a fine marzo del 2016 c'erano delle voci su una possibile pubblicazione dell'album attraverso degli indizi criptici sui canali ufficiali Facebook e Twitter di McCartney , fino a quando il 31 marzo ha pubblicato la notizia ufficiale sul suo sito ufficiale con tanto di trackist delle varie versioni.\nAl suo interno sono presenti tutti i singoli post Beatles pubblicati dal cantante incisi sia con il suo gruppo degli Wings, che durante la sua carriera solista, ovvero dal periodo che va dal 1970 (con la pubblicazione del primo singolo \"Another Day\") fino al 2015, compresi i singoli \"Hope for the Future\" e il remix del 2015 di \"Say Say Say\" in duetto con Michael Jackson.\nNel CD si possono notare assenze di alcuni brani celebri, come \"The Girl Is Mine\" (ancora in duetto con Michael Jackson), \"Wonderful Christmastime\" e \"Freedom (studio mix)\".\nA proposito di questo progetto, Paul McCartney, sul sito ufficiale, ha dichiarato:\nL'album contiene tracce estratte da tutti i suoi album in studio ufficiali, con l'eccezione di \"Flowers in the Dirt\", \"\u0421\u043d\u043e\u0432\u0430 \u0432 \u0421\u0421\u0421\u0420\", \"Run Devil Run\" e \"Driving Rain\".\nCopertina.\nLa foto di copertina \u00e8 stata scattata da Linda McCartney durante le sessioni di registrazione per l'album \"Ram\" nel 1970/1971.\nGli altri scatti utilizzati per il libretto del CD (di 18 pagine nell'edizione standard e di 42 nella deluxe), sono a opera di Linda McCartney, Mary McCartney, Graham Hughes, David Dugley, Richard Haughton e MJ Kim.\nPubblicazione.\n\"Pure McCartney\" \u00e8 stato pubblicato il 10 giugno 2016 in tutto il mondo in tre diversi formati: standard (in formato doppio CD), deluxe (in formato quadruplo CD) e in vinile (con 4 vinili).\nTracce.\nTesti e musiche di Paul McCartney, eccetto dove indicato."}
{"id": "5903527", "revid": "287204", "url": "https://it.wikipedia.org/wiki?curid=5903527", "title": "Marriott", "text": ""}
{"id": "5903528", "revid": "54354", "url": "https://it.wikipedia.org/wiki?curid=5903528", "title": "Starwood", "text": ""}
{"id": "5903529", "revid": "122907043", "url": "https://it.wikipedia.org/wiki?curid=5903529", "title": "Francesco Cazzamini-Mussi", "text": "Biografia.\nFiglio di Giuseppe Cazzamini e Barbara Mussi, egli compose, con lo pseudonimo di Francesco Margaritis, le sue prime poesie, poi raccolte in \"Canti dell'adolescenza\" (1908). Fu legato da amicizia a Marino Moretti, con cui scrisse anche poemi drammatici e del quale redasse la prima monografia (\"Marino Moretti\", Vallecchi, 1931). Fu recensore e autore di libri d'avventura. Nonostante la copiosa produzione, \u00e8 stato obliato. In tempi recenti si segnala la ristampa di \"Omagg a Meneghin\", una raccolta di versi in dialetto milanese (Ledizioni, 2015). \nTradusse \"Novelle comiche\" di Maupassant (Rizzoli, 1936) e i \"Ricordi\" di Marco Aurelio nel 1943, sulla seconda edizione di Stich: sono tutt'oggi pubblicati da Einaudi, rivisti da Carlo Carena sul testo di Theiler."}
{"id": "5903531", "revid": "941341", "url": "https://it.wikipedia.org/wiki?curid=5903531", "title": "Francesco Cazzamini Mussi", "text": ""}
{"id": "5903532", "revid": "2101433", "url": "https://it.wikipedia.org/wiki?curid=5903532", "title": "Apr\u00e8s toi", "text": "Apr\u00e8s toi (\"Dopo di te\") \u00e8 stata la canzone vincitrice dell'Eurovision Song Contest 1972, scritta da Mario Panas, Klaus Munro e Yves Dessca e cantata, in francese, dalla cantante greca Vicky L\u00e9andros, in rappresentanza del Lussemburgo.\nIl brano \u00e8 una ballata drammatica, in cui la cantante spiega al suo amato che cosa le \u00e8 successo ora che lui l'ha lasciata per un'altra; in una delle ultime parti, dice infatti che \"Ormai, dopo di te, non sar\u00f2 altro che l'ombra della tua ombra\".\nLa canzone fu eseguita per diciassettesima e penultima nella serata, dopo il Belgio (con Serge &amp; Christine Ghisoland) e prima dei Paesi Bassi (rappresentati da Sandra e Andreas); alle fine delle votazioni ricevette ben 128 punti.\nLeandros aveva gi\u00e0 rappresentato il Lussemburgo nel 1967, con \"\"L'amour est bleu\", ma fu in quest'edizione che riusc\u00ec a trionfare; registr\u00f2 la canzone del 1972 anche in inglese, pubblicata nel Regno Unito, in Irlanda e Australia \"Come What May\", e, in seguito, in altre cinque lingue: italiano (\"Dopo Te\"), tedesco (\"Dann kam\u0161t du\"), spagnolo (\"Y Despues\" \"), greco (\"\"Mono Esi\") e giapponese (\"Omoide Ni Ikiru\"\")."}
{"id": "5903549", "revid": "984922", "url": "https://it.wikipedia.org/wiki?curid=5903549", "title": "Edmund Delathouwer", "text": "Professionista dal 1935 al 1939, vinse una Freccia Vallone, l'ultima prima dello scoppio del secondo conflitto mondiale, evento che pose fine alla sua carriera.\nConcluse al secondo posto la Gand-Wevelgem del 1938 dietro al connazionale Hubert Godart.\nNel 1939 venne convocato nella Nazionale B del Belgio al Tour de France, si ritir\u00f2; il suo miglio piazzamento di tappa fu il terzo ottenuto nel corso della frazione con arrivo a Brest, vinta dal francese Pierre-Marie Cloarec."}
{"id": "5903550", "revid": "729019", "url": "https://it.wikipedia.org/wiki?curid=5903550", "title": "Paolo De Maria", "text": "Biografia.\nPrese parte alla prima guerra mondiale nel corso della quale raggiunse il grado di ufficiale di fanteria. Fu ferito tre volte, ancora aspirante ufficiale, fu decorato con la medaglia di bronzo al valor militare per gli scontri del 6 agosto 1916 durante la sesta battaglia dell'Isonzo.\nNel 1921 fond\u00f2 il Fascio di combattimento di Cori nel Lazio e l'anno successivo prese parte alla marcia su Roma. L'anno seguente fu inserito nei quadri della Milizia Volontaria per la Sicurezza Nazionale dove raggiunse in grado di console generale.\nPrese parte alla guerra d'Etiopia in una legione di CCNN come volontario.\nIn seguito fu collocato nella riserva militare ma De Maria si oppose e dopo aver vinto due ricorsi l\u20198 luglio 1941 e il 27 ottobre 1942 ottenne di ritornare in servizio.\nIn Jugoslavia.\nIl 14 giugno 1943 a Dernis il console De Maria assunse il comando della 89\u00aa Legione CC.NN. d'assalto \"Etrusca\" di Volterra.\nTra il 25 e il 27 giugno, a seguito di segnalazioni di tentativi di sabotaggio ai pali telegrafici, De Maria guid\u00f2 la legione in due rastrellamenti che per\u00f2 non diedero esito.\nDopo l'armistizio dell'8 settembre 1943 l'intera legione, composta da oltre 1500 camicie nere, convinta da De Maria, scelse di ammutinarsi e di proseguire la guerra al fianco della Germania. De Maria tratt\u00f2 con il comandante della 114. J\u00e4ger-Division il passaggio del reparto nella Wehrmacht. La defezione delle CC.NN. provoc\u00f2 il crollo della 15\u00aa Divisione fanteria \"Bergamo\" cui era aggregata.\nIl \"Miliz Regiment\" \"De Maria\".\nIl 9 settembre il reparto fu trasformato in \"Polizei-Freiwilligen-Verbande\" un reparto della Ordnungspolizei e inquadrato nella stessa 114. J\u00e4ger-Division. I soldati italiani mantennero la propria divisa con l'aggiunta di una fascia bianca sulla manica recante la scritta \"Ordnungspolizei\".\nNei giorni seguenti De Maria si occup\u00f2 in prima persona nell'arruolamento dei militari italiani sbandatisi dopo l'armistizio, raddoppiando in poco tempo la consistenza del reparto arrivando a circa tremila uomini. Il nuovo reparto sotto il comando di De Maria, con il grado equivalente di \"oberst\", assunse la denominazione di \"Miliz Regiment De Maria\". Il \"Miliz Regiment\" continu\u00f2 a svolgere i precedenti compiti di sorveglianza lungo il tratto ferroviario tra Dernis e Sebenico per tutto il mese di settembre. Il 15 settembre De Maria fond\u00f2 il fascio repubblicano di Dernis.\nIl 27 settembre il \"Miliz\" e gli altri reparti nel frattempo aggregatisi si concentrarono a Dernis dove ricevettero gli onori militari e consegnarono tutto l'armamento pesante alla 114. J\u00e4ger-Division. Per accordi stipulati tra De Maria e la polizia SS il reparto fu inviato in Germania per l'addestramento. In transito a Tenin si aggreg\u00f2 anche la guarnigione italiana della citt\u00e0. Giunti a Salisburgo nella confusione del momento il treno, invece di proseguire per il campo di addestramento il 5 ottobre fu dirottato in un campo di concentramento nei pressi di Berlino nonostante le proteste di De Maria che tent\u00f2 inutilmente di contattare l'ambasciata d'Italia. Solo il 12 ottobre, chiarito l'equivoco, i militi poterono proseguire il viaggio fino ai campi di addestramento di M\u00fcnsingen, dove si concentravano i militari considerati adatti a essere inquadrati nelle Waffen-SS, ma nel frattempo circa mille uomini preferirono abbandonare il reparto.\nIl \"Miliz Regiment De Maria\" costitu\u00ec i primi tre battaglioni del nuovo 1\u00ba Reggimento milizia armata e l'11 novembre i volontari giurarono fedelt\u00e0 a Hitler. Il 17 novembre il reggimento rientr\u00f2 a Milano costituendo il primo nucleo delle SS italiane. A De Maria fu attribuito il grado delle SS di Standartenf\u00fchrer.\nCapo della Provincia.\nDopo aver aderito alla Repubblica Sociale Italiana De Maria fu nominato capo della Provincia di Frosinone dal 10 maggio 1944 fino al 30 maggio 1944. Lasci\u00f2 l'incarico in seguito all'ingresso nella citt\u00e0 degli Alleati e trasferitosi al nord fu posto momentaneamente a disposizione. L'8 gennaio 1945 fu nominato capo della Provincia di Savona anche se assunse la carica solo il successivo 5 febbraio e la mantenne fino alla fine della guerra. Il 26 marzo 1945 De Maria intervenne impedendo che cinque prionieri a disposizione della Feldgendarmerie tedesca di Albenga dal 27 febbraio fossero passati per le armi imponendo che fossero passati a disposizione dell'autorit\u00e0 giudiziaria. A partire dal 3 dicembre 1944 era accaduto che presso la Feldgendarmerie di Albenga si era costituito un tribunale militare che senza alcuna legalit\u00e0 aveva disposto la fucilazione presso la foce del fiume Centa di numerosi prigionieri, principalmente civili.\nNel dopoguerra De Maria fu processato dalla Corte d'assise straordinaria di Savona per collaborazionismo venendo condannato a un anno e otto mesi di reclusione."}
{"id": "5903554", "revid": "253269", "url": "https://it.wikipedia.org/wiki?curid=5903554", "title": "Felice Orlandi", "text": "Biografia.\nFelice Antonio Orlandi nacque ad Avezzano, in Abruzzo, il 18 settembre del 1925. Da bambino si trasfer\u00ec a Cleveland, in Ohio, dove acquis\u00ec la cittadinanza americana. Qui inizi\u00f2 gli studi di recitazione che gli consentirono di avvicinarsi sin da subito al teatro. Debutt\u00f2 nel \"Romeo e Giulietta\" diretto da Peter Glenville a Broadway il 10 marzo del 1951. A Pittsburgh, in Pennsylvania, frequent\u00f2 la prestigiosa Carnegie Tech. \nDopo alcune parti in commedie teatrali, ottenne il primo importante ruolo cinematografico ne \"Il bacio dell'assassino\" (1955). Raggiunse la popolarit\u00e0 grazie al film \"Bullitt\" (1968). Interpret\u00f2 altri ruoli con successo, lavorando al fianco di importanti attori come Steve McQueen, Humphrey Bogart, Jane Fonda, Eddie Murphy, Charles Bronson, Frank Silvera e Rod Steiger. Nel 1953 spos\u00f2 l'attrice Alice Ghostley. Mor\u00ec all'et\u00e0 di 77 anni il 21 maggio del 2003, a Burbank in California.\nCarriera.\nLa carriera dell'attore ebbe inizio nel 1951 quando partecip\u00f2 al \"Romeo e Giulietta\" diretto da Glenville. Nello stesso anno fu uno dei protagonisti della commedia \"Idiot's Delight\". Dopo tre anni apparve in \"The Girl on the Via Flaminia\", un'importante produzione di Broadway.\nNel 1955 ottenne il primo successo cinematografico grazie al film \"Il bacio dell'assassino\", diretto da Stanley Kubrick. Nello stesso anno apparve in \"All in one\", una lunga produzione teatrale composta da una serie di spettacoli. Nel 1958 interpret\u00f2 Bert nel film \"Autopsia di un gangster\". Due anni dopo sar\u00e0 \"The Pusher\" nell'omonimo film di Gene Milford. Nel 1963 e nel 1965 apparve rispettivamente nel musical \"Brigadoon\" e in \"Diamond Orchid\". Tra il 1966 e il 1968 accanto a Robert Conrad partecip\u00f2 a due episodi della serie \"Selvaggio west\". Il successo a Hollywood arriv\u00f2 nel 1968 con il film \"Bullitt\", diretto da Peter Yates, in cui interpret\u00f2 la parte di Albert Renick. \nNel 1969 fece parte del cast di \"Non si uccidono cos\u00ec anche i cavalli?\", film diretto da Sydney Pollack.\nNel 1976 partecip\u00f2 alla serie televisiva \"La squadriglia delle pecore nere\". Nel 1980 fu Mr. Reddick, un piccolo ruolo ne \"I cavalieri dalle lunghe ombre\", film diretto da Walter Hill, regista con cui lavor\u00f2 in altre importanti pellicole tra il 1975 e il 1990."}
{"id": "5903557", "revid": "2056951", "url": "https://it.wikipedia.org/wiki?curid=5903557", "title": "Containment (serie televisiva)", "text": "Containment \u00e8 una serie televisiva statunitense, basata sulla serie televisiva belga (in lingua fiamminga) \"Cordon\" creata da Carl Joos. Trasmessa dal network The CW dal 19 aprile al 19 luglio 2016 negli Stati Uniti e dal 15 settembre al 20 ottobre 2016 in Italia. La serie segue un'epidemia scoppiata ad Atlanta, la citt\u00e0 viene divisa da un cordone, dove una parte \u00e8 in quarantena e le persone sono costrette a lottare per sopravvivere. I temi presenti maggiormente sono l'amore, la perdita e il rispetto. Il remake americano \u00e8 scritto da Julie Plec, gi\u00e0 autrice di \"The Vampire Diaries\" e \"The Originals\".\nLa serie \u00e8 stata cancellata dalla CW il 12 maggio 2016, nonostante gli ascolti discreti dei primi quattro episodi trasmessi prima della decisione. La serie, infatti, era stata concepita come una miniserie incentrata su una storia autoconclusiva.\nTrama.\nNella citt\u00e0 di Atlanta, in Georgia, scoppia un'improvvisa epidemia e 10 chilometri della citt\u00e0 vengono messi in quarantena. La serie segue le storie e la lotta per la sopravvivenza di alcune tra le 4000 persone rimaste bloccate all'interno della zona delimitata.\nLex Carnahan (David Gyasi) \u00e8 un ufficiale della Polizia di Atlanta che cerca di mantenere la pace tra le strade della citt\u00e0 in quarantena, rimanendo per\u00f2 all'esterno della zona chiusa. Il suo compito \u00e8 reso ancora pi\u00f9 difficile dalla presenza, all'interno dei quartieri in isolamento, della sua fidanzata Jana (Christina Moses), e del suo migliore amico nonch\u00e9 collega Jake (Chris Wood). Altri personaggi tenuti in quarantena sono: la diciassettenne Teresa (Hanna Mangan Lawrence), incinta di 8 mesi e separata dal suo ragazzo che vive al di l\u00e0 dell'area delimitata; Katie Frank (Kristen Gutoskie), un'insegnante elementare rimasta intrappolata con suo figlio e l'intera classe di studenti; il dott. Victor Cannerts (George Young), ricercatore presso un centro per la prevenzione e il controllo delle malattie, responsabile della quarantena e alle prese con la ricerca di una cura. Al di fuori dell'area sottoposta a quarantena, si muove anche l'ambigua Sabine Lommers (Claudia Black): la donna cerca di aiutare il Governo a contenere la diffusione del virus, anche grazie alla collaborazione di Lex Carnahan.\nProduzione.\nL'episodio pilota \u00e8 stato girato in tre settimane ad Atlanta.\nTrasmissione internazionale.\nNel Regno Unito, la serie viene trasmessa dal canale E4 a partire dal 13 luglio 2016. In Canada, \u00e8 andata in onda sul canale Global dal 25 aprile al 18 luglio 2016. In Germania, viene trasmessa dal canale ProSieben a partire dal 5 ottobre 2016.\nIn Italia la serie \u00e8 stata trasmessa da Premium Action, canale a pagamento della piattaforma Mediaset Premium, dal 15 settembre al 20 ottobre 2016."}
{"id": "5903565", "revid": "585241", "url": "https://it.wikipedia.org/wiki?curid=5903565", "title": "Vodafone Omnitel S.p.A.", "text": ""}
{"id": "5903566", "revid": "1227494", "url": "https://it.wikipedia.org/wiki?curid=5903566", "title": "Principe Francesco di Teck", "text": ""}
{"id": "5903567", "revid": "585241", "url": "https://it.wikipedia.org/wiki?curid=5903567", "title": "Omnitel Pronto Italia", "text": ""}
{"id": "5903569", "revid": "858648", "url": "https://it.wikipedia.org/wiki?curid=5903569", "title": "Wrong Turn 6 - Last Resort", "text": ""}
{"id": "5903573", "revid": "15756", "url": "https://it.wikipedia.org/wiki?curid=5903573", "title": "Cappella di Enrico VII", "text": "La Cappella di Enrico VII, nota anche come la Lady Chapel di Enrico VII, \u00e8 una grande Lady chapel situata all'estremit\u00e0 orientale dell'Abbazia di Westminster, costruita per volont\u00e0 di Enrico VII. \u00c8 separata dal resto dell'abbazia da cancelli d'ottone ed una rampa di scale.\nL'abside della cappella contiene l'altare, e dietro di esso, le tombe di Enrico VII e di sua moglie, nonch\u00e9 quella di Giacomo I. Ci sono cinque cappelle absidali.\nLa cappella \u00e8 nota per la volta a ventaglio pendente. \u00c8 costruita in uno stile gotico perpendicolare molto tardo, la cui magnificenza indusse John Leland a chiamarlo \"orbis miraculum\", cio\u00e8 \u00abla meraviglia del mondo\u00bb. Nella cappella si trovano le tombe di diversi monarchi tra cui Enrico VII, Edoardo VI, Maria I, Elisabetta I, Giacomo I, Carlo II e Maria Stuarda.\nLa cappella \u00e8 anche la chiesa madre dell'Ordine del Bagno dal 1725 e gli stendardi dei membri sono appesi sopra le bancarelle.\nStoria.\nNel XIII secolo, un movimento verso la devozione alla Vergine Maria ispir\u00f2 la costruzione di cappelle in suo onore in tutta Europa. La Lady Chapel di Enrico VII nell'Abbazia di Westminster faceva parte di questa tendenza. Nel 1502, Enrico VII progett\u00f2 una nuova cappella. La vecchia fu demolita nel 1502 e la costruzione della nuova fondazione inizi\u00f2 il 24 gennaio 1503.\nEnrico VII aveva tre obiettivi, tenuti in considerazione durante la pianificazione della sua cappella. Il primo era costruire un santuario per onorare e custodire il corpo di Enrico VI che avrebbe dovuto essere canonizzato. Alla fine, la canonizzazione non avvenne ed Enrico VII e sua moglie, Elisabetta di York, furono sepolti nella tomba destinata ad Enrico VI. In secondo luogo, Enrico VII desiderava dedicare alla Vergine una cappella pi\u00f9 elaborata per sostituire la struttura pi\u00f9 antica e pi\u00f9 semplice; e come terzo obiettivo voleva un mausoleo reale per lui, la sua famiglia e i suoi eredi in un importante sito religioso che avrebbe rafforzato la sua legittimit\u00e0 come re e la sua eredit\u00e0.\nEnrico VII stanzi\u00f2 pi\u00f9 di \u00a314.000 per la costruzione della cappella tra il 1503 e il 1509. Nel suo testamento ha stabilito che dovevano essere forniti pi\u00f9 fondi se necessario. Si ritiene che il costo finale della cappella fosse stato di \u00a3 20.000. Secondo un nobile, Lord Bacon, \u00abGiace a Westminster in uno dei monumenti pi\u00f9 maestosi e raffinati d'Europa... In modo che dimori pi\u00f9 riccamente morto nel monumento della sua tomba ,di quanto abbia fatto da vivo a Richmond o in uno dei suoi palazzi.\u00bb\nNel diciottesimo secolo, un osservatore ha commentato che \u00ab[sulla] sua cappella, \u00e8 stato detto, che era progettata come un sepolcro in cui nessuno tranne quelli del sangue reale dovrebbe mai essere sepolto; di conseguenza la volont\u00e0 del fondatore \u00e8 stata finora osservata, che tutto ci\u00f2 che \u00e8 stato finora ammesso \u00e8 della massima qualit\u00e0 e pu\u00f2 tracciare la loro discendenza da alcuni o altri dei nostri antichi re.\u00bb Negli anni successivi alcune persone non di discendenza aristocratica, tra cui Oliver Cromwell, furono sepolte l\u00ec, ma durante la Restaurazione della monarchia molte di queste persone furono dissotterrate.\nVolta a Ventaglio Pendente.\nLa Cappella di Enrico VII \u00e8 meglio conosciuta per la sua combinazione di soffitto a volta a ventaglio pendente. Andrew Reynolds si riferisce alla volta come \"l'esempio pi\u00f9 perfetto di una volta a ventaglio pendente, il tipo pi\u00f9 ambizioso di corrente di volta nel periodo perpendicolare.\" In particolare, questo soffitto \u00e8 stato anche il primo a combinare pendenti con volte a ventaglio.\nLa volta a ventaglio viene creata dividendo prima il soffitto in scomparti con volta a crociera. Queste volte a crociera sono create dalla combinazione di archi lungo il muro e archi trasversali pi\u00f9 grandi che collegano la navata della cappella. Nella volta a ventaglio della Cappella Enrico VII, gli scomparti sono di forma quasi quadrata.\nGli scomparti sono poi a coste e pannellati. Le nervature, della stessa curva e dimensione, sono tagliate da singoli pezzi di pietra e ribattute in modo da adattarsi al meglio ai pannelli. Le nervature curve, che si estendono dallo stesso punto sulla parete, sono equidistanti l'una dall'altra, formando forme conoidi.\nI conoidi risultanti, tuttavia, richiedono grandi forze di compressione per mantenere la forma.\nI pennacchi di solito forniscono pressione lungo il bordo superiore dei conoidi. Nella Cappella Enrico VII, questi pennacchi vengono sostituiti con pendenti. I pendenti forniscono ancora la compressione necessaria per sostenere i conoidi e aggiungere complessit\u00e0 all'estetica della stanza.\nI ciondoli hanno uno scopo strutturale aggiuntivo. I ciondoli sono ricavati da singole pietre e inseriti come pietre a cuneo negli archi trasversali. Combinandosi con gli archi trasversali, i pendenti non richiedono un supporto strutturale aggiuntivo.\nAl momento della costruzione della cappella le volte pensili erano nuovissime; furono visti per la prima volta alla Divinity School di Oxford."}
{"id": "5903586", "revid": "31886", "url": "https://it.wikipedia.org/wiki?curid=5903586", "title": "Funzione logaritmicamente concava", "text": "In analisi convessa, una funzione non negativa formula_1 \u00e8 logaritmicamente concava se il suo dominio \u00e8 un insieme convesso e se soddisfa la disuguaglianza\nper ogni formula_3 e formula_4. Se formula_5 \u00e8 strettamente positiva, ci\u00f2 \u00e8 equivalente a dire che il logaritmo della funzione, ossia formula_6, \u00e8 una funzione concava; quindi,\nper ogni formula_3 e formula_4.\nEsempi di funzioni logaritmicamente concave sono le funzioni indicatrici 0-1 di insiemi convessi (che richiedono la definizione pi\u00f9 flessibile) e la funzione gaussiana.\nAnalogamente, una funzione \u00e8 logaritmicamente convessa se soddisfa la disuguaglianza opposta\nper ogni formula_3 e formula_4.\nDistribuzioni logaritmicamente concave.\nLe distribuzioni logaritmicamente concave sono necessarie per un certo numero di algoritmi, ad esempio \"adaptive rejection sampling\".\nCome \u00e8 noto, molte distribuzioni di probabilit\u00e0 comuni sono logaritmicamente concave. Alcuni esempi:\nNotiamo che tutte le restrizioni sui parametri hanno la stessa motivazione di base: l'esponente di una quantit\u00e0 non negativa deve essere non negativo in modo che la funzione sia logaritmicamente concava.\nLe seguenti distribuzioni sono non logaritmicamente concave per ogni scelta dei parametri:\nNotare che la funzione cumulativa di tutte le distribuzioni logaritmicamente concave \u00e8 anch'essa logaritmicamente concava. Tuttavia, alcune distribuzioni non logaritmicamente concave pure hanno funzioni cumulative logaritmicamente concave:\nLe seguenti sono alcune tra le propriet\u00e0 delle distribuzioni logaritmicamente concave:"}
{"id": "5903587", "revid": "80100095", "url": "https://it.wikipedia.org/wiki?curid=5903587", "title": "Cattedrale di Frascati", "text": ""}
{"id": "5903588", "revid": "104458", "url": "https://it.wikipedia.org/wiki?curid=5903588", "title": "R\u00e1ba", "text": ""}
{"id": "5903589", "revid": "31886", "url": "https://it.wikipedia.org/wiki?curid=5903589", "title": "Hubert Sijen", "text": "Professionista dal 1937 al 1952, fece parte per tre volte della Nazionale dei Paesi Bassi al Tour de France e per una volta della selezione per i Campionati mondiali nel 1948 concludendo la manifestazione al decimo posto.\nAnche suo nipote Danny Sijen fu per alcuni anni ciclista professionista.\nCarriera.\nNel 1938 vinse il Campionato olandese della categoria indipendenti e fu secondo nella seconda frazione del Tour de Luxembourg dietro Alfons Ghesqui\u00e8re. La stagione successiva consegu\u00ec uno dei risultati pi\u00f9 significativi della carriera chiudendo al secondo posto la Freccia Vallone e divenendo il primo ciclista straniero a salire sul podio di questa importante competizione.\nCon lo scoppio della guerra ripieg\u00f2 la sua attivit\u00e0 soprattutto nelle kermesse e nei criterium che si disputavano nelle citt\u00e0 del Belgio e dei Paesi Bassi.\nNel 1945 ebbe un altro risultato prestigioso in una delle Classiche delle Ardenne: il quinto posto alla Liegi-Bastogne-Liegi. L'anno seguente prese parte alla Vuelta a Espa\u00f1a, non la concluse, ma ottenne due buoni piazzamenti di tappa: secondo nella decima tappa, una lunga cronometro di 67\u00a0km da Valencia a Castellon vinta dal connazionale Jan Lambrichs, e terzo nella tredicesima frazione, la Barcellona-L\u00e9rida.\nParticolare menzione meritano i piazzamenti raggiunti ai Campionati olandesi. Pur non riuscendo mai ad aggiudicarsi il titolo nazionale assoluto, fu secondo nel 1944 e nel 1948, terzo nel 1942 e nel 1946, quarto nel 1947, settimo nel 1945."}
{"id": "5903591", "revid": "80100188", "url": "https://it.wikipedia.org/wiki?curid=5903591", "title": "Huub Sijen", "text": ""}
{"id": "5903592", "revid": "339392", "url": "https://it.wikipedia.org/wiki?curid=5903592", "title": "Sergei \u0160ipov", "text": ""}
{"id": "5903602", "revid": "1543377", "url": "https://it.wikipedia.org/wiki?curid=5903602", "title": "Geografia dello Yemen", "text": "La maggior parte del confine settentrionale dello Yemen con l'Arabia Saudita corre attraverso il grande deserto della penisola, il Rub\u02bf al-Khali (\u00abQuarto Vuoto\u00bb), e fino al 2000 rimase senza una delimitazione precisa, cos\u00ec come la frontiera orientale con l'Oman, determinata nel 1992. Lo Yemen \u00e8 bagnato a sud dal golfo di Aden e dal mar Arabico e a ovest dal mar Rosso. Al territorio dello Yemen appartengono anche numerose isole, quali il gruppo di Kamar\u0101n, situato nel mar Rosso nei pressi di Al-\u1e24udaydah; le isole \u1e24an\u012bsh, nel mar Rosso meridionale; l'isola di Perim (Bar\u012bm), nello stretto di Bab el-Mandeb, che separa la penisola arabica dall'Africa; Socotra (Suqu\u1e6dr\u0101), la pi\u00f9 importante e pi\u00f9 grande isola dello Yemen, situata nel mar Arabico quasi 1000\u00a0km a est di Aden; e i Fratelli (Al-Ikhw\u0101n), un gruppo di piccole isolette nei pressi di Socotra.\nMorfologia e idrografia.\nLo Yemen pu\u00f2 essere suddiviso in cinque regioni principali: una pianura costiera che si estende da nord a sud nota come Tih\u0101mah (un prolungamento della Tih\u0101mat \u02bfAs\u012br), gli altopiani occidentali, le montagne centrali (l'altopiano dello Yemen), gli altopiani orientali e, infine, le regioni desertiche orientali e nord-orientali.\nLa pianura costiera varia in ampiezza tra gli 8 e i 65\u00a0km. Una serie di montagne poco elevate (300\u20131100 m) si innalza tra le basse colline della pianura e il grande massiccio centrale, ove sono situate molte vette che superano i 3000 m; la pi\u00f9 alta tra queste \u00e8 il monte Al-Nab\u012b Shu\u02bfayb, che culmina a 3760 m. Verso est/nord-est, le montagne digradano piuttosto rapidamente negli altopiani orientali (750\u20131100 m), che a loro volta digradano nelle colline sabbiose del Rub\u02bf al-Khali.\nLo Yemen \u00e8 un paese arido, e non presenta corsi d'acqua permanenti. Le precipitazioni regolari che cadono in alcune aree scendono, nella parte settentrionale, a ovest verso il mar Rosso per mezzo di cinque corsi d'acqua (wadi) principali e, nella parte meridionale, a sud verso il golfo di Aden e il mar Arabico per mezzo di tre corsi d'acqua principali. Il maggiore tra questi ultimi \u00e8 lo Wadi \u1e24a\u1e0dramawt (valle dell'Hadhramaut), rinomato fin dall'antichit\u00e0 per le sue piante dalle quali si ricava l'incenso e storicamente focolaio di un gran numero di sofisticate citt\u00e0-stato. Assieme ai loro affluenti e ai loro vicini pi\u00f9 piccoli, questi corsi d'acqua dal flusso intermittente hanno scolpito nella superficie del massiccio centrale un gran numero di altopiani e di creste. In molti luoghi vi \u00e8 traccia di attivit\u00e0 vulcaniche, le pi\u00f9 recenti risalenti a poche centinaia di anni fa; l'esistenza di sorgenti termali e fumarole (condotti vulcanici) attestano la continua attivit\u00e0 sotterranea. Inoltre, il paese si trova a cavallo di una delle pi\u00f9 attive linee di faglia della regione del mar Rosso (bacino della Rift Valley) ed in epoca moderna \u00e8 stato sconvolto da alcuni potenti terremoti, tra i quali quello che devast\u00f2 l'area di Dhamar nel dicembre del 1982, che provoc\u00f2 circa 3000 vittime e rase al suolo alcuni villaggi e centinaia di insediamenti pi\u00f9 piccoli.\nIl suolo del paese varia dal sabbioso all'argilloso, e la maggior parte di essi \u00e8 povero di materia organica, caratteristica che ne limita lo sfruttamento agricolo. In alcune aree, tuttavia, un elaborato sistema di terrazzamenti coltivati ricopre le montagne dalla base alla vetta. L'elevata produttivit\u00e0 agricola di questo sistema va attribuita in gran parte al suolo che \u00e8 stato raccolto e arricchito di concime nell'arco dei secoli. In epoca moderna, la trascuratezza e i conflitti civili hanno fatto s\u00ec che questo sistema di terrazze, particolarmente vulnerabile all'erosione, sia caduto nell'abbandono. Tuttavia, le terrazze sono ancora in gran parte intatte e costituiscono uno dei panorami mozzafiato dell'angolo montuoso dello Yemen.\nClima.\nLa maggior parte dello Yemen \u00e8 situata al confine tra due principali sistemi meteorologici: i regolari venti settentrionali (provenienti dal bacino mediterraneo) e i venti monsonici sud-occidentali. Questi creano un ritmo stagionale abbastanza ben definito; i venti settentrionali predominano durante l'inverno, mentre in estate il monsone di sud-ovest apporta la maggiore quantit\u00e0 di precipitazioni. Tagliata fuori da questo sistema dalle montagne centrali, la frangia costiera meridionale sul golfo di Aden ha un clima spiccatamente tropicale. Ad Aden, cos\u00ec come nel nord ad Al-\u1e24udaydah, le temperature superano spesso i 30\u00a0\u00b0C, con un'elevata umidit\u00e0, mentre a Sanaa (situata a oltre 2200 m di quota) le temperature medie diurne non superano i 20\u00a0\u00b0C, e l'umidit\u00e0 \u00e8 bassa. Sulle cime settentrionali pi\u00f9 elevate del massiccio centrale non sono rare occasionali gelate e spruzzate di neve durante i mesi invernali.\nNella Tih\u0101mah, cos\u00ec come lungo la fascia costiera meridionale, cadono in media meno di 130\u00a0mm di pioggia all'anno; in molti anni non vi cadono nemmeno piogge di misurabile intensit\u00e0. La piovosit\u00e0 cresce con l'altitudine; la parte inferiore degli altopiani riceve circa 400\u2013500\u00a0mm di pioggia all'anno, mentre quella media, attorno a Ta\u02bfizz e Ibb, ne riceve pi\u00f9 di 750\u00a0mm. Differenti cicli annuali caratterizzano le parti settentrionali e meridionali dello Yemen: mentre il nord generalmente ha due stagioni delle piogge (marzo-maggio e luglio-settembre), il sud spesso non riceve alcuna precipitazione fatta eccezione per poche gocce durante i mesi estivi. In ogni parte dello Yemen, le precipitazioni sono irregolari e variabili di anno in anno, e lunghe siccit\u00e0 non sono affatto sconosciute; vi sono stati anche periodi di cinque anni nei quali il valore delle precipitazioni \u00e8 stato appena di un decimo del normale. Una grave siccit\u00e0 che colp\u00ec il paese durante la guerra civile nello Yemen del Nord del 1962-70 port\u00f2 a gravi conseguenze sociali ed economiche.\nFlora e fauna.\nLa distribuzione della vegetazione corrisponde all'incirca alle fasce di altitudine e precipitazioni. \u00c8 possibile distinguere tre regioni generali:\nLo Yemen mantenne una considerevole copertura forestale fino agli inizi del XX secolo. Tuttavia, le pressioni generate da una rapida crescita della popolazione - in particolare l'aumento della richiesta di legna da ardere e di terreni per l'agricoltura - hanno fatto s\u00ec che venisse in gran parte devastata. Agli inizi del XXI secolo ne rimaneva appena una percentuale irrilevante.\nQuelle stesse pressioni umane hanno avuto un effetto devastante sulla fauna selvatica dello Yemen. Le testimonianze suggeriscono che alcune specie quali la pantera, lo struzzo, varie antilopi (compreso l'orice d'Arabia) e grandi felini (ad esempio leoni) vivessero nel paese non pi\u00f9 tardi di un secolo fa; alcune specie di pantera e antilope, ancora presenti nello Yemen, sono minacciate e sopravvivono in numero ridotto. Uno tra i mammiferi selvatici pi\u00f9 grandi ancora ben diffuso nello Yemen \u00e8 il babbuino amadriade (\"Papio hamadryas\"), ma si ritiene che anch'esso sia in diminuzione; tra i mammiferi pi\u00f9 piccoli figurano la iena, la volpe e il coniglio. Due classi di animali - uccelli e insetti - sono relativamente numerose e diversificate nello Yemen; molte specie non sono state ancora descritte scientificamente. Probabilmente, tuttavia, la maggiore biodiversit\u00e0 animale del paese abita nelle acque del mar Rosso, del mar Arabico e del golfo di Aden. Tra le molte specie differenti vi sono tonni, sgombri, squali, sardine, astici, gamberetti e calamari."}
{"id": "5903603", "revid": "110157", "url": "https://it.wikipedia.org/wiki?curid=5903603", "title": "Distretto di Chochope", "text": "Il distretto di Chochope \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 79,27 chilometri quadrati.&lt;br&gt;\nIstituito il 11 ottobre 1909, ha per capitale la citt\u00e0 di Chochope; nel censimento del 2005 contava 1.107 abitanti."}
{"id": "5903605", "revid": "767487", "url": "https://it.wikipedia.org/wiki?curid=5903605", "title": "Distretto di Illimo", "text": "Il distretto di Illimo \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 24,37 chilometri quadrati.&lt;br&gt;\nIstituito il 22 novembre 1905, ha per capitale la citt\u00e0 di Illimo; nel censimento del 2005 contava 9.578 abitanti."}
{"id": "5903606", "revid": "1305772", "url": "https://it.wikipedia.org/wiki?curid=5903606", "title": "Grey Seas, Grey Skies", "text": "Grey Seas, Grey Skies, scritto anche senza virgola nel logo, \u00e8 un videogioco strategico a turni di guerra navale moderna uscito nel 1983 per Apple II e successivamente convertito per Commodore 64 e Atari ST. Venne pubblicato da Simulations Canada, in precedenza un editore di wargame da tavolo, che entr\u00f2 nel mercato dei videogiochi strategici allora dominato da Strategic Simulations e Avalon Hill.\nCome altri titoli che l'editore canadese produsse in quel periodo, \"Grey Seas, Grey Skies\" \u00e8 un videogioco ibrido con un gioco da tavolo: a video \u00e8 puramente testuale, con grafica soltanto nella schermata introduttiva, ma la confezione originale include tabellone e pedine di cartone per rappresentare la situazione tattica al tavolo.\nIl programma \u00e8 scritto in BASIC.\nModalit\u00e0 di gioco.\nIl gioco rappresenta una battaglia navale tra due giocatori oppure contro il computer, in uno scenario a scelta tra sette predefiniti o in uno completamente definito dall'utente. Gli scenari predefiniti sono ipotetici, tranne uno basato sulla Guerra delle Falkland.\nSono presenti tutte le moderne tecnologie delle marine di allora: navi di ogni categoria, missili antinave come Exocet, Harpoon e Styx, elicotteri antisommergibile, aerei imbarcati e non, missili aria-aria, sottomarini nucleari, contromisure elettroniche, armi nucleari tattiche. Le fazioni controllabili, con i rispettivi armamenti, includono Stati Uniti, Regno Unito, Francia, Unione Sovietica, Argentina, Germania Ovest, Giappone, India, Italia, Cina. La simulazione \u00e8 molto dettagliata, ma poco documentata; il manuale non d\u00e0 informazioni quantitative sulle capacit\u00e0 di ogni arma e strumento.\nIl tabellone cartaceo rappresenta un'area ampia \u00a0iarde (circa 165\u00a0km) ed \u00e8 diviso da una griglia cartesiana con spaziatura di \u00a0iarde (circa 9\u00a0km); le pedine rappresentano fino a 10 unit\u00e0 navali in totale. Il tabellone serve a tener traccia delle proprie forze, mentre la posizione di quelle avversarie \u00e8 segreta. Per le partite a due giocatori si hanno a disposizione due tabelloni, uno per ciascuno, da non mostrare all'avversario.\nOgni turno rappresenta 6 minuti di tempo reale; un'opzione permette di limitare anche il tempo a disposizione del giocatore per fare le sue mosse. L'eventuale avversario umano non dovrebbe guardare mentre gioca l'altro.\nA ogni turno, con interfaccia testuale in inglese, ogni giocatore per ciascuna delle sue unit\u00e0 pu\u00f2 definire la rotta, effettuare osservazioni visive ed elettroniche con radar e sonar, attive o passive, controllare armi e sistemi di puntamento, dare ordini a eventuali velivoli imbarcati. In seguito si viene aggiornati sullo stato delle unit\u00e0 e si pu\u00f2 aggiornare il tabellone di conseguenza.\nIl gioco \u00e8 incentrato su individuazione del nemico e scelta di come e quando usare gli armamenti. I computer di bordo per il puntamento delle armi sono pi\u00f9 efficaci se inseguono un bersaglio per pi\u00f9 turni, d'altra parte attendere troppo espone a sorprese nemiche."}
{"id": "5903607", "revid": "110157", "url": "https://it.wikipedia.org/wiki?curid=5903607", "title": "Distretto di Jayanca", "text": "Il distretto di Jayanca \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 680,96 chilometri quadrati.&lt;br&gt;\nHa per capitale la citt\u00e0 di Jayanca e contava 14.206 abitanti nel censimento del 2005."}
{"id": "5903608", "revid": "767487", "url": "https://it.wikipedia.org/wiki?curid=5903608", "title": "Distretto di Lambayeque", "text": "Il distretto di Lambayeque \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 332,73 chilometri quadrati.&lt;br&gt;\nHa per capitale la citt\u00e0 di Lambayeque e contava 61.025 abitanti nel censimento del 2005."}
{"id": "5903610", "revid": "104458", "url": "https://it.wikipedia.org/wiki?curid=5903610", "title": "St. Florian am Inn", "text": ""}
{"id": "5903611", "revid": "110157", "url": "https://it.wikipedia.org/wiki?curid=5903611", "title": "Distretto di Mochumi", "text": "Il distretto di Mochumi \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 103,7 chilometri quadrati.&lt;br&gt;\nHa per capitale la citt\u00e0 di Mochumi e contava 19.050 abitanti nel censimento del 2005."}
{"id": "5903612", "revid": "110157", "url": "https://it.wikipedia.org/wiki?curid=5903612", "title": "Distretto di M\u00f3rrope", "text": "Il distretto di M\u00f3rrope \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 1.057,66 chilometri quadrati.&lt;br&gt;\nHa per capitale la citt\u00e0 di M\u00f3rrope e contava 38.464 abitanti nel censimento del 2005."}
{"id": "5903616", "revid": "110157", "url": "https://it.wikipedia.org/wiki?curid=5903616", "title": "Distretto di Motupe", "text": "Il distretto di Motupe \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 557,37 chilometri quadrati.&lt;br&gt;\nHa per capitale la citt\u00e0 di Motupe e contava 24.532 abitanti nel censimento del 2005."}
{"id": "5903617", "revid": "110157", "url": "https://it.wikipedia.org/wiki?curid=5903617", "title": "Distretto di Olmos", "text": "Il distretto di Olmos \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 5.335,25 chilometri quadrati.&lt;br&gt;\nHa per capitale la citt\u00e0 di Olmos e contava 36.548 abitanti nel censimento del 2005."}
{"id": "5903619", "revid": "110157", "url": "https://it.wikipedia.org/wiki?curid=5903619", "title": "Distretto di Pacora", "text": "Il distretto di Pacora \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 87,79 chilometri quadrati.&lt;br&gt;\nHa per capitale la citt\u00e0 di Pacora e contava 7.095 abitanti nel censimento del 2005."}
{"id": "5903620", "revid": "110157", "url": "https://it.wikipedia.org/wiki?curid=5903620", "title": "Distretto di Salas (Lambayeque)", "text": "Il distretto di Salas \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 991,8 chilometri quadrati.&lt;br&gt;\nHa per capitale la citt\u00e0 di Salas e contava 14.035 abitanti nel censimento del 2005."}
{"id": "5903621", "revid": "110157", "url": "https://it.wikipedia.org/wiki?curid=5903621", "title": "Distretto di San Jos\u00e9 (Lambayeque)", "text": "Il distretto di San Jos\u00e9 \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 46,73 chilometri quadrati.&lt;br&gt;\nIstituito il 17 novembre 1894, ha per capitale la citt\u00e0 di San Jos\u00e9; nel censimento del 2005 contava 12.156 abitanti."}
{"id": "5903622", "revid": "110157", "url": "https://it.wikipedia.org/wiki?curid=5903622", "title": "Distretto di T\u00facume", "text": "Il distretto di T\u00facume \u00e8 uno dei dodici distretti della provincia di Lambayeque, in Per\u00f9. Si trova nella regione di Lambayeque e si estende su una superficie di 67 chilometri quadrati.&lt;br&gt;\nIstituito il 17 novembre 1894, ha per capitale la citt\u00e0 di T\u00facume; nel censimento del 2005 contava 20.951 abitanti."}
{"id": "5903638", "revid": "115325023", "url": "https://it.wikipedia.org/wiki?curid=5903638", "title": "Alberto Mario Marcucci", "text": "Biografia.\nLaureato in giurisprudenza, intraprese la professione di avvocato. Fu primo cittadino di Rieti dal 1923 al 1934, prima come sindaco e dal 1926 come podest\u00e0.\nNel suo lungo mandato l'aspetto di Rieti venne alquanto mutato: al centro della citt\u00e0 furono costruiti il nuovo Palazzo delle Poste ed il centrale albergo \"Quattro Stagioni\"; i giardini di Palazzo Vincentini furono aperti al pubblico; cominci\u00f2 l'espansione della citt\u00e0 fuori dalla cinta muraria, a Madonna del Cuore con il villaggio operaio e fuori Porta Cintia con le palazzine dell'INCIS e la scuola elementare G. Marconi; infine ebbero luogo un'ampia serie di restauri al patrimonio architettonico cittadino, portati avanti dall'ispettore onorario ai monumenti e agli scavi Francesco Palmegiani, anche grazie alla positiva collaborazione con il vescovo Massimo Rinaldi. Rieti acquis\u00ec inoltre una maggiore importanza politica: venne elevata a capoluogo di provincia e il territorio comunale vide l'annessione di vari comuni adiacenti. Marcucci, che sostenne di aver trovato Rieti \u00abuna citt\u00e0 al buio\u00bb, si vantava di averla resa \u00abun po' meno paese ed un po' pi\u00f9 citt\u00e0\u00bb.\nNel 1924, insieme al principe Ludovico Spada Veralli Potenziani, fu protagonista delle trattative con il barone Alberto Fassini che, grazie alla concessione di sgravi e facilitazioni varie da parte del Comune, portarono all'impiantazione a Rieti dello stabilimento tessile noto come \"Supertessile\" (successivamente SNIA Viscosa), prima grande industria di Rieti dopo lo zuccherificio.\nInsieme al presidente del CAI Angelo Manaresi ed allo stesso Benito Mussolini, Marcucci fu sostenitore dello sfruttamento turistico del Monte Terminillo e protagonista dell'attuazione di questo progetto. Nel 1933 lo stesso Mussolini gli ordin\u00f2 la costruzione di una strada per il Terminillo; la strada fu completata nel 1938, ma a questo scopo Marcucci dovette distogliere molti dei fondi destinati alla bonifica della Piana Reatina e fu per questo molto criticato dai cittadini.\nFu deputato alla Camera dall'aprile del 1929 all'agosto del 1943, nelle legislature XXVIII, XXIX, XXX. Nel 1980 gli \u00e8 stato dedicato un largo nel quartiere Micioccoli di Rieti, mentre nel 2006 la giunta Emili, nell'abitato di Pian de' Valli del Monte Terminillo, gli dedica una via (l'ex via dei Licheni) insieme ad altre dedicate a pionieri della montagna."}
{"id": "5903643", "revid": "1305772", "url": "https://it.wikipedia.org/wiki?curid=5903643", "title": "Move Your Body (Sia)", "text": "Move Your Body \u00e8 un singolo della cantante australiana Sia, pubblicato il 6 gennaio 2017 come settimo estratto dal settimo album in studio \"This Is Acting\".\nDescrizione.\nQuarta traccia dell'album, \"Move Your Body\" \u00e8 un brano dalle sonorit\u00e0 prevalentemente dance, ed \u00e8 stato scritto originariamente da Sia per la cantante colombiana Shakira, la quale ha rifiutato il brano.\nIl brano \u00e8 stato successivamente remixato dal DJ norvegese Alan Walker ed inserito nell'edizione deluxe di \"This Is Acting\", mentre l'8 gennaio 2017 \u00e8 stato pubblicato come singolo per il download digitale in una nuova versione."}
{"id": "5903653", "revid": "2096950", "url": "https://it.wikipedia.org/wiki?curid=5903653", "title": "Alessandra Graziottin", "text": "Biografia.\nLaureata in Medicina e Chirurgia presso l'Universit\u00e0 degli Studi di Padova, inizi\u00f2 la sua carriera come ginecologa, interessandosi ben presto delle problematiche connesse al dolore femminile e in particolare del dolore oncologico, del dolore cronico, della menopausa precoce, delle disfunzioni sessuali e delle patologie di origine infiammatoria.\n\u00c8 direttore del Centro di Ginecologia e Sessuologia Medica dell\u2019Ospedale San Raffaele Resnati di Milano.\nNel 2008 ha costituito la \"Fondazione Alessandra Graziottin\" \"per la cura del dolore nella donna Onlus\", di cui \u00e8 presidente. La Fondazione si pone l'obiettivo di sviluppare la cultura del dolore in Italia, a livello scientifico, clinico e divulgativo, con particolare riguardo al dolore femminile; incrementare l'attenzione diagnostica e terapeutica al dolore e alle sindromi caratterizzate da dolore, al fine di aumentare significativamente il numero di persone malate che possano beneficiare di terapie antalgiche efficaci; formare personale medico e paramedico accreditato nella terapia del dolore nella donna, nelle sue diverse declinazioni specialistiche.\nNel giugno 2004 \u00e8 stata nominata Membro Onorario della Society of Obstetricians and Gynecologists of Canada (SOGC).\nDal 2009 \u00e8 docente presso il master universitario di II livello in Andrologia e Medicina Sessuale presso l\u2019Universit\u00e0 degli Studi di Firenze. Dal 2011 \u00e8 membro dell'International Organizing Committee (IOC) di Controversies in Obstetrics, Gynecology &amp; Infertility (COGI). Dal 2017 \u00e8 membro della Core Faculty della European School of Oncology (ESO).\nHa pubblicato 22 libri scientifici e 7 divulgativi (in qualit\u00e0 di autore, co-autore o curatore), oltre 90 capitoli di libri scientifici, 8 manuali educazionali per le donne e pi\u00f9 di 400 articoli scientifici su diversi aspetti della ginecologia e della sessuologia medica.\nGiornalista pubblicista dal 1984, \u00e8 titolare di rubrica fissa sul mensile \"Benessere\", sul settimanale \"Oggi\", e sui quotidiani \"Il Gazzettino\" e \"Il Mattino\". \u00c8 ospite frequente di trasmissioni televisive e radiofoniche sui temi della ginecologia e della sessuologia medica.\nNella stagione 1991-1992 ha condotto insieme a Luigi Di Majo il programma televisivo \"Chi l'ha visto?\"\nOpere.\nLibri scientifici.\n\"The Alchemist - The role of Supplements and HRT in vunerable population : A tell tale of Omens and Lessons to be learned \", Graziottin A., 2019"}
{"id": "5903669", "revid": "1924342", "url": "https://it.wikipedia.org/wiki?curid=5903669", "title": "No Broken Hearts", "text": "No Broken Hearts \u00e8 un singolo della cantante statunitense Bebe Rexha, pubblicato il 16 marzo 2016.\nVideo musicale.\nIl video musicale \u00e8 stato diretto da Dave Meyers e pubblicato il 7 aprile 2016 sul canale YouTube della cantante. Nel video si vede chiaramente il rapper G-Eazy, con cui Rexha ha precedentemente collaborato, fare un'apparizione.\nSuccesso commerciale.\nIl singolo ha raggiunto la posizione #90 nella classifica ufficiale italiana dei singoli."}
{"id": "5903670", "revid": "1573940", "url": "https://it.wikipedia.org/wiki?curid=5903670", "title": "Gracilimus radix", "text": "Gracilimus radix () \u00e8 un roditore della famiglia dei Muridi, unica specie del genere Gracilimus (), endemico di Sulawesi.\nEtimologia.\nL'epiteto generico \u00e8 la combinazione delle due parole latine \"gracilis-\" e \"-mus\", letteralmente topo gracile. Il termine specifico, sempre dal latino \"radix\", radice, fa riferimento al nome con il quale \u00e8 noto questo piccolo animale presso la popolazione locale dei Mamasa, ovvero topo radice.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 108 e 125\u00a0mm, la lunghezza della coda tra 151 e 163\u00a0mm, la lunghezza del piede tra 28 e 30\u00a0mm, la lunghezza delle orecchie tra 13 e 14\u00a0mm e un peso fino a 45\u00a0g.\nCaratteristiche craniche e dentarie.\nIl cranio \u00e8 delicato, presenta un rostro lungo e sottile, \u00e8 privo di creste orbitali, le ossa nasali si estendono leggermente oltre gli incisivi superiori e le arcate zigomatiche sono sottili. Gli incisivi superiori sono arancioni chiari, lisci ed ortodonti, ovvero con le punte rivolte verso il basso. Il terzo molare \u00e8 ridotto.\nSono caratterizzati dalla seguente formula dentaria:\nAspetto.\nIl corpo \u00e8 snello e ricoperto da una pelliccia corta e soffice. Le parti dorsali sono bruno-grigiastre scure con dei riflessi pi\u00f9 chiari, mentre le parti ventrali sono bruno-grigiastre. Il muso \u00e8 breve ed arrotondato, gli occhi sono piccoli. Le vibrisse sono lunghe fino a 50\u00a0mm e sono sottili. Le orecchie sono corte, ovali, leggermente ricoperte di peluria e dello stesso colore del dorso. Le zampe posteriori sono lunghe e sottili. Alla fine di ogni dito \u00e8 presente un cuscinetto carnoso e un artiglio compresso lateralmente, eccetto il pollice, rudimentale e attaccato sul lato, fornito di un'unghia appiattita. La coda \u00e8 pi\u00f9 lunga della testa e del corpo, \u00e8 scura sopra, pi\u00f9 chiara sotto e rivestita di scaglie. \nBiologia.\nComportamento.\n\u00c8 una specie terricola.\nAlimentazione.\nSi nutre di parti vegetali e di artropodi.\nRiproduzione.\nUna femmina catturata a novembre non era sessualmente attiva.\nDistribuzione e habitat.\nQuesta specie \u00e8 conosciuta soltanto sul Gunung Gandangdewata, nella parte centro-occidentale dell'isola di Sulawesi, Indonesia.\nVive nelle foreste pluviali montane a circa 1.570 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "5903671", "revid": "633073", "url": "https://it.wikipedia.org/wiki?curid=5903671", "title": "Gracilimus", "text": ""}
{"id": "5903676", "revid": "30610", "url": "https://it.wikipedia.org/wiki?curid=5903676", "title": "Marvelous", "text": ""}
{"id": "5903678", "revid": "80101580", "url": "https://it.wikipedia.org/wiki?curid=5903678", "title": "Polignano (San Pietro in Cerro)", "text": ""}
{"id": "5903686", "revid": "31886", "url": "https://it.wikipedia.org/wiki?curid=5903686", "title": "Obor (mercato)", "text": "Il mercato di Obor \u00e8 situato nel settore 2 di Bucarest, in un quartiere residenziale a nord-est del centro. Il mercato originale, abbattuto nell'agosto del 2007, era il maggiore e uno dei pi\u00f9 vecchi mercati agro-alimentari dell'Europa dell'Est. Sul luogo dell'antico mercato, attualmente \u00e8 stato costruito un edificio in stile centro commerciale, che ospita la gran parte delle attivit\u00e0 commerciali.\nNote di storia del luogo.\nLa prima attestazione documentata del mercato di Obor risale al secolo XVII, quando \u00e8 citata negli atti del \"Monastero Stelea\" sotto la denominazione di \u201emercato all'aperto\u201d, chiamato \u201eOborul\u201d o \u201eOborul de vite\u201d.\nNei secoli XVII-XVIII, presso il mercato di Obor venivano eseguite le condanne a morte per impiccagione. Le esecuzioni pubbliche nei giorni di mercato furono proibite da Grigore Ghica nel 1823, ma la forca rimase intatta fino al 1870, quando fu finalmente smontata. Nel 1877, al posto della forca, i mercanti hanno installato una croce di pietra chiamata \u201e\"Crucea negustorilor\"\u201d (la croce dei mercanti).\nLa croce di pietra, che \"\u201e\u00e8 stata fatta per desiderio e a spese di Marin \u0218tefan (Bursan)\u201d\", si trova all'incrocio di \u0219os.Pantelimon con la str. Chiristigii e nel 2004 \u00e8 stata iscritta nella liste dei monumenti storici con il codice LMI B-IV-m-B-20112.\nNel 2009, per fare spazio al progetto di ristrutturazione del mercato, il sindaco Neculai On\u021banu, senza il parere del Minustero della Cultura, ne ha disposto lo spostamento in fronte all'edificio che ospita la sede del municipio del Sector 2 e la ha ribattezzata \u201e\"Crucea independen\u021bei\"\u201d (croce dell'indipendenza). Il trasporto della croce con modalit\u00e0 e equipaggiamento inadeguati, ha causato gravi danni superficiali.\nEdificio Centrale di Obor.\nLa costruzione del padiglione centrale di Obor \u00e8 iniziata nell'ottobre del 1936, su progetto degli arch. Octav Doicescu, Ion Fonescu e Dan Iov\u0103nescu. In seguito alle dimissioni di Octav Doicescu, il lavoro fu proseguito dall'arch. Horia Creang\u0103.\nIl progetto finale dell'edificio che ospitava i padiglioni di Obor appartiene agli arch. Horia Creang\u0103 e Haralamb Georgescu, e si inquadra nello stile modernista. L'inizio della costruzione avvenne nel 1936 e si applic\u00f2 una soluzione tecnica originale: la struttura era di acciaio rivestito di cemento poroso, le fondazioni erano di cemento e lo scheletro di acciaio.\nDi fianco al padiglione centrale di Obor, fu aperta nel 1936 la zona del mercato agroalimentare Obor.\nHoria Creang\u0103 aveva progettato un volume unico di 280x150m e un'altezza di 16,4 m. Nel settembre del 1941, dopo il montaggio dello scheletro di metallo, i lavori furono interrotti per mancanza di fondi e ripresi nel 1942 con una modifica rilevante del progetto e riducendo le dimensioni a 159x70m. La costruzione fu inaugurata infine nel 1950.\nNuovo edificio del mercato.\nNel 2006, al momento in cui il consiglio municipale del Sector 2 ha deciso di costruire un centro commerciale nella zona, la superficie del mercato di Obor copriva circa 9.000 m\u00b2 di banchi di vendita e circa 2.000 m\u00b2 di vendita improvvisata.\nAl posto del padiglione di Obor fu innalzato un edificio con sottosuolo, piano terra e due piani elevati che fu inaugurato il 2 ottobre 2010, nel giorno della \u201eLuna Recoltei\u201d (il giorno della luna piena pi\u00f9 prossima all'equinozio d'autunno).\nIl progetto e la costruzione sono costati 14 milioni di euro, gestiti da un consorzio prubblico-privato.\nIl mercato coperto ospita la vendita di frutta e verdura al piano terreno, al primo piano si trovano prodotti di salumeria, e formaggi, oltre a negozi di prodotti alimentari elaborati, erboristerie, enoteche mentre il secondo piano ospita attivit\u00e0 commerciali non agro-alimentari. Nel sotterraneo \u00e8 disponibile un parcheggio.\nNell'area esterna sono organizzati numerosi banchi di vendita di frutta e verdura, fiori, terrecotte e prodotti di artigianato.\nIn un secondo edificio sono ospitati i banchi di vendita del pesce, oltre a altri banchi di macelleria."}
{"id": "5903703", "revid": "110157", "url": "https://it.wikipedia.org/wiki?curid=5903703", "title": "Amsoft", "text": "Amsoft \u00e8 stata una societ\u00e0 di pubblicazione del software controllata dalla Amstrad, costituita all'inizio del 1984 e assorbita dalla casa madre nel 1989.\nHa sviluppato software e servizi base per i computer della linea CPC e, dal 1986, della ZX Spectrum.\nStoria.\nDurante le fasi di sviluppo del CPC 464, il proprietario della Amstrad, Alan Michael Sugar, analizz\u00f2 i prodotti dei concorrenti diretti e valut\u00f2 come i migliori fossero dotati di un parco software adeguato. Al momento del suo lancio nel mercato britannico, il CPC 464 avrebbe avuto bisogno di una solida base software per poter battere la concorrenza, per cui nel febbraio 1984 si costitu\u00ec un'apposita divisione. La societ\u00e0 fu battezzata Amsoft e fu affidata a Roland Perry e William Poel, che gi\u00e0 si occupavano dello sviluppo dello stesso CPC 464. Come primo obiettivo ebbe quello di pubblicare 50 giochi in occasione della commercializzazione del CPC nel Regno Unito; a tal fine Amsoft si affid\u00f2 a sviluppatori esterni, proponendo di pubblicare i loro prodotti sotto la propria etichetta.\nAmsoft funzion\u00f2 come fornitore di software per i computer della societ\u00e0 madre, in generale videogiochi e programmi per la produttivit\u00e0 aziendale. In molti casi, alcuni prodotti venduti dalla Amsoft furono ottenuti in licenza concessa da terzi. In questo modo, molte aziende di programmazione informatica poterono entrare nel mercato dei CPC Amstrad senza dover sostenere i costi per la conversione dei propri software nella nuova piattaforma.\nPer fidelizzare la clientela, in Gran Bretagna la Amsoft istitu\u00ec gli Amstrad User Club e dall'agosto 1984 pubblic\u00f2 anche un periodico: il \"CPC 464 User\". Dopo il lancio del CPC 664, nel giugno 1985 il periodico fu ribattezzato \"Amstrad Computer User\"; nell'ottobre 1986, dopo 14 numeri, la pubblicazione fu ceduta alla Avralite Ltd.\nLa Amsoft smise progressivamente di vendere software in concomitanza con la crescita della disponibilit\u00e0 di quello sviluppato da terzi. Non essendoci pi\u00f9 l'esigenza di avere una propria societ\u00e0 dedicata, nel 1989 la Amsoft fu assorbita dalla casa madre.\nVideogiochi.\nDiversi titoli hanno per protagonista il personaggio di Roland, che prende il nome da Roland Perry, allora technical manager della Amsoft; Roland divenne una sorta di mascotte non ufficiale del CPC.\nElenco approssimativo dei giochi pubblicati:\nSoftware di utilit\u00e0.\nElenco approssimativo del software non ludico pubblicato:\nAlcuni di questi titoli erano forniti sui dischi di sistema inclusi con i vari computer della linea CPC."}
{"id": "5903705", "revid": "303985", "url": "https://it.wikipedia.org/wiki?curid=5903705", "title": "Fiordo di Bernstorffs", "text": ""}
{"id": "5903708", "revid": "991694", "url": "https://it.wikipedia.org/wiki?curid=5903708", "title": "Anica", "text": ""}
{"id": "5903711", "revid": "54193", "url": "https://it.wikipedia.org/wiki?curid=5903711", "title": "Fondazione Bordoni", "text": ""}
{"id": "5903712", "revid": "54193", "url": "https://it.wikipedia.org/wiki?curid=5903712", "title": "Conferenza delle Regioni", "text": ""}
{"id": "5903713", "revid": "991694", "url": "https://it.wikipedia.org/wiki?curid=5903713", "title": "Agid", "text": ""}
{"id": "5903714", "revid": "486946", "url": "https://it.wikipedia.org/wiki?curid=5903714", "title": "Agcm", "text": ""}
{"id": "5903715", "revid": "339392", "url": "https://it.wikipedia.org/wiki?curid=5903715", "title": "Enit", "text": ""}
{"id": "5903716", "revid": "54193", "url": "https://it.wikipedia.org/wiki?curid=5903716", "title": "Presidenza del Consiglio (Editoria)", "text": ""}
{"id": "5903717", "revid": "54193", "url": "https://it.wikipedia.org/wiki?curid=5903717", "title": "Fieg", "text": ""}
{"id": "5903718", "revid": "54193", "url": "https://it.wikipedia.org/wiki?curid=5903718", "title": "Fnsi", "text": ""}
{"id": "5903719", "revid": "1305772", "url": "https://it.wikipedia.org/wiki?curid=5903719", "title": "Concorso (disambigua)", "text": ""}
{"id": "5903720", "revid": "54193", "url": "https://it.wikipedia.org/wiki?curid=5903720", "title": "Touring Club", "text": ""}
{"id": "5903721", "revid": "80102181", "url": "https://it.wikipedia.org/wiki?curid=5903721", "title": "Concorso di persona", "text": ""}
{"id": "5903728", "revid": "1223843", "url": "https://it.wikipedia.org/wiki?curid=5903728", "title": "Scipione (H\u00e4ndel)", "text": "Scipione (HWV 20) \u00e8 un'opera seria in tre atti, con musica composta da Georg Friedrich H\u00e4ndel per la Royal Academy of Music nel 1726 su libretto di Paolo Antonio Rolli. H\u00e4ndel compose \"Scipione\" mentre era nel bel mezzo della composizione dell'opera \"Alessandro\". L'opera \u00e8 basata sulla vita del generale romano Publio Cornelio Scipione. Nella partitura c'\u00e8 una marcia lenta che \u00e8 diventata la marcia del reggimento britannico dei Granatieri della Guardia.\nStoria delle esecuzioni.\nLa prima di \"Scipione\" avvenne il 12 marzo 1726 al The King's Theatre, Haymarket. H\u00e4ndel riprese l'opera nel 1730, ma la stessa non fu mai pi\u00f9 rappresentata nel Regno Unito fino all'ottobre 1967, quando fu messa in scena dalla Handel Opera Society. In Germania \"Scipione\" fu ripreso al Festival Internazionale H\u00e4ndel di Gottinga nel 1937 ed all'annuale H\u00e4ndel Festival di Halle nel 1965. \nCon la ripresa di interesse per la musica barocca ed il nuovo concetto di esecuzioni storicamente consapevoli, a partire dagli anni 1960, \"Scipione\", come tutte le opere di H\u00e4ndel, oggi viene eseguito nei festival e nei teatri d'opera.\nFra le altre \u00e8 degna di nota l'esecuzione di \"Scipione\" da parte di Christophe Rousset al Festival de Beaune nel 1993.\nTrama.\nAtto 1.\nScipione conduce una processione di prigionieri in citt\u00e0 attraverso l'arco trionfale. Egli anticipa future conquiste e saluta i suoi ufficiali, con un particolare alloro per Lelio. Lelio, in cambio, offre a Scipione la prigioniera Berenice. Scipione \u00e8 subito attratto da Berenice, ma giura di rispettare il suo onore. Berenice \u00e8 innamorata del principe iberico Lucejo, che \u00e8 tra l'esercito romano in incognito. Egli promette di salvarla. Lo stesso Lelio \u00e8 attratto da un'altra prigioniera, Armira, ma lei non ricambier\u00e0 l'affetto mentre \u00e8 ancora prigioniera. Questo fatto comincia a cambiare Lelio, mettendolo in sintonia con le donne prigioniere, anche se lui consiglia Berenice di accettare l'amore di Scipione.\nLe donne prigioniere sono confinate in un palazzo con giardino, ma Scipione ha proibito agli estranei di entrare. Ancora mascherato, Lucejo viola il giardino, ma si nasconde quando sente avvicinarsi Scipione. Scipione cerca di conquistare Berenice e le confessa il suo amore per lei. Lucejo non lo pu\u00f2 tollerare e si tradisce con una esclamazione soffocata che ne rivela la presenza. Berenice cerca di proteggerlo chiamandolo pazzo e implorando piet\u00e0. Solo alla fine dell'atto, Lucejo non \u00e8 pi\u00f9 sicuro delle motivazioni di Berenice e comincia a diventare geloso.\nAtto 2.\nErnando, padre di Berenice, \u00e8 arrivato per offrire un riscatto per la figlia ed anche amicizia a Scipione. Scipione prova di nuovo a corteggiare Berenice, ma lei rifiuta ancora una volta le sue avances. Dopo che Scipione se ne \u00e8 andato, riappare Lucejo, ma lei lo respinge. Questo conferma i sospetti e la gelosia iniziali di Lucejo, ma Berenice si sente emotivamente lacerata. Anche con i suoi sentimenti di gelosia, Lucejo non rompe del tutto con Berenice, ma finge di esprimere affetto per Armina, nella speranza che Berenice sentir\u00e0. Sia Berenice che Armina sono afflitte per la situazione e Scipione arriva, arrabbiato vedendo Lucejo in giardino. Lucejo ora confessa la sua identit\u00e0 ed i suoi progetti e sfida a duello Scipione. Scipione ordina l'arresto di Lucejo. Berenice allora ammette che avrebbe potuto amare un romano, se non fosse stata promessa a un altro.\nAtto 3.\nScipione offre a Ernando la libert\u00e0 per Berenice, a condizione che egli possa sposarla. Ernando risponde che rinuncerebbe volentieri alla sua vita ed al regno, ma che non pu\u00f2 rompere la sua precedente promessa a Lucejo di avere Berenice come moglie. Questa nobilt\u00e0 d'animo colpisce Scipione, che pensava di inviare Lucejo a Roma come prigioniero, ma che, riflettendo ulteriormente sulla situazione decide di sacrificare i propri desideri personali per la felicit\u00e0 degli altri. Racconta a Berenice del suo cambiamento di mente e di cuore ed accetta l'offerta di riscatto da Ernando liberando Berenicee e dicendole che pu\u00f2 sposare Lucejo. Inoltre, come regalo di nozze, concede la libert\u00e0 alla coppia. Tutti i presenti lodano la generosit\u00e0 di Scipione e Lucejo giura fedelt\u00e0 a Roma per s\u00e9 e per i suoi sudditi.\nContesto ed analisi.\nH\u00e4ndel, di origine tedesca, dopo aver trascorso una parte della sua carriera iniziale in Italia componendo opere e musica di altro genere, si stabil\u00ec a Londra, dove nel 1711 aveva portato l'opera lirica italiana per la prima volta con la sua opera Rinaldo. Quest'ultima era stata un enorme successo ed aveva creato a Londra una vera e propria mania per l'opera seria italiana, una forma che all'epoca era incentrata quasi esclusivamente sulle arie solistiche per i grandi virtuosi del bel canto. Nel 1719, Handel era stato nominato direttore musicale di un'organizzazione chiamata The Royal Academy of Music (niente a che vedere con l'attuale conservatorio di Londra), una compagnia sotto la protezione della Carta reale, per la produzione di opere italiane a Londra. H\u00e4ndel non doveva solo comporre opere per la compagnia, ma assumere i cantanti pi\u00f9 in vista, supervisionare l'orchestra e i musicisti, e adattare le opere provenienti dall'Italia per essere eseguite a Londra.\nEntro l'anno 1724-1725, Handel scrisse tre grandi opere in successione per la Royal Academy of Music, ognuno con Senesino e Francesca Cuzzoni come star, Giulio Cesare, Tamerlano, e Rodelinda.\nI dirigenti della Royal Academy of Music decisero di aumentare l'attrazione delle opere portando un altro famoso cantante di livello internazionale, il soprano Faustina Bordoni, che si sarebbe unita alle altre due stelle fisse di Londra, la Cuzzoni e Senesino, come \u00e8 stato riportato dalla stampa di Londra. Il Daily Journal scrisse il 31 agosto 1725\ncon il London Journal che aggiungeva:\nTuttavia Faustina non arriv\u00f2 quando era previsto, il che significava che l'opera che H\u00e4ndel stava componendo per mettere in luce due donne egualmente importanti, Alessandro, non era ancora disponibile per colmare il vuoto che si era creato nel programma del teatro dell'opera e che doveva essere riempito. Per questo motivo compose Scipione in tre settimane che fu rappresentato la prima volta appena dieci giorni dopo aver finito la composizione.\nLa fretta con cui Scipione fu messo insieme forse si vede nel lavoro finito, anche se fu un successo con il pubblico di Londra e contiene molta bella musica, come scrisse il musicologo del XVIII secolo Charles Burney: \nEllen Harris ha discusso l'uso specifico di H\u00e4ndel di alcune chiavi musicali nell'opera, notando, per esempio, che inizia e conclude l'opera in sol maggiore. Winton Dean ha preso atto che l'opera in origine conteneva il personaggio di Rosalba, la madre di Berenice. Tuttavia, perch\u00e9 la cantante originariamente prevista per il ruolo di Rosalba non era disponibile, quel ruolo fu rimosso e la musica e il testo trasferito ad altri personaggi. Inoltre, Dean fece alcune osservazioni sulle debolezze drammatiche nella trama nel terzo atto.\nL'opera \u00e8 scritta per due flauti dolci, due flauti, due oboi, fagotto, due corni, archi, e gli strumenti del basso continuo: (violoncello, liuto, clavicembalo)."}
{"id": "5903731", "revid": "916580", "url": "https://it.wikipedia.org/wiki?curid=5903731", "title": "Interactive Advertising Bureau", "text": "Interactive Advertising Bureau (IAB) \u00e8 la principale associazione di categoria che rappresenta oltre 600 aziende di comunicazione e pubblicit\u00e0 in USA e Unione europea.\nL'associazione, nata con l'obiettivo di massimizzare l'efficacia della pubblicit\u00e0 e del marketing interattivi, ha condotto varie campagne in favore della pubblicit\u00e0 comportamentale e del tracciamento degli utenti e contro gli \"ad blocker\" come ADP.\nItalia.\nL'associazione \u00e8 presente in Italia. Il presidente di IAB Italia \u00e8 Carlo Noseda (M&amp;C Saatchi); il vicepresidente \u00e8 Aldo Agostinelli (Sky Italia)."}
{"id": "5903732", "revid": "287204", "url": "https://it.wikipedia.org/wiki?curid=5903732", "title": "Associazione Stampa Estera", "text": ""}
{"id": "5903733", "revid": "486946", "url": "https://it.wikipedia.org/wiki?curid=5903733", "title": "Presidenza del Consiglio (Funzione Pubblica)", "text": ""}
{"id": "5903734", "revid": "54193", "url": "https://it.wikipedia.org/wiki?curid=5903734", "title": "Forum Terzo Settore", "text": ""}
{"id": "5903735", "revid": "54193", "url": "https://it.wikipedia.org/wiki?curid=5903735", "title": "Aeranti Corallo", "text": ""}
{"id": "5903736", "revid": "339392", "url": "https://it.wikipedia.org/wiki?curid=5903736", "title": "Fondazione Cinema Per Roma", "text": ""}
{"id": "5903737", "revid": "54193", "url": "https://it.wikipedia.org/wiki?curid=5903737", "title": "Osservatorio Europeo Sull'Audiovisivo", "text": ""}
{"id": "5903750", "revid": "767487", "url": "https://it.wikipedia.org/wiki?curid=5903750", "title": "Daleks - Il futuro fra un milione di anni", "text": "Daleks - Il futuro fra un milione di anni (\"Daleks' Invasion Earth 2150 A.D.\") \u00e8 un film del 1966 diretto da Gordon Flemyng.\nFilm di fantascienza distopica britannico, remake dell'avventura \"The Dalek Invasion of Earth\" della serie televisiva classica \"Doctor Who\" con Peter Cushing nella parte del Dottore.\nTrama.\nIl Doctor Who si trova occasionalmente a Londra con il suo TARDIS in compagnia delle nipoti Susan e Louise. Il poliziotto Tom Campbell, nel tentativo di sventare una rapina in una gioielleria, entra nel TARDIS scambiandolo per una vera cabina della polizia britannica e viene cos\u00ec trasportato nel futuro, assieme al Dottore, fino all'anno 2150.\nGiunto a destinazione il quartetto capita in una Londra del futuro devastata da un'invasione dei malvagi Dalek. I pochi superstiti vivono nella metropolitana, organizzando una resistenza, mentre gli umani catturati vengono trasformati dai Dalek in una sorta di automi con il ruolo di poliziotti.\nA capo della resistenza Dortmun, coadiuvato da Wyler e Davis. Questi ultimi soccorrono Susan e Louise, portandole al riparo nei sotterranei di Londra, mentre il Dottore e Tom vengono catturati dai Dalek. Condotti a bordo del disco volante alieno, il Dottore e Tom stanno per essere trasformati in Roboman, quando la resistenza terrestre organizza un attacco per liberarli e distruggere l'astronave aliena. Ma i terrestri vengono sconfitti e uccisi. Pochi si salvano, tra questi Dortmun, Wyler e Davis.\nMentre Susan e Tom, rimasti imprigionati a bordo dell'astronave, si nascondono mentre questa si dirige verso una miniera a Bedford, Wyler soccorre Susan, portandola al rifugio, dove li aspetta Dortmun. I tre decidono di partire per Bedford, ma, incrociato un gruppo di Dalek, Dortmun si sacrifica per proteggere Wyler e Susan e permettere loro la fuga.\nNel frattempo il Doctor Who e Davis, scampati anch'essi al contrattacco alieno, si dirigono anch'essi verso la miniera. Qui i Dalek stanno scavando la crosta terrestre con il proposito di collocarvi un ordigno che far\u00e0 scoprire il nucleo magnetico della Terra, in modo da pilotarla verso il loro pianeta natale Skaro, al fine di utilizzarla come colonia.\nIl Dottore, coadiuvato dai suoi compagni di viaggio, sventa il piano degli extraterrestri distruggendoli e liberando cos\u00ec la Terra dal loro giogo.\nProduzione.\nSoggetto.\nIl film \u00e8 una trasposizione di un'avventura con protagonista il Primo Dottore, interpretato da William Hartnell. Pi\u00f9 esattamente si tratta del remake cinematografico della seconda avventura della seconda stagione \"The Dalek Invasion of Earth\", diretta da Richard Martin e scritta da Terry Nation, trasmessa dalla BBC in 6 puntate da 25 minuti l'una a partire dal 21 novembre 1964.\nCast.\nPeter Cushing riprende il personaggio del Primo Dottore, gi\u00e0 interpretato nel precedente film \"Dr. Who and the Daleks\". Al suo fianco ha come compagni di viaggio le nipoti Susan (di cui \u00e8 il nonno) e Louise (di cui \u00e8 lo zio), oltre all'occasionale compagno Tom Campbell.\nMentre il personaggio di Susan (Roberta Tovey) era gi\u00e0 presente nella serie televisiva ed \u00e8 stato riproposto (seppure qui ritratta come una bambina, anzich\u00e9 un'adolescente) dopo la prima apparizione nel film \"Dr. Who and the Daleks\", il personaggio di Louise (Jill Curzon) \u00e8 del tutto inedito e appare solamente in questo film.\nBernard Cribbins, che interpreta il poliziotto Tom Campbell, riapparir\u00e0 in seguito nella nuova serie televisiva del Doctor Who iniziata nel 2005, nella parte di Wilfred Mott, nonno della compagna di viaggio del Decimo Dottore, Donna Noble.\nAndrew Keir, che qui interpreta uno dei leader della resistenza terrestre contro l'invasione dei Dalek, Wyler, l'anno seguente indosser\u00e0 i panni del Professor Quatermass nel terzo film della saga cinematografica, anch'essa tratta da alcune miniserie televisive della BBC, \"L'astronave degli esseri perduti\" (\"Quatermass and the Pit\"), diretto da Roy Ward Baker.\nSet.\nLa produzione dei due film del Doctor Who fu particolarmente dispendiosa. Per rientrare nei costi i set dei film vennero riutilizzati dalla casa di produzione Amicus nella realizzazione di altri film. In particolare i set di \"Daleks - Il futuro fra un milione di anni\" vennero riciclati nella produzione di \"La morte scarlatta viene dallo spazio\" (\"They Came from Beyond Space\"), dell'anno successivo.\nColonna sonora.\nLa colonna sonora del film \u00e8 composta da Barry Gray pi\u00f9 tardi noto come autore delle musiche delle serie televisive di Gerry e Sylvia Anderson, quali ad esempio \"UFO\" e \"Spazio 1999\".\nDistribuzione.\nIl film \u00e8 stato distribuito nei cinema britannici il 5 agosto 1966 con il titolo \"Daleks' Invasion Earth 2150 A.D.\". Titolo alternativo con cui \u00e8 stato distribuito nel Regno Unito \u00e8 \"Invasion Earth 2150 A.D.\".\nNegli Stati Uniti il film \u00e8 stato trasmesso in televisione con il titolo \"Daleks Invade Earth 2150 A.D.\" e in home video come \"Dr. Who: Daleks Invasion Earth 2150 A.D.\".\nIn Italia, dove \u00e8 stata doppiata e distribuita con il titolo \"Daleks - Il futuro fra un milione di anni\", la pellicola rappresenta anche il primissimo approccio del pubblico italiano con il personaggio del Doctor Who, poich\u00e9 il precedente film \"Dr. Who and the Daleks\" non era stato doppiato n\u00e9 distribuito, mentre la serie televisiva del Doctor Who non arriver\u00e0 che tra il 1980 e il 1981, grazie al doppiaggio di alcune avventure della dodicesima e tredicesima stagione con protagonista il Quarto Dottore interpretato da Tom Baker. Negli anni duemila, il film \"Daleks - Il futuro fra un milione di anni\" \u00e8 stato distribuito in home video dalla Sinister Video in un doppio DVD, unitamente a \"Dr. Who and the Daleks\", distribuito cos\u00ec per la prima volta direttamente in home video, non doppiato ma solamente sottotitolato."}
{"id": "5903752", "revid": "400694", "url": "https://it.wikipedia.org/wiki?curid=5903752", "title": "Daleks Invade Earth 2150 A.D.", "text": ""}
{"id": "5903753", "revid": "400694", "url": "https://it.wikipedia.org/wiki?curid=5903753", "title": "Invasion Earth 2150 A.D.", "text": ""}
{"id": "5903754", "revid": "400694", "url": "https://it.wikipedia.org/wiki?curid=5903754", "title": "Daleks' Invasion Earth 2150 A.D.", "text": ""}
{"id": "5903755", "revid": "400694", "url": "https://it.wikipedia.org/wiki?curid=5903755", "title": "Daleks il futuro tra un milione di anni", "text": ""}
{"id": "5903756", "revid": "710137", "url": "https://it.wikipedia.org/wiki?curid=5903756", "title": "Eesti Tipp Modell", "text": ""}
{"id": "5903758", "revid": "21880", "url": "https://it.wikipedia.org/wiki?curid=5903758", "title": "Drosera tokaiensis", "text": ""}
{"id": "5903760", "revid": "400694", "url": "https://it.wikipedia.org/wiki?curid=5903760", "title": "Daleks", "text": ""}
{"id": "5903765", "revid": "80102739", "url": "https://it.wikipedia.org/wiki?curid=5903765", "title": "Concavit\u00e0 logaritmica", "text": ""}
{"id": "5903766", "revid": "123999358", "url": "https://it.wikipedia.org/wiki?curid=5903766", "title": "Qualificazioni al campionato europeo di calcio femminile Under-19 2010", "text": "Le qualificazioni al Campionato europeo di calcio femminile Under-19 2010 prevedono due fasi. Nella prima, 44 squadre sono state divise in 11 gironi di 4. Le prime due classificate di ogni girone e la migliore terza si sono qualificate per la seconda fase, a cui era ammessa direttamente la , prima nel ranking.\nLe 24 squadre rimaste sono divise in 6 gironi di 4. Le vincitrici di ogni girone e la migliore seconda classificata si qualificano per la fase finale.\nPrimo turno.\nConfronto tra le terze classificate.\nSi tiene conto solo dei risultati ottenuti contro le prime due classificate del girone.\nLa Serbia passa il turno come migliore terza classificata essendo l'unica squadra a pareggiare uno dei due incontri contro le prime due del girone.\nSecondo turno.\nIl sorteggio si tenne a Nyon l'11 novembre 2009 alle 9.30 CET.\nConfronto tra le seconde classificate.\nSi tiene conto solo dei risultati ottenuti contro la prima e la terza classificata del girone."}
{"id": "5903771", "revid": "80102841", "url": "https://it.wikipedia.org/wiki?curid=5903771", "title": "Convessit\u00e0 logaritmica", "text": ""}
{"id": "5903773", "revid": "1494169", "url": "https://it.wikipedia.org/wiki?curid=5903773", "title": "Saiko", "text": ""}
{"id": "5903783", "revid": "339392", "url": "https://it.wikipedia.org/wiki?curid=5903783", "title": "Centro visite Cupone", "text": ""}
{"id": "5903786", "revid": "155634", "url": "https://it.wikipedia.org/wiki?curid=5903786", "title": "Eskilstuna City Fotbollklubb", "text": "L'Eskilstuna City Fotbollklubb \u00e8 una societ\u00e0 calcistica svedese con sede nella citt\u00e0 di Eskilstuna. Milita nella Division 2, la quarta divisione del campionato svedese. La squadra gioca le partite casalinghe al Tunavallen.\nStoria.\nLa squadra \u00e8 stata fondata il 1\u00ba novembre 1907 con il nome di IK City. Il City ha giocato una stagione in Allsvenskan, nel campionato 1925-1926, classificandosi all'ultimo posto e pertanto retrocedendo. Dal 1988 al 2011, la squadra ha militato in Division 2, venendo poi promossa in Division 1, per restarci fino al 2013. Dal 2000, la societ\u00e0 ha adottato l'attuale denominazione.\nDal 2006, l'Eskilstuna City lavora in sinergia con l'Eskilstuna S\u00f6dra, compagine militante nelle divisioni inferiori del campionato svedese e in cui vengono spesso mandati in prestito i giovani calciatori affinch\u00e9 possano fare maggiore esperienza."}
{"id": "5903799", "revid": "80103226", "url": "https://it.wikipedia.org/wiki?curid=5903799", "title": "Europond", "text": ""}
{"id": "5903803", "revid": "80103305", "url": "https://it.wikipedia.org/wiki?curid=5903803", "title": "Christina Maria", "text": ""}
{"id": "5903823", "revid": "287204", "url": "https://it.wikipedia.org/wiki?curid=5903823", "title": "American Hockey League 1961-1962", "text": "La stagione 1961-1962 \u00e8 stata la 26\u00aa edizione della American Hockey League, la pi\u00f9 importante lega minore nordamericana di hockey su ghiaccio. Da questa stagione vennero reintrodotte le divisioni East e West e venne creato il John D. Chick Trophy per il vincitore della West Division. La stagione vide al via otto formazioni e al termine dei playoff gli Springfield Indians conquistarono la loro terza Calder Cup sconfiggendo i Buffalo Bisons 4-1.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5903825", "revid": "400694", "url": "https://it.wikipedia.org/wiki?curid=5903825", "title": "Daleks - Il futuro tra un milione di anni", "text": ""}
{"id": "5903829", "revid": "287204", "url": "https://it.wikipedia.org/wiki?curid=5903829", "title": "Asperen", "text": "Asperen \u00e8 una localit\u00e0 di circa 3.200 abitanti del centro-sud dei Paesi Bassi, facente parte della provincia della Gheldria e situata lungo il corso del fiume Linge, nella regione della Batavia (\"Betuwe\"). Dal punto di vista amministrativo, si tratta di un-ex-comune (facente per\u00f2 ufficialmente parte della provincia dell'Olanda Meridionale), dal 1986 accorpato alla municipalit\u00e0 di Vuren, comune a sua volta inglobato nel 1987 alla nuova municipalit\u00e0 di Lingewaal di cui Asperen \u00e8 stato il capoluogo, inglobato a sua volta nel 2019 nel comune di West Betuwe.\nGeografia fisica.\nIl villaggio di Asperen si trova nella parte sud-occidentale della provincia della Gheldria, lungo il confine con la provincia dell'Olanda Meridionale ed \u00e8 situato a circa met\u00e0 strada tra le localit\u00e0 di Culemborg e Brakel (rispettivamente a sud della prima e a nord della seconda), a circa 15\u00a0km ad ovest di Geldermalsen.\nStoria.\nDalla fondazione ai giorni nostri.\nLa localit\u00e0 esisteva gi\u00e0 in epoca romana e corrispondeva ad un insediamento noto come \"Caspingium\".\nIn seguito, Asperen costitu\u00ec a lungo una signoria, che confinava a nord con la signoria di Gellicum e a sud con la signoria di Herwijnen.\nNel 1313 la baronia di Asperen fu ceduta in regalo al conte Willem II, il quale la don\u00f2 a sua volta a Giovanni il Forte. Quest'ultim\u00f2 si autoproclam\u00f2 primo signore di Asperen.\nIl 2 luglio 1463, la localit\u00e0 fu investita da un grosso incendio che distrusse parecchi edifici della citt\u00e0, tra cui - probabilmente - anche la chiesa di Santa Caterina.\nCirca cinquant'anni dopo, nel 1517, la cittadina sub\u00ec un saccheggio da parte di truppe tedesche comandate probabilmente da Johan van Selbach.\nIn seguito, nel corso della seconda met\u00e0 del XVI secolo, la citt\u00e0 fu pi\u00f9 volte conquistata e riconquistata dagli Spagnoli e dagli Olandesi.\nUn nuovo grosso incendio colp\u00ec poi la cittadina mercoled\u00ec 4 marzo 1896.\nSimboli.\nLo stemma di Asperen raffigura un castello con cinque torri.\nLo stemma \u00e8 una rappresentazione della citt\u00e0 e corrisponde a quello del casato locale di Van Asperen..\nMonumenti e luoghi d'interesse.\nArchitetture religiose.\nChiesa di Santa Caterina.\nTra gli edifici principali di Asperen, figura la chiesa di Santa Caterina, situata al nr. 2 della Voorstraat e risalente al 1460, ma danneggiata dagli incendi del 1463 e del 1896.\nArchitetture militari.\nFort Asperen.\nAltra struttura d'interesse \u00e8 Fort Asperen, che costituisce una parte della Nieuwe Hollandse Waterlinie.\nSociet\u00e0.\nEvoluzione demografica.\nAl censimento del 2010, Asperen contava una popolazione pari a 3.220 abitanti."}
{"id": "5903847", "revid": "38120", "url": "https://it.wikipedia.org/wiki?curid=5903847", "title": "Bao Publishing", "text": ""}
{"id": "5903852", "revid": "767487", "url": "https://it.wikipedia.org/wiki?curid=5903852", "title": "Pro Patria et Libertate Unione degli Sports Bustesi 1923-1924", "text": "Questa pagina raccoglie le informazioni riguardanti la Pro Patria et Libertate nelle competizioni ufficiali della stagione 1923-1924.\nStagione.\nAlla presidenze della societ\u00e0 bustocca c'\u00e8 ancora il cavalier Carlo Marcora. Questi ha confermato anche per questa stagione il giovane allenatore ungherese Andreas Kutik, chiamato dal F.C. di Budapest la scorsa stagione, di fatto primo straniero della Pro Patria anche se il suo esordio come difensore avverr\u00e0 la stagione prossima. \nI biancobl\u00f9 disputano un buon campionato. In casa restano imbattuti con quattro vittorie e due pareggi, ottenendo il secondo posto. A gennaio si sono portati a ridosso della capolista, ma una secca sconfitta (3-0) a Valenza Po fa svanire i sogni promozione."}
{"id": "5903853", "revid": "124500599", "url": "https://it.wikipedia.org/wiki?curid=5903853", "title": "Eusebio Haliti", "text": "Biografia.\nNato nel 1991 in Albania dove rimane sino all'et\u00e0 di 9 anni, si trasferisce poi con la famiglia in Italia dove inizia a praticare sport, prima calcio e poi dal 2003 comincia con l'atletica.\nDopo essere stato assente ad entrambi i campionati italiani cadetti nel biennio di categoria 2005-2006, vince le sue prime medaglie italiane ed anche il suo primo titolo nazionale giovanile gi\u00e0 nel 2007 agli italiani allievi: bronzo nei 400 m indoor ed oro sui 400 m hs. Doppia medaglia d'oro nel 2008 ai campionati italiani allievi con vittoria sia nei 400 m indoor che sui 400 m hs.\nNel 2010 vince il titolo italiano juniores sui 400 m indoor e giunge quarto nei 400 m.\nBis di titoli nazionali nel 2011, col successo sia ai campionati italiani universitari nei 400 m che ai nazionali promesse sui 400 m hs. Invece \u00e8 stato squalificato nella finale dei 400 m indoor agli italiani promesse.\nVince poi tre medaglie nel 2012, con la prima agli assoluti: ai campionati italiani indoor congiunti assoluti e promesse, vince il bronzo tra gli assoluti e l'argento nelle promesse; inoltre diventa vicecampione nazionale promesse sui 400 m hs.\nDurante l'estate del 2012 ha ottenuto la cittadinanza italiana e l'anno seguente ha rappresentato l'Italia gareggiando in quattro manifestazioni internazionali, tre seniores ed una di categoria: agli Europei indoor di G\u00f6teborg in Svezia \u00e8 uscito in batteria sui 400 m; ai Giochi del Mediterraneo in Turchia a Mersin ha concluso al quinto posto sui 400 m hs; agli Europei under 23 svoltisi a Tampere in Finlandia non ha superato la batteria dei 400 m hs; infine ai Mondiali in Russia a Mosca non \u00e8 riuscito a qualificarsi per la finale con la staffetta 4x400 m.\nPoker di medaglie con due titoli nel 2013: vittoria sia campionati italiani assoluti che ai nazionali promesse, bronzo ed argento agli italiani indoor rispettivamente assoluti e promesse.\nNel biennio 2014-2015 gareggia ad entrambi i campionati italiani assoluti, uscendo in batteria a Rovereto e vincendo la medaglia di bronzo a Torino.\nDurante l'estate del 2015 ha gareggiato in rappresentanza dell'Italia sia agli Europei a squadre di \u010ceboksary (Russia) terminando ottavo con la staffetta 4x400 m, che alle Universiadi di Gwangju nella Corea del Nord uscendo in semifinale.\nNel giugno del 2016 ha disputato la finale ali assoluti di Rieti giungendo al quinto posto."}
{"id": "5903854", "revid": "110157", "url": "https://it.wikipedia.org/wiki?curid=5903854", "title": "Sede titolare di Celano", "text": "Celano (in latino: \"Caelanensis\") \u00e8 una sede titolare della Chiesa cattolica.\nStoria.\nCelano, nella Marsica, tra V e VI secolo, fu probabilmente sede provvisoria dei vescovi marsicani, la cui dimora in origine si trovava nell'antica citt\u00e0 di \"Marruvium\" sulle sponde del lago del Fucino.\nAl sinodo romano del 501, detto \"sinodo palmare\", convocato dal re Teodorico, in assenza di papa Simmaco, prese parte \"Vaticanus, episcopus ecclesiae Ceneliensis\", che firm\u00f2 la lettera sinodale datata 23 ottobre 502, con la quale si ristabiliva sulla cattedra romana Simmaco contro l'usurpatore Lorenzo.\nLe molte varianti presenti nei manoscritti, non rendono certi n\u00e9 il nome del vescovo (\"Vagitanus, Viticanus, Baticanus\") n\u00e9 la sua sede di appartenenza (\"Ceneliensis, Celiliensis\"). In questa incertezza, Ferdinando Ughelli attribuisce \"Viticanus\" sia alla diocesi di Cagli nelle Marche, che alla diocesi di Calvi in Campania. Queste attribuzioni sono escluse da Lanzoni, che invece propone, \u00abma senza alcuna pretesa\u00bb, di identificare la sede di Vaticano con Celano nella Marsica; la tesi di Lanzoni \u00e8 fatta propria da autori successivi.\nDal 2009 Celano \u00e8 una sede vescovile titolare della Chiesa cattolica; la sede finora non \u00e8 stata assegnata."}
{"id": "5903856", "revid": "2032913", "url": "https://it.wikipedia.org/wiki?curid=5903856", "title": "Ssajib", "text": " \u00e8 il quarto album in studio del rapper sudcoreano Psy, pubblicato il 26 luglio 2006 dalla Seoul Records."}
{"id": "5903867", "revid": "80104196", "url": "https://it.wikipedia.org/wiki?curid=5903867", "title": "Semonte (Vertova)", "text": ""}
{"id": "5903882", "revid": "38120", "url": "https://it.wikipedia.org/wiki?curid=5903882", "title": "Villainy Inc.", "text": "Villainy Inc. \u00e8 un'organizzazione di criminali nemica di Wonder Woman. Comparve originariamente nella Golden Age, e ricomparve nell'epoca moderna con una lista di nemici rinnovata.\nStoria della squadra.\nLa Villainy Inc. debutt\u00f2 in \"Wonder Woman\" vol. 1 n. 28, nell'ultima storia scritta dal creatore della serie William Moulton Marston. Le criminali, che furono individualmente condannate alla prigione della colonia penale Amazzone di Transformation Island e che poi ne evasero, si unirono in un gruppo per eliminare un avversario comune; guidati dalla schiavista saturniana Eviless, che riusc\u00ec a ingannare le Amazzoni facendo loro credere di aver perso la sua natura malvagia manipolando intanto il lucchetto della sua cintura magica, rubarono il Lazo di Wonder Woman. Falsificando la sua morte controllando il proprio battito cardiaco, si avvolse il Lazo intorno al braccio riuscendo a liberarsi. Cerc\u00f2 di liberare le prigioniere su Trasformation Island, ma la maggior parte di loro rifiut\u00f2 a causa delle Cinture di Venere, anche se quelle che invece accettarono si unirono a lei.\nCatturarono Ippolita utilizzando il lazo, quando Snowman, Poison e Hpnota la attirarono in una trappola facendole credere che ci fossero degli uomini sull'isola: quindi la catturarono, la legarono con il lazo e la portarono su una barca. Ma la Regina trascin\u00f2 la barca sott'acqua e salvo Eviless, in quanto i saturniani non possono nuotare. Clea cerc\u00f2 di acquistare in modo anonimo un sottomarino da Steve Trevor per ritornare ad Atlantide (perch\u00e9 le servisse un sottomarino non si seppe), ma Trevor la riconobbe e cerc\u00f2 di catturarla. Il colonnello fu messo fuori gioco da Giganta, e insieme a Clea e compagne cercarono di catturare le Holliday Girls e Wonder Woman per costringere Trevor a dare loro un sottomarino. Le ragazze rapite furono legate e portate nel laboratorio del Professor Zoom e Giganta attacc\u00f2 Wonder Woman nel momento in cui entr\u00f2 per salvarle, ma l'eroina mise la sua avversaria al tappeto. Nonostante tutto, il piano riusc\u00ec e Wonder Woman fu costretta a rubare un sottomarino della marina degli Stati Uniti per loro, ma Giganta e Clea furono catturate prima che il mezzo potesse completamente immergersi. Tutte loro furono riportate infine su Trasformation Island da Wonder Woman e le Amazzoni.\nPost-\"Crisi\".\nDopo i retcon di \"Crisi sulle Terre infinite\", la storia del gruppo ricominci\u00f2 quando minacciarono Ippolita nella Golden Age, dove Cheetah, Zara, Dottor Poison e Hypnotic Woman (ex Hypnota) furono messe insieme da Regina Clea (non fu rivelato se Eviless e Blue Snowman fossero ancora membri, e Giganta fu rinnovata in una criminale che si aggiunse pi\u00f9 avanti). Il monarca atlantideo della citt\u00e0 di Venturia arruol\u00f2 la sua gente per sconfiggere la citt\u00e0 rivale di Aurania, ma furono ripetutamente bloccati da Ippolita (\"Wonder Woman: Our Worlds at War\" n. 1). Successivamente, la figlia di Ippolita, Diana, viaggi\u00f2 indietro nel tempo e le scopr\u00ec in battaglia. Clea fu sconfitta da Diana (che si travest\u00ec da Miss America) e dalla sua stessa figlia, Ptra.\nRecentemente, quando Atlantide scomparve dalla Terra, Clea cerc\u00f2 nuovamente di assemblare una nuova Villainy Inc. e conquistare una terra da governare. Con il nuovo gruppo decise di discendere su Skartaris in una dimensione alternativa, dove utilizz\u00f2 Cyborgirl per prendere il controllo dell'intera dimensione. Il piano di Clea, tuttavia, fu comandato da Trinity. Infatti, si scopr\u00ec che Trinity era un virus progettato dai fondatori di Skartaris e quando fu reintrodotta nel sistema computerizzato del governo di Skartaris, l'intero sistema cominci\u00f2 a regredire e \"devolvere\" fino alle sue origini. Wonder Woman riusc\u00ec a prevenire che il processo fosse permanente, anche se alcuni degli abitanti di Skartaris (Clea inclusa) si persero nella de-evoluzione (\"Wonder Woman\" vol. 2 dal n. 179 al n. 183)."}
{"id": "5903889", "revid": "736476", "url": "https://it.wikipedia.org/wiki?curid=5903889", "title": "Launceston Castle", "text": ""}
{"id": "5903895", "revid": "736476", "url": "https://it.wikipedia.org/wiki?curid=5903895", "title": "Guillermo Cano", "text": ""}
{"id": "5903897", "revid": "1305772", "url": "https://it.wikipedia.org/wiki?curid=5903897", "title": "Welcome to the Real World (Mr. Mister)", "text": "Welcome to the Real World \u00e8 il secondo album in studio del gruppo musicale statunitense Mr. Mister, pubblicato il 27 novembre 1985 dalla RCA Records.\nIl disco raggiunse la prima posizione nella classifica statunitense vendendo oltre un milione di copie e anche i due singoli estratti dall'album, \"Broken Wings\" e \"Kyrie\", raggiunsero entrambi il primo posto in classifica nella Billboard Hot 100."}
{"id": "5903913", "revid": "1124164", "url": "https://it.wikipedia.org/wiki?curid=5903913", "title": "Giovan Francesco Capoferri", "text": "Biografia.\nFiglio di Giovannino e nipote di Giovanni entrambi falegnami, per proseguire nell'attivit\u00e0 della famiglia di Lovere, venne mandato a scuola presso il convento domenicano di Santo Stefano in Bergamo, a prendere lezioni da fra Damiano Zambelli, durante l'esecuzione del coro intarsiato della chiesa dei Padri Predicatori, di Bergamo, distrutta nel 1561 per la formazione delle mura venete, coro dal 1647 nella chiesa di San Bartolomeo.\nNei piccolo museo posto nell'istituto Luogo Pio Colleoni vi \u00e8 una tarsia realizzata dal Capoferri su disegno del Lotto, questa \u00e8 probabilmente la prima collaborazione tra i due artisti, raffigura la \"Creazione di Adamo\", la datazione \u00e8 da considerarsi precedente ad altre collaborazioni, in quanto di questa non vi \u00e8 documentazione contrattuale che obbligasse il committente a riconsegnare il disegno originario, ma ne esiste il pagamento. Considerata la presenza di Don Dazio Colleoni, tra gli amministratori della Fondazione Pio Colleoni e della Fondazione MIA giustificherebbe la presenza della tarsia nel museo.\nNel 1522, per poter ottenere l'incarico della realizzazione delle tarsie del coro della basilica di Santa Maria Maggiore da parte dei rettori della consorzio della Misericordia Maggiore di Bergamo: \u201cuno bello et laudabile choro, presbiterio, banchi et ornamenti\u201d propose un suo lavoro: un quadretto intarsiato raffigurante l'Annunciazione, eseguito a quattro mani con il pittore Lorenzo Lotto, a cui era tanto piaciuto quell'intarsio che ne aveva rifinito i particolari. \nIl 23 ottobre del medesimo anno, gli venne affidato l'incarico dei lavori, su progetto architettonico di Bernardo Zenale, l'incarico di assistente falegname a Giovanni Belli di Ponteranica, e i disegni successivamente assegnati al Lotto.\nIl quadretto dell'Annunciazione, venne poi inserito nel bancale del celebrante, lasciando per\u00f2 fra Damiano umiliato di questa scelta, serve considerare che i tre artisti si conoscevano molto bene, avendo lavorato nel monastero di Santo Stefano nel medesimo periodo, gli intarsiatori per i pannelli del coro, contemporaneamente il Lotto dipingeva la pala Pala Martinengo. Questa incomprensione porter\u00e0 il Lotto a tornare a Venezia dopo un lungo periodo a Bergamo, e da quella citt\u00e0 mandare i disegni per poter realizzare le tarsie, mentre fra Damiano nel 1526 venne invitato a Bologna dove esegu\u00ec le tarsie della Basilica di San Domenico.\nL'unione dei due artisti, il Lotto e il Capoferri, porter\u00e0 le opere eseguite con intarsi lignei, a una evoluzione, in una epoca dove la staticit\u00e0 degli elementi d'intarsio con la raffigurazione di opere geometriche era ormai stanca, proprio il lavoro dell'Annunciazione con il suo avvicinarsi all'arte pittorica inizi\u00f2 una nuova visione dell'intarsio stesso.\nPer l'esecuzione di questa opera, il Capoferri il cui primo documento \u00e8 del 13 novembre 1522, si rec\u00f2, o venne invitato a recarsi, data la sua giovanissima et\u00e0, a visitare parecchie citt\u00e0 del nord Italia, in particoalre a Milano nella bottega di Bernardo Zenale, prendendo visione di lavori a intarsio, si rec\u00f2 spesse volte a Venezia per acquistare i legni adatti alla realizzazione delle tarsie, e nomin\u00f2 suo fidato intagliatore Angelo Ferri di Romanengo.\nIn particolare il Capoferri si rec\u00f2 a Verona, citt\u00e0 natale del nonno Giovanni, a visitare il convento di santa Maria in Organo per incontrare Fra Giovanni da Verona e comprendere i segreti dei suoi lavori, pare che proprio da lui il Capoferri apprese quei segreti che resero le tarsie colorate, come se fossero un quadro, impar\u00f2 come colorare il legname attraverso la bollitura o la macerazione in erbe, scrisse infatti il Vasari.\nIl Capoferri esegu\u00ec e riprodusse con scrupolosa fedelt\u00e0 i disegni del Lotto sia per le tessere delle tarsie, che per i relativi coperti, in una di questa l'ebanista immortal\u00f2 il suo volto e quello del pittore.\nMor\u00ec a soli 47 anni di ritorno da uno dei suoi viaggi a Venezia, proseguirono i suoi lavori i figli Antonio e Giovanni Donato detto Zinino e ill fratellastro Giovan Pietro Capoferri.\nLe tarsie opera del Capoferri, con i colori originali dei suoi legni, non sono pi\u00f9 oggi visibili, gli intarsi si sono scuriti e ombrati, questo grande lavoro di unire intarsio e pittura ebbe presto fine in quanto ritenuta una tecnica troppo complessa e laboriosa.\nOpere.\nTra le tarsie a cui ha dedicato la sua intera vita ricordiamo le pi\u00f9 testimonianti il rinascimento della tarsia libera dagli schemi pionieristica del tempo:"}
{"id": "5903915", "revid": "1305772", "url": "https://it.wikipedia.org/wiki?curid=5903915", "title": "Discografia dei Mr. Mister", "text": "La seguente \u00e8 una discografia comprensiva del gruppo musicale statunitense Mr. Mister."}
{"id": "5903916", "revid": "92723", "url": "https://it.wikipedia.org/wiki?curid=5903916", "title": "Altwin", "text": "Biografia.\nFu prima creato cardinale da papa Damaso II nel 1048 e l'anno successivo vescovo di Bressanone. Partecip\u00f2 ad un \"conciliabulum\" verso il 1080 per condannare papa Gregorio VII. Nel 1090 consacr\u00f2 la chiesa dell'abbazia di Sonnenburg in Val Pusteria.\nNel 1091, nel contesto della lotta tra guelfi e ghibellini, fu costretto ad abbandonare la sua diocesi da Guelfo di Baviera, sostituito dal vescovo guelfo Burcardo.\nMor\u00ec il 7 marzo 1097."}
{"id": "5903918", "revid": "962319", "url": "https://it.wikipedia.org/wiki?curid=5903918", "title": "Roosevelt Island (metropolitana di New York)", "text": "Roosevelt Island \u00e8 una stazione della metropolitana di New York situata sulla linea IND 63rd Street. Nel 2019 \u00e8 stata utilizzata da passeggeri. \u00c8 servita dalla linea F, attiva 24 ore su 24.\nStoria.\nLa stazione fu aperta il 29 ottobre 1989.\nStrutture e impianti.\nLa stazione ha due banchine laterali e due binari ed \u00e8 posta al di sotto del parco Riverwalk Commons. \u00c8 dotata di un fabbricato viaggiatori che affaccia su West Road e ospita i tornelli, un ascensore e una serie di scale mobili che portano a un mezzanino dove si trovano i collegamenti con le banchine.\nInterscambi.\nLa stazione \u00e8 servita da alcune autolinee gestite da MTA Bus. Vicino si trova anche la fermata della funivia Roosevelt Island Tramway che collega l'isola con l'Upper East Side."}
{"id": "5903922", "revid": "962319", "url": "https://it.wikipedia.org/wiki?curid=5903922", "title": "Lexington Avenue-63rd Street", "text": "Lexington Avenue-63rd Street \u00e8 una stazione della metropolitana di New York situata sulla linea 63rd Street. Nel 2019 \u00e8 stata utilizzata da passeggeri. \u00c8 servita dalle linee F e Q, attive 24 ore su 24. Durante le ore di punta fermano occasionalmente alcune corse della linea N.\nStoria.\nLa stazione fu aperta il 29 ottobre 1989. Tra il 2011 e il 2016 \u00e8 stata sottoposta ad un'estesa ristrutturazione nell'ambito della realizzazione della fase 1 della Second Avenue Subway.\nStrutture e impianti.\nIl piano binari della stazione si sviluppa su due livelli, entrambi dotati di una banchina ad isola e due binari, il livello inferiore ospita i binari in direzione nord e quello superiore i binari in direzione sud. La stazione \u00e8 posta al di sotto di 63rd Street e dispone di due mezzanini, quello est ha tre scale e un ascensore all'incrocio con Third Avenue, quello ovest ha due scale e un ascensore all'incrocio con Lexington Avenue. Il mezzanino ovest ha un ascensore che porta direttamente alle banchine e una serie di scale e scale mobili che portano prima a un livello intermedio e poi a un mezzanino inferiore dove si trovano i collegamenti con le banchine. Il mezzanino est ha quattro ascensori che portano direttamente alle banchine.\nInterscambi.\nLa stazione \u00e8 servita da alcune autolinee gestite da MTA Bus e NYCT Bus. Poco pi\u00f9 a sud si trova la stazione Lexington Avenue/59th Street servita dai treni delle linee 4, 5, 6, N, R e W, bench\u00e9 non esista un collegamento diretto con questa stazione \u00e8 possibile cambiare linea gratuitamente usando la MetroCard o l'OMNY."}
{"id": "5903924", "revid": "962319", "url": "https://it.wikipedia.org/wiki?curid=5903924", "title": "Parsons Boulevard", "text": "Parsons Boulevard \u00e8 una stazione della metropolitana di New York situata sulla linea IND Queens Boulevard. Nel 2019 \u00e8 stata utilizzata da passeggeri. \u00c8 servita dalla linea F, attiva 24 ore su 24. Durante le ore di punta fermano occasionalmente alcune corse della linea E.\nStoria.\nLa stazione fu aperta il 24 aprile 1937.\nStrutture e impianti.\nLa stazione \u00e8 sotterranea, ha due banchine ad isola e quattro binari, i due esterni per i treni locali e i due interni per quelli espressi. \u00c8 posta al di sotto di Hillside Avenue e possiede un totale di sei ingressi, tre all'incrocio con 153rd Street e tre all'incrocio con Parsons Boulevard.\nInterscambi.\nLa stazione \u00e8 servita da alcune autolinee gestite da MTA Bus e NYCT Bus."}
{"id": "5903925", "revid": "1870933", "url": "https://it.wikipedia.org/wiki?curid=5903925", "title": "San Antonio Football Club", "text": "Il San Antonio Football Club \u00e8 una societ\u00e0 calcistica professionistica statunitense con base a San Antonio (Texas), che disputa le proprie partite casalinghe presso il Toyota Field, impianto dotato di una capienza di 8.296 posti a sedere.\nMilita nella USL Championship, il secondo livello nella piramide calcistica americana.\nStoria.\nIl 7 gennaio 2016 venne assegnato alla franchigia di San Antonio il trentunesimo ingresso nella USL. La costituzione del club, insieme con l'acquisto del Toyota Field da parte del comune di San Antonio e della contea di Bexar, era parte di un piano della \"Spurs Sports &amp; Entertainment\" (gi\u00e0 proprietaria della franchigia NBA dei San Antonio Spurs) per ottenere un posto nelle future espansioni della Major League Soccer. Le vicende della nuova societ\u00e0 e dello stadio provoc\u00f2, tra le altre cose, la chiusura dei San Antonio Scorpions, franchigia della North American Soccer League. Darren Powell, ex allenatore della squadra di calcio dell'universit\u00e0 di Elon nonch\u00e9 ex direttore del vivaio dell'Orlando City, fu nominato primo allenatore della storia del club. Il 2 febbraio 2016, invece, la societ\u00e0 annunci\u00f2 l'ingaggio del suo primo calciatore, il centrocampista statunitense ex Chivas USA Carlos Alvarez.\nDopo una prima stagione di ambientamento, nel 2017 la squadra, che nel frattempo per quell'anno aveva stretto un accordo di affiliazione con il New York City, concluse la stagione regolare al secondo posto della Western Conference, qualificandosi cos\u00ec per la post-season per la prima volta nella sua storia. In seguito alla vittoria al primo turno contro i Tulsa Roughnecks, per\u00f2, i rossoneri dovettero cedere il passo nella semifinale di conference all'OKC Energy dopo i calci di rigore.\nIl 30 novembre 2019 Darren Powell ed il club decisero consensualmente di non proseguire il rapporto di lavoro. Di conseguenza, il 9 dicembre successivo, l'ex allenatore in seconda Alen Marcina, gi\u00e0 sulla panchina dei San Antonio Scorpions, fu nominato nuovo allenatore. Alla sua prima stagione alla guida della squadra, Marcina riusc\u00ec a portare nuovamente, dopo tre anni, il San Antonio ai playoff, dove fu per\u00f2 eliminato al primo turno dal New Mexico United con il risultato di 1-0.\nStadio.\nIl San Antonio FC disputa le proprie partite interne presso il Toyota Field, uno stadio specifico per il calcio dotato di una capienza di 8.296 spettatori e potenzialmente espandibile fino a poterne contenere oltre 18.000. Originariamente costruito per la franchigia della NASL dei San Antonio Scorpions, l'impianto fu venduto dal suo proprietario Gordon Hartman alla citt\u00e0 di San Antonio e alla contea di Bexar a novembre 2015. Il record di spettatori per una partita \u00e8 fissato a quota 8.466 per la partita inaugurale della squadra in USL del 9 aprile 2016 contro gli Swope Park Rangers.\nColori e simboli.\nI colori societari sono il rosso ed il nero con dettagli bianchi e argentati. La forma dello stemma del club deriva da quella di molti altri club nazionali ed internazionali. All'interno, il logo contiene cinque strisce diagonali, ispirate a quelle delle forze armate statunitensi, che rendono omaggio alla storia militare della citt\u00e0 e simboleggiando l'ambizione del club di giocare ai massimi livelli, ed uno sperone, che simboleggia il collegamento tra il San Antonio FC e l'altra squadra sportiva posseduta dalla \"Spurs Sports &amp; Entertainment\", i San Antonio Spurs della NBA. Nella cornice esterna si nasconde una S, un riferimento al nome della citt\u00e0.\nTifoseria.\nI gruppi principali di tifoseria organizzata sono i \"Crocketters\", il pi\u00f9 grande ed antico, essendo stato fondato nel 2009, e la \"Mission City Firm\".\nRivalit\u00e0.\nCopa Tejas.\nA partire dalla stagione 2019, il San Antonio FC compete, insieme alle altre tre franchigie texane della USL Championship (Austin Bold, El Paso Locomotive e Rio Grande Valley FC), nella Copa Tejas. La squadra che totalizza il maggior numero di punti negli scontri diretti durante la stagione regolare si porta a casa il trofeo.\nTra tutte le rivalit\u00e0 della Copa Tejas, particolarmente sentita \u00e8 quella contro il Rio Grande Valley, che prende anche il nome di \"South Texas Derby\"."}
{"id": "5903926", "revid": "76963", "url": "https://it.wikipedia.org/wiki?curid=5903926", "title": "Societ\u00e0 Navigazione Siciliana", "text": "La Societ\u00e0 Navigazione Siciliana \u00e8 una compagnia di navigazione che opera presso le coste siciliane. I soci sono al 50% ciascuno la Liberty Lines e la Caronte &amp; Tourist.\nStoria.\nLa compagnia \u00e8 nata nel 2011 per partecipare, con la privatizzazione di Tirrenia, alla gara per l'acquisizione di Siremar, la societ\u00e0 pubblica che assicurava i collegamenti tra la Sicilia e le isole minori. La Siremar fu per\u00f2 ceduta a Compagnia delle Isole, societ\u00e0 controllata dalla Mediterranea Holding dell'armatore napoletano Salvatore Lauro e partecipata dalla Regione Siciliana.\nSociet\u00e0 Navigazione Siciliana ha poi presentato ricorso che nel 2015 \u00e8 stato accolto dai giudici del Tar del Lazio, azzerando l'aggiudicazione a Compagnia delle Isole, in quanto basata \u00absu un illegittimo aiuto di Stato consistente nel rilascio di una contro-garanzia bancaria da parte della Regione siciliana\u00bb. Il 24 marzo 2016 l'amministratore delegato di Ustica Lines, Ettore Morace, ha annunciato che tramite la Societ\u00e0 di Navigazione Siciliana sar\u00e0 acquisita la compagnia Siremar. Un'operazione da 55,1 milioni di euro. La cessione \u00e8 ufficializzata l'11 aprile 2016, con SNS che \u00e8 trasformata in societ\u00e0 consortile (SCPA). Il trasporto veloce viene gestito tramite Ustica Lines, mentre i traghetti da Caronte &amp; Tourist. Presidente \u00e8 l'attuale AD di Caronte &amp; Tourist Antonino Repaci, con AD Luigi Genghi.\nIl patrimonio societario \u00e8 stato spacchettato e S.N.S. non possiede pi\u00f9 flotta e personale: quella del ramo aliscafi ex Siremar - SNS \u00e8 andato a Liberty Lines che cos\u00ec ha messo a proprio patrimonio nove imbarcazioni veloci; il ramo traghetti \u00e8 andato alla Caronte &amp; Tourist dei Franza, con nove navi traghetto. La consortile rimane attiva e riceve dallo Stato circa 80 milioni di euro l'anno di contributi per 12 anni per effettuare i collegamenti con le isole minori."}
{"id": "5903927", "revid": "962319", "url": "https://it.wikipedia.org/wiki?curid=5903927", "title": "York Street (metropolitana di New York)", "text": "York Street \u00e8 una fermata della metropolitana di New York situata sulla linea IND Sixth Avenue. Nel 2019 \u00e8 stata utilizzata da passeggeri. \u00c8 servita dalla linea F, attiva 24 ore su 24.\nStoria.\nLa stazione fu aperta il 9 aprile 1936.\nStrutture e impianti.\nLa stazione \u00e8 sotterranea, ha una banchina ad isola e due binari. \u00c8 posta al di sotto di Jay Street e ha un unico ingresso all'incrocio con York Street, localizzato all'interno dell'edificio che ospita la torre di ventilazione del Rutgers Street Tunnel.\nInterscambi.\nLa stazione \u00e8 servita da alcune autolinee gestite da NYCT Bus."}
{"id": "5903928", "revid": "767487", "url": "https://it.wikipedia.org/wiki?curid=5903928", "title": "Paul Williams (calciatore 1971)", "text": "Williams ha giocato come difensore centrale e centrocampista in Premier League per il Coventry City e il Southampton, oltre che in Football League vestendo le maglie del Derby County e dello Stoke City. Dopo il suo ritiro, ha intrapreso la carriera di allenatore, inizialmente allenando le giovanili del Southampton e del Wolverhampton, per poi passare alle nazionali U-15 e U-16 inglesi, per arrivare poi sulla panchina del Nottingham Forest come allenatore ad interim.\nCarriera.\nDerby County.\nNato a Burton upon Trent, Williams inizia la sua carriera come attaccante nel Derby County, squadra di First Division, venendo poco dopo arretrato nel ruolo di centrocampista, riuscendo cos\u00ec a debuttare nella stagione 1989-90, finendo l'anno con dieci presenze e segnando il suo primo gol tra i professionisti. Nella stagione successiva il Derby retrocede in Second Division, ma proprio in Second Division Williams aumenta il suo rendimento, concludendo l'anno con ben 13 reti, tra cui un hattrick nella vittoria per 3-1 contro il Watford del 29 Febbraio 1992. In quella stagione, grazie ai gol di Williams, i Rams riuscirono a qualificarsi per i play-off, ma vennero sconfitti in semifinale dal Blackburn Rovers. Nella stagione 1992-1993 Williams inizi\u00f2 a giocare come difensore centrale, aiutando cos\u00ec la squadra ad arrivare in finale dei play-off di fine stagione, persi contro il Leicester City, partita segnata anche da un errore dello stesso Williams che permise ai Foxes di segnare. Williams rimase al Baseball Ground fino al termine della stagione 1994-1995, stagione che vide il Derby finire al nono posto in classifica, fallendo cos\u00ec la qualificazione ai play-off. Williams conclude la sua carriera con 195 presenze e 33 gol in sei stagioni con la maglia dei Rams.\nLincoln City (prestito).\nIl 9 Novembre 1989 Williams va in prestito al Lincoln City, squadra di Fourth Division, club con cui Williams esordisce nel mondo professionistico chiudendo il suo prestito con sei presenze in maglia degli Imps.\nCoventry City.\nWilliams riesce ad approdare in Premier League, firmando per il Coventry City nell'Agosto 1995, passaggio che porta nelle casse del Derby 750.000 sterline. Nella stagione del suo debutto, Williams vince il premio di \"Player of the Year\", vestendo la maglia degli Sky Blues per altri cinque anni, prima di venir svincolato nel Settembre 2001, in quanto ormai ultima scelta come difensore centrale dietro ai compagni Gary Breen, Muhamed Konji\u0107, Richard Shaw e Calum Davenport.\nCon la maglia del Coventry City, Williams ha collezionato 199 presenze, segnando sei gol.\nSouthampton.\nWilliams ritrov\u00f2 il suo ex allenatore al Coventry City Gordon Strachan il 26 Ottobre 2001, quando accett\u00f2 il prestito con opzione per l'acquisto definitivo, con il Southampton, anch'esso militante in Premier League. Il giorno successivo Williams fece il suo debutto, entrando a met\u00e0 partita al posto di Claus Lundekvam nella partita poi persa per 2-1 contro il Fulham. La settimana successiva, Williams firm\u00f2 un contratto definitivo, diventando titolare inamovibile nella stagione 2001-2002, concludendo l'anno con 30 presenze. Gli infortuni limitarono molto Williams nella stagione 2002\u20132003, stagione memorabile per i Saints grazie al raggiungimento della finale di FA Cup, la quale qualific\u00f2 il Southampton per la Coppa UEFA, oltre all'ottava piazza in Premier League. L'ultima partita di Williams con la maglia del Southampton fu proprio la finale di FA Cup, partita in cui Williams assistette interamente dalla panchina alla sconfitta della sua squadra per 1-0 da parte dell'Arsenal. Williams venne svincolato al termine dell stagione, collezionando un totale di 43 presente in due stagioni al St Mary's Stadium.\nStoke City.\nDopo un diverbio con l'allenatore del Walsall Colin Lee, lite dovuta alla marcia indietro riguardante l'accordo di massima tra club e il giocatore per la stagione 2003-2004, Williams si un\u00ec ai rivali dello Stoke City il 18 Agosto 2003. Williams collezion\u00f2 20 presenze con la maglia dei Potters nella stagione 2003-2004, ma gli infortuni patiti non permisero a Williams di scendere in campo nella stagione 2004-2005, situazione che port\u00f2 alla risoluzione del contratto il 1 Febbraio 2005.\nUltimi anni.\nAd Aprile 2005 venne annunciata la firma di Williams con i Richmond Kickers, club di United Soccer Leagues First Division. Williams scese in campo solo cinque volte. Ad Ottobre 2006 venne annunciata la firma di Williams con il Rocester Football Club, militante nella lega semi-professionistica Midland Alliance, ma il passaggio fall\u00ec.\nNazionale.\nWilliams ha vestito la maglia della nazionale U21 inglese per 6 volte nel 1991. Ha inoltre giocato tre partite del Torneo di Tolone del 1991, oltre ad aver giocato due partite valide per la qualificazione agli Europei Under-21 del 1992.\nAllenatore.\nFredericksburg Gunners.\nIl 19 Dicembre 2006, Williams venne annunciato come allenatore degli Fredericksburg Gunners, nuovo club della USL Premier Development League. Venne sostituito da Cristian Neagu a Febbraio 2007, prima dell'inizio della stagione 2007.\nWolverhampton Wanderers.\nWilliams \u00e8 stato allenatore della squadra giovanile del Wolverhampton Wanderers, club di Championship, dal 2006 al 2008.\nAldershot Town.\nIl 14 Ottobre 2009 Williams venne scelto come assistente del manager ad interim e suo ex-compagno al Southampton Jason Dodd sulla panchina dell'Aldershot Town, squadra di League Two. Il duo \u00e8 rimasto sulla panchina degli Shots per quattro partite, fino alla vittoria per 2-0 nel secondo round FA Cup contro il Bury, partita giocata il 7 Novembre.\nSouthampton.\nWilliams torn\u00f2 al Southampton, suo vecchio club, come allenatore part-time delle giovanili nel 2009, venendo poi promosso ad allenatore full-time delle giovanili nel Luglio 2011. Williams ha allenato la squadra Under-13, oltre ad essere stato il vice della squadra Under-18 allenata da Jason Dodd, oltre ad aver preparato sessioni di allenamento specifiche per le squadre dall'Under-14 all'Under-18. Dodd e Williams vennero licenziati il 20 Maggio 2014. Durante il loro operato, Dodd e Williams fecero crescere giocatori della nazionale inglese quali Luke Shaw e Calum Chambers, oltre a far guadagnare ai Saint milioni in trasferimenti.\nTeam Solent.\nWilliams fu l'allenatore del Team Solent, squadra militante nella Hampshire Premier League, undicesima serie inglese, per la stagione 2010-2011.\nEastleigh.\nIl 2 Giugno 2011 Williams venne scelto come assistente e preparatore della prima squadra dal club di Conference South dell'Eastleigh, affiancando cos\u00ec Ian Baird. Il 1 Luglio Williams lasci\u00f2 il club.\nGosport Borough.\nNel Gennaio 2015 Williams si ritrov\u00f2 con Jason Dodd al Gosport Borough, squadra di Conference South. Williams lasci\u00f2 il club al termine della stagione 2014-2015.\nBrentford.\nA Luglio 2015 Williams si un\u00ec al club di Championship del Brentford come responsabile della logistica, diventando poi assistente dell'allenatore ed ex-compagno al Derby County e Coventry City Lee Carsley il 28 Settembre Due mesi dopo il cambio di allenatore sulla panchina dei Bees, Williams venne sostituito dall'assistente Richard O'Kelly e venne riposizionato come allenatore della squadra giovanile del Brentford. Williams lasci\u00f2 definitivamente il club nel Dicembre 2015.\nEngland U15 &amp; U16.\nIl 28 Luglio 2015, Williams venne presentato come assistente allenatore delle squadre Under-15 e Under-16 della nazionale inglese.\nNottingham Forest.\nIl 17 Dicembre 2015, Williams venne scelto come allenatore del Nottingham Forest, squadra di Championship. Il 13 Marzo 2016 venne annunciato che Williams sar\u00e0 l'allenatore dei Reds fino al termine della stagione 2015-2016, dopo il licenziamento di Dougie Freedman. Williams fece il suo esordio come allenatore ad interim due giorni dopo la firma, nella partita in trasferta contro l'Hull City, match pareggiato per 1-1.\nIl 12 Maggio 2016, al termine della stagione di Champioship, Williams lascia il Nottingham Forest."}
{"id": "5903941", "revid": "1718925", "url": "https://it.wikipedia.org/wiki?curid=5903941", "title": "Banchetto rinascimentale", "text": "Il banchetto rinascimentale \u00e8 una forma d'arte che unisce il gusto dello spettacolo alla musica e alla tavola.\n\u00c8 una rappresentazione del potere che si esprime per mezzo dell'ostentazione dei simboli della tavola attraverso i quali \u00e8 esaltata la grandezza del principe.\nOrigine.\nQuesta forma d'arte, dove la magnificenza \u00e8 la parola chiave, prende corpo probabilmente a Napoli e poi si diffonde alle corti del nord Italia con il matrimonio di Ercole I d'Este ed Eleonora d'Aragona. Raggiunge poi i massimi vertici di raffinatezza nel periodo compreso tra il regno di Ercole II e quello dell'ultimo duca di Ferrara Alfonso II: a quest'epoca Ferrara era definita \"la prima citt\u00e0 veramente moderna in Europa\".\nCaratteristiche.\nOltre agli spettacolari allestimenti e alle composizioni culinarie artistiche, il banchetto rinascimentale \u00e8 caratterizzato dall\"'Arte del bel servire\" orchestrato dall'\"Ufficio di bocca\" composto dallo scalco, dal trinciante e dal coppiere, ciascuno tenuto a una gestualit\u00e0 molto ritualizzata. Oggetto di veri e propri trattati tecnici fu la figura del trinciante che tagliava abilmente in aria la carne e assaggiava i cibi. Il coppiere, incaricato del servizio dei vini, aveva anche la competenza di \"fare credenza\", cio\u00e8 di garantire che la bevanda non fosse avvelenata. Da tale espressione deriva anche il nome \"credenza\" dato all'esposizione delle suppellettili pronte a essere usate nel banchetto. Fra tutti questi mestieri associati alla tavola era importante anche la figura del dap\u00ecfero (portatore di vivande).\nIl banchetto \u00e8 spesso preceduto da una giostra, un palio, una corsa all'anello, un gioco dell'oca o del porco, mascherate e moresche (quando la festa \u00e8 concomitante del carnevale) o un corteo fastoso con carri e archi trionfali attraverso la citt\u00e0.\nLe sale del palazzo sono abbellite in modo da offrire ai convitati un mondo incantato: poco prima del loro arrivo, vengono disposti nella sala gli arazzi, i tappeti, i corami (cuoio lavorato), insieme agli allestimenti effimeri che costituiscono la decorazione mobile del banchetto, custoditi nel guardaroba del principe. Questa fastosa cornice scenografica rappresenta soggetti agresti e ludici, prospettive di giardini e paesaggi alle quali sono aggiunte bordure caratterizzate da motivi naturalistici (vegetali, floreali oppure putti).\nL'inizio del banchetto vero e proprio era annunciato al suono di trombe e tamburini che si ripeteva a ogni nuova portata. Era usanza invitare al banchetto un pubblico di spettatori costituito da borghesi, artigiani e religiosi. Il pranzo, di solito, era accompagnato da musica e rappresentazioni teatrali. Il numero di portate poteva essere impressionante, con centinaia di piatti.\nAllestimento.\nIl primo testo che descrive lungamente l'allestimento della tavola si trova nel manuale \"Il libro de cozina\", scritto da Robert de Nola, all'inizio del XVI secolo. Oltre le fonti iconografiche, anche gli scalchi Cristoforo da Messisbugo, Giaccomo Grana, Vincenzo Cervio e Giovan Battista Rossetti forniscono cronache precise.\nL'arredo per la tavola e per le credenze era spesso disegnato e realizzato da grandi artisti come Leonardo da Vinci, Benvenuto Cellini, Tiziano, Giulio Romano, Andrea del Sarto...\nTavola.\nGli allestimenti furono tutti spettacolari particolarmente per i banchetti nuziali come quello realizzato per il matrimonio di Alfonso II e Barbara d'Austria nel dicembre 1565: nel suo libro, Rossetti ci lasci\u00f2, tra le altre, una descrizione dettagliata dei tessuti che ebbero un ruolo primario quando la sala fu trasformata in un fantasioso mondo marino con scogli e grotte foderate di \"ormesino turchino e scaglie d'oro\", degli scalchi \"tutti vestiti di velluto verde, e quelli che servivano i primi piatti, che furono tre, tutti riccamati a scaglie d'oro, gli altri con minor spesa\", delle tavole con tre tovaglie e un \"sopra mantile, che non cadea dalle bande, che si lev\u00f2 quando si lev\u00f2 il freddo senza scommodo di nessuno, era questa sopra mantile tutto lavorato di finissime cimadure di panno a onde di mare, con vari mostri sopra\". I tovaglioli erano piegati \"in foggia di vari pesci con scaglie sottili d'argento in vari colori marini, le quali salviette levandosi, restava la salvietta di sotta pulita, e candidissima\".\nIl giorno di carnevale fu anche l'occasione di organizzare banchetti. Secondo il \"Compendio\", il 14 febbraio 1548, la tavola ducale era illuminata da lucerne d'argento sospese al solaio per non imperdire la vista. Oltre le mantile, la tavola era apparecchiata da quattro saliere d'argento, e per ogni persona un tovagliolo e coltello, un pane intorto e una crescentina, zucchero e tuorli d'uova.\nArgenteria.\nDi largo uso \u00e8 l'argenteria, che partecipa alla grandiosit\u00e0 del servizio. Arredo indispensabile della sala da pranzo, i pezzi pi\u00f9 belli venivano esposti all'aperto sulle credenze o collocati sulla prima tavola: mentre per gli arredi e posate delle altre tavole, i materiali usati erano pi\u00f9 vili (ottone, ferro o peltro).\nNegli inventari dei beni \"post mortem\" dei principi, come quello di Giovanni Andrea Doria, sono enumerati centinaia di suppellettili da parata in argento (spesso con forme e motivi decorativi fantasiosi). E sono quasi sempre presenti brocche con bacili, posate, piatti, tazze, bicchiere, fruttiere, confettiere, saliere di ogni foggia, vasi, fiaschi, panettiere, zuccheriere, portauova, scaldavivande, profumiere, candelieri... Nell'inventorio dei beni del cardinale Ercole Gonzaga, ogni oggetto \u00e8 elencato con suo peso in argento (in marca, oncia e denaro).\nCeramica.\nIl massimo splendore delle credenze \u00e8 ottenuto presso botteghe di maestri maiolicari ubicati a Faenza e Urbino dove sono commissionate le seconde e terze credenze nuziali di Alfonso II. Famoso \u00e8 anche il servizio da credenza in maiolica istoriata creato da Niccol\u00f2 Pellipario (detto Nicola da Urbino) per Isabella d'Este.\nVetro.\nCoi suoi prodotti innovativi e di impareggiabile finezza, la vetreria veneziana (Isabella d'Este fu una grande cliente delle fornaci muranesi) rimarr\u00e0, durante tutto il Rinascimento, l'arredo domestico di riferimento dei palazzi signorili: tra il vasellame in vetro presente nelle mense sono le inghistere, le fiasche da pellegrino, i calici, le coppe, acquerecce e piatti in vetro colorato o di puro cristallo con decorazione a smalto. Nel Cinquecento le forniture di vetri in voga sono anche con decorazione a filigrana (tipi \u201ca retortoli\u201d, \u201ca reticello\u201d o \u201clattimo\u201d), mentre nella seconda met\u00e0 del XVI secolo, dalle dimore rinascimentali \u00e8 pregiato il vetro \u201ca ghiaccio\u201d semiopaco.\nCucina.\nNella gastronomia rinascimentale, il pi\u00f9 significativo degli \"status symbol\" della tavola era lo zucchero (anche chiamato \"polvere di Cipro\") che poteva rivestire e abbellire ogni sorta di cibo, in particolare i dolci, che venivano presentati in tavola sotto forma di incredibili opere di oreficeria. E, nella scelta dello zucchero, Castore Durante consigliava che il migliore doveva essere \"bianchissimo, grave, sodo e durissimo da spezzare\".\nDurante tutto il banchetto dominava il sapore agrodolce e speziato, ottenuto attraverso condimenti come l'agresto. Erano serviti tutti i tipi di selvaggina da piuma o da pelo, soprattutto trampolieri e gallinacei: molto ricercato era il cormorano fin dall'inizio del XVI secolo, poi, fra il 1555 e il 1650, il cigno, la cicogna, l'airone, la gru e il pavone. Il fiume o la peschiere fornivano il pesce fresco: pregiatissimi lo storione e l'alosa.\nVini.\nPer i vini serviti a tavola, Messisbugo raccomandava di fare provvigioni di Malvasia, di Racese (vino della Liguria), di Magnaguerra (prodotto in Campania), di Vernaccia, di Trebbiano, di Siruolo (vino delle Marche), di Greco toscano, di Greco di Somma Vesuviana, di Graspia, di Corso (vino di Corsica), di Sanseverino di Campania, di Latino romanesco. Paolo III, grande enofilo, consigliato da suo bottigliere Sante Lancerio, apprezzava numerosi vini, in particolare il vino di Monterano. Invece Ippolito d'Este preferiva offrire ai suoi ospiti vini francesi.\nMusica.\nIl pranzo viene accompagnato da musicisti che suonano e cantano, in particolare per rompere la cadenza ripetitiva della lunghissima successione di portate. Nei suoi \"Dialoghi\" Massimo Troiano ci informa in maniera accurata sui differenti strumenti e pezzi suonati in occasione dei festeggiamenti per nozze fra Guglielmo V di Baviera e Renata di Lorena: \"per la prima vivanda, i musici suonarono un mottetto a sette di Orlando di Lasso, con cinque cornetti alti, e due tromboni. E poscia a suono di trombe, e tabalini, usc\u00ec della cucina da seconda vivanda [...] E li musici sonarono pi\u00f9 opere a sei, e tra gli altri un dolcissimo madrigale d'Alessandro Striggio, con sei tromboni grossi, ch'al basso va otto voci pi\u00f9 basso de gli altri comuni, dopoi a suono di trombe e taballi fu portata la terza vivanda [\u2026] E vi furono sonati varii motteti, a sei e uno tra gli altri di Cipriano de Rore con sei viola di braccio; insino che si port\u00e0 il quarto piatto [\u2026] E qui furono fatti varii e bellessimi concerti, a dodeci, opere di Annibale Padovano e di altri autori, compartiti con sei viole da brazzo, cinque tromboni, un cornetto [...] La sera poi nella sontuosa cena tra gli altri intertenimenti, Orlando di Lasso fece cantare un'opera a cinque della signora Maddalena Casulana...\". Altri compositori di musiche per diverse occasioni festive sono Giovanni Pierluigi da Palestrina, Philippe de Monte, Costanzo Festa, Adrian Willaert, Alfonso della Viola e Girolamo Parabosco.\nLe fonte iconografiche presentano anche rilevanti dettagli musicali, particolare con tema delle \"Nozze di Cana\". Ad esempio a Ferrara, in tre decenni, tra il XVI e XVII secolo, furono realizzati sei dipinti (quattro declinazioni delle \"Nozze di Cana\", un \"Cena in casa di Simone\" e un \"Convito di Assuero\") di scene di banchetto dove sono raffigurati musicisti.\nTeatro.\nOltre a essere recitate per la Settimana santa e il carnevale, le rappresentazioni teatrali fanno anche parte degli intermezzi dei conviti. Un posto particolare occupano Pietro Aretino, Ludovico Ariosto e Ruzante, tutti intellettuali al servizio delle corti. Per quella estense di Ferrara, Ariosto, oltre all'Orlando furioso, scriver\u00e0 divertenti commedie di ispirazione plautina, come \"La Cassaria\" e \"La Lena\"."}
{"id": "5903952", "revid": "11959", "url": "https://it.wikipedia.org/wiki?curid=5903952", "title": "Malik al-Mu'azzam Musa", "text": ""}
{"id": "5903955", "revid": "1123126", "url": "https://it.wikipedia.org/wiki?curid=5903955", "title": "Diocesi di Celano", "text": ""}
{"id": "5903956", "revid": "22356", "url": "https://it.wikipedia.org/wiki?curid=5903956", "title": "Rakomeryx sinclairi", "text": "Il rakomerice (Rakomeryx sinclairi) \u00e8 un mammifero artiodattilo estinto, appartenente ai dromomericidi. Visse nel Miocene medio (circa 17 - 11 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale era simile a un'antilope e possedeva zampe piuttosto robuste. Il cranio era dotato di corna sopraorbitali a mezzaluna, con una flangia basale poco pronunciata e dirette leggermente in avanti. Le basi delle corna erano fortemente appiattite mentre la parte centrale era rigonfia verso l'esterno. Le orbite erano spostate posteriormente. I premolari erano pi\u00f9 ridotti rispetto a quelli di altre forme simili, come \"Dromomeryx\", ma il quarto premolare inferiore era privo della chiusura della fossetta anteriore. Erano presenti metastilidi sui molari superiori e vi era un grande metacono sul quarto premolare superiore. \nClassificazione.\nQuesto animale venne descritto per la prima volta da Matthew nel 1918, sulla base di fossili ritrovati nella formazione Olcott del Nebraska. Lo studioso descrisse questi resti come Cervavus sinclairi, e fu solo nel 1937 che Frick ritenne opportuno istituire il nuovo genere \"Rakomeryx\" per questa specie. Altri fossili di \"Rakomeryx\" sono poi stati scoperti in Florida, Montana, California e Oregon, a testimoniare una larga diffusione di questa forma.\n\"Rakomeryx sinclairi\" \u00e8 un rappresentante dei dromomericidi, un gruppo di artiodattili tipicamente nordamericani forse imparentati con i cervidi. In particolare, \"Rakomeryx\" fa parte di una radiazione di dromomericidi di cui fanno parte anche \"Drepanomeryx\" e \"Dromomeryx\", caratterizzati da corna a mezzaluna; \"Drepanomeryx\" le possedeva rivolte verso l'indietro, mentre \"Rakomeryx\" le aveva leggermente rivolte in avanti e si trova in una posizione evolutiva intermedia, poich\u00e9 in \"Dromomeryx\" le corna erano nettamente ricurve verso l'avanti. "}
{"id": "5903958", "revid": "22356", "url": "https://it.wikipedia.org/wiki?curid=5903958", "title": "Rakomeryx", "text": ""}
{"id": "5903960", "revid": "76963", "url": "https://it.wikipedia.org/wiki?curid=5903960", "title": "Vincenzo Racchetti", "text": "Biografia.\nVincenzo Racchetti nacque a Crema nel 1777 dal farmacista Andrea Racchetti e da Isabella Bellocchio. Si laure\u00f2 nel 1798 in giurisprudenza a Pavia e l'anno successivo in medicina a Padova. Nel 1802 si trasfer\u00ec a Milano dove fu impiegato nell'Uffizio di Sanit\u00e0 Militare presso il Ministero della Guerra. Nel 1807 assunse il ruolo di medico primario all'Ospedale Maggiore di Crema e nel 1810 quello di professore di Patologia e Medicina Legale nell'Universit\u00e0 di Pavia. I lunghi studi aggravarono le sue condizioni di salute, gi\u00e0 precaria a causa della sua gracile costituzione e, dopo una lunga malattia, mor\u00ec nel 1819 all'et\u00e0 di 42 anni. In sua memoria in una sala dell'Ospedale Maggiore venne posta una lapide con iscrizione latina riguardante i suoi meriti e le professioni svolte in vita.\nVincenzo Racchetti condusse nel corso della sua vita vari studi acquisendo una vasta cultura sia in letteratura greca e latina, sia in medicina e in altri ambiti scientifici. Questo gli permise di comporre opere in cui affront\u00f2 diversi argomenti relativi a queste scienze, accoppiando alla severit\u00e0 dello scienziato la cultura e l'eleganza del letterato. Fra i suoi manoscritti si sono ritrovati inoltre vari componimenti poetici e una traduzione disinvolta dei \"Dialoghi\" di Luciano."}
{"id": "5903962", "revid": "669954", "url": "https://it.wikipedia.org/wiki?curid=5903962", "title": "Riforma costituzionale Renzi-Boschi", "text": "La riforma costituzionale Renzi-Boschi \u00e8 stata una proposta di revisione della Costituzione della Repubblica Italiana contenuta nel testo di legge costituzionale approvato dal Parlamento italiano il 12 aprile 2016 e sottoposto a referendum il 4 dicembre 2016.\nLa riforma, nata con un disegno di legge presentato dal Governo Renzi l'8 aprile 2014, si prefiggeva \u00abil superamento del bicameralismo paritario, la riduzione del numero dei parlamentari, il contenimento dei costi di funzionamento delle istituzioni, la soppressione del CNEL e la revisione del titolo V della parte II della Costituzione\u00bb.\nIl provvedimento proponeva in particolare una radicale riforma del Senato della Repubblica, la cui principale funzione sarebbe diventata quella di rappresentanza delle istituzioni territoriali, concorrendo paritariamente con l'altra camera all'attivit\u00e0 legislativa solo in determinati casi. Il numero dei senatori sarebbe stato ridotto da 315 a 100 membri, i quali \u2013 eccetto cinque nominati dal Presidente della Repubblica \u2013 sarebbero stati eletti dai Consigli regionali fra i loro stessi componenti e fra i sindaci dei propri territori. La Camera dei deputati sarebbe rimasta quindi l'unico organo ad esercitare la funzione di indirizzo politico e di controllo sull'operato del Governo, verso il quale sarebbe rimasta titolare del rapporto di fiducia. Venivano anche introdotte alcune modifiche nel meccanismo di elezione del Presidente della Repubblica e di nomina dei giudici della Corte costituzionale. La riforma contemplava inoltre la rimozione dalla Carta dei riferimenti alle province, l'abolizione del Consiglio nazionale dell'economia e del lavoro (CNEL) e la soppressione dell'elenco delle materie di legislazione concorrente fra Stato e Regioni; erano previste anche modifiche in tema di referendum popolari, procedimento legislativo e uso della decretazione d'urgenza.\nLa proposta di riforma, aspramente avversata dalle opposizioni parlamentari e da alcuni giuristi, \u00e8 stata approvata con una maggioranza inferiore ai due terzi dei membri di ciascuna camera: di conseguenza, come prescritto dall'articolo 138 della Costituzione, il provvedimento non \u00e8 stato promulgato direttamente, essendo prevista la facolt\u00e0 di richiedere un referendum per sottoporlo al giudizio degli elettori. La consultazione popolare, richiesta sia su iniziativa parlamentare sia attraverso una raccolta di firme, ha avuto luogo il 4 dicembre 2016; non \u00e8 stato necessario il raggiungimento di un \"quorum\". La consultazione referendaria ha visto un'alta affluenza alle urne, pari al 65,47% degli elettori, e una netta affermazione dei voti contrari, pari al 59,12% dei voti validi. La riforma non \u00e8 quindi entrata in vigore.\nStoria.\nSin dai primi anni successivi all'entrata in vigore della Costituzione, il sistema bicamerale paritario e pi\u00f9 in generale il procedimento legislativo della Repubblica Italiana sono stati oggetto di alcune critiche e proposte di modifica, in particolare per i rischi di rallentamenti e \"impasse\" cagionati dal meccanismo della cosiddetta \"navetta parlamentare\": gi\u00e0 nel 1948 si continuava a discutere della struttura del Senato con l'istituzione di un apposito \"comitato di studio\" per valutare l'eventualit\u00e0 di aumentare il numero di senatori elettivi rispetto alla Camera, mentre risale al 1951 uno dei primi autorevoli appelli a superare l'eccessivo garantismo di un \u00abbicameralismo integrale\u00bb a firma di Giuseppe Dossetti. Nel 1982 le commissioni affari costituzionali delle due camere del Parlamento italiano costituirono i primi \"comitati ristretti\" per esaminare proposte di modifiche istituzionali, che nell'aprile dell'anno seguente portarono alla nascita della prima commissione bicamerale per le riforme costituzionali, la cui prima seduta fu presieduta da Aldo Bozzi il 30 novembre 1983.\nTuttavia, nessuna delle numerose proposte formulate nel corso del tempo per apportare modifiche sostanziali al bicameralismo perfetto si concretizz\u00f2 in una legge costituzionale fino agli anni 2000. Il progetto di revisione costituzionale del 2005-2006, approvato dal Parlamento ma poi bocciato dal referendum del 2006, oltre a rafforzare i poteri del Presidente del Consiglio con l'introduzione del premierato, prevedeva tra i principali punti il passaggio a un bicameralismo imperfetto con procedimenti monocamerali, mantenendo due camere (con trasformazione del Senato in Senato federale ad elezione diretta) che potevano approvare leggi, nelle materie di propria competenza, autonomamente, senza un passaggio all'altra camera; la Camera dei deputati era inoltre l'unica a cui spettava di esprimere la fiducia al Governo.\nIl Parlamento torn\u00f2 poi ad occuparsi di riforme istituzionali dal 2010, con la discussione di un disegno di legge mirato alla formazione di un'assemblea costituente ma il testo unico tra le varie proposte che ne conseguirono si aren\u00f2 nelle discussioni in aula.\nNel 2013, il Presidente della Repubblica Giorgio Napolitano decise di ravvivare il processo di riforma nominando una commissione di \"saggi\" per avanzare proposte in materia istituzionale e economico-sociale, lavorando in due gruppi distinti. Il gruppo che formul\u00f2 proposte per migliorare l'assetto istituzionale era composto da Mario Mauro, Valerio Onida, Gaetano Quagliariello e Luciano Violante, i quali suggerirono di superare il bicameralismo perfetto passando a una sola camera \"politica\", riducendo il Senato a un \"Senato delle regioni\" in rappresentanza delle autonomie regionali. A partire dal luglio 2013 inizi\u00f2 quindi l'iter di un disegno di legge promosso dal Governo Letta che prevedeva la nascita di un comitato parlamentare per le riforme costituzionali e una deroga all'articolo 138 della Costituzione che regola il procedimento di revisione costituzionale per fare in modo che la riforma potesse avvenire in tempi pi\u00f9 rapidi. Il provvedimento tuttavia non arriv\u00f2 all'approvazione definitiva a causa delle vivaci proteste delle opposizioni e dell'uscita dalla maggioranza di Forza Italia, che ritir\u00f2 il sostegno al provvedimento facendo venire meno la maggioranza dei due terzi del Parlamento.\nL'iter delle riforme costituzionali vide una nuova svolta con la vittoria di Matteo Renzi nelle primarie del Partito Democratico l'8 dicembre 2013. Il 18 gennaio 2014 Renzi stipul\u00f2 infatti il cosiddetto Patto del Nazareno con Silvio Berlusconi in cui i due leader trovarono un accordo sui contenuti della riforma costituzionale e della nuova legge elettorale da proporre al Parlamento. Dopo poco pi\u00f9 di un mese, il 22 febbraio 2014 Renzi divenne Presidente del Consiglio. Il nuovo Governo Renzi present\u00f2 quindi l'8 aprile 2014 un disegno di legge costituzionale di iniziativa governativa. Il testo fu approvato con modifiche dal Senato l'8 agosto dello stesso anno, mentre il 10 marzo 2015, con modifiche, arriv\u00f2 l'approvazione della Camera, ma nel frattempo venne meno il sostegno del partito guidato da Silvio Berlusconi dopo gli attriti con il PD nati in occasione dell'elezione del nuovo Presidente della Repubblica Sergio Mattarella. Dal mese di luglio fu quindi ridiscusso al Senato, che l'approv\u00f2 con nuove modifiche il 13 ottobre 2015. La Camera approv\u00f2 il nuovo testo trasmesso dal Senato l'11 gennaio 2016; il 20 gennaio il Senato l'approv\u00f2 in seconda deliberazione con 180 favorevoli, 112 contrari e 1 astenuto (293 votanti). Il 12 aprile 2016 la Camera diede il via libera definitivo, ri-approvandolo con 361 voti favorevoli, 7 contrari e 2 astenuti per un totale di 368 votanti; le opposizioni preferirono infatti abbandonare l'aula al momento del voto in segno di dissenso.\nIl provvedimento fu pubblicato sulla \"Gazzetta Ufficiale\" del 15 aprile 2016 (Serie Generale n. 88). Come previsto dall'articolo 138 della Costituzione, la riforma non fu promulgata immediatamente, essendovi la facolt\u00e0 di chiedere un referendum confermativo per sottoporla al giudizio degli elettori; infatti, qualora una legge costituzionale sia approvata in seconda delibera con una maggioranza inferiore ai due terzi dei membri di ciascuna delle due Camere, la richiesta di referendum pu\u00f2 essere presentata da un quinto dei componenti di una Camera, da cinque consigli regionali oppure da elettori entro tre mesi dalla pubblicazione del testo sulla \"Gazzetta Ufficiale\".\nIl 20 aprile 2016 sia i parlamentari dell'opposizione (Movimento 5 Stelle, Lega Nord, Forza Italia e Sinistra Italiana) sia quelli di maggioranza (Partito Democratico, Alleanza popolare (NCD-UDC), Democrazia Solidale \u2013 Centro Democratico) hanno depositato le firme necessarie presso la Corte suprema di cassazione.\nIl percorso della riforma \u00e8 stato a lungo legato a quello della nuova legge elettorale, l'\"Italicum\", approvata in via definitiva il 4 maggio 2015, ma la cui applicabilit\u00e0 \u00e8 stata differita al 1\u00ba luglio 2016.\nContenuti della riforma.\nIl disegno di legge presentato dal Governo Renzi apportava diverse modifiche al Titolo IV della Parte I e ai Titoli I, II, III, V e VI della Parte II della Costituzione (in totale 47 articoli su 139, sebbene alcuni siano modificati solo consequenzialmente all'abolizione delle province e del bicameralismo perfetto), riguardanti il funzionamento delle Camere e l'iter legislativo, le funzioni e la composizione del Senato, l'elezione del Presidente della Repubblica e le modalit\u00e0 di attribuzione della fiducia al Governo. Ulteriori modifiche erano relative all'equilibrio tra donne e uomini nella rappresentanza, alle leggi di iniziativa popolari e ai referendum, all'abolizione del CNEL, all'introduzione del principio di trasparenza per la pubblica amministrazione, al rapporto tra Stato ed enti locali minori e all'elezione dei giudici della Corte costituzionale.\nIn dettaglio, nella sua versione definitiva approvata il 12 aprile 2016 e pubblicata tre giorni dopo sulla \"Gazzetta Ufficiale\", la legge di revisione costituzionale prevedeva le novit\u00e0 nell'ordinamento istituzionale italiano esposte di seguito.\nModifica del bicameralismo e nuovo iter legislativo.\nIl sistema bicamerale proposto sanciva il superamento del cosiddetto bicameralismo perfetto, introducendo un bicameralismo differenziato: la Camera dei deputati sarebbe diventata l'unica ad esercitare pienamente la funzione legislativa, di indirizzo politico e di controllo sul Governo, diventando quindi l'unica titolare del rapporto di fiducia con il Governo. I deputati inoltre sarebbero rimasti i soli \"rappresentanti della Nazione\". Il Senato, invece, sarebbe diventato \"rappresentante delle istituzioni territoriali\", esercitando funzioni di raccordo tra lo Stato e gli altri enti costitutivi della Repubblica, e tra questi e l'Unione europea, partecipando quindi alla formazione e all'attuazione delle politiche comunitarie, verificandone l'impatto diretto sui territori. Al Senato sarebbe spettata anche la valutazione delle politiche pubbliche e delle attivit\u00e0 delle pubbliche amministrazioni, la verifica dell'attuazione delle leggi dello Stato e l'espressione di pareri sulle nomine di competenza del Governo; le funzioni sarebbero state esercitate \"in concorso\" con l'altra camera.\nIn particolare, il concorso del Senato alla funzione legislativa era previsto dal rinnovato articolo 70 per le seguenti materie, per le quali sarebbe continuato a vigere un procedimento di approvazione \"bicamerale paritario\", in cui le leggi devono essere approvate, nel medesimo testo, da entrambi i rami del Parlamento:\nPer quanto riguarda la generalit\u00e0 dei disegni di legge approvati dalla sola Camera, cio\u00e8 riguardanti tutte le materie per le quali non sarebbe stato obbligatorio il concorso del Senato, l'iter di approvazione avrebbe previsto comunque una limitata partecipazione dell'altra camera. Il procedimento legislativo bicamerale imperfetto, definito anche \"monocamerale partecipato\" durante il dibattimento della riforma alla Camera, avrebbe previsto infatti che, prima della promulgazione, ogni disegno di legge approvato dalla Camera venisse trasmesso al Senato, il quale entro dieci giorni, su richiesta di un terzo dei suoi componenti, avrebbe potuto disporre di esaminarlo. Se avesse disposto di esaminarlo, avrebbe avuto trenta giorni di tempo per deliberare proposte di modifica, sulle quali sarebbe spettata poi alla Camera la pronuncia in via definitiva. Per le materie la cui potest\u00e0 legislativa regionale sarebbe stata trasferita allo Stato in attuazione della \"clausola di supremazia\", l'esame del Senato sarebbe stato disposto a prescindere dalla richiesta di un terzo dei componenti e la Camera avrebbe potuto respingere le eventuali modificazioni proposte dal Senato a maggioranza assoluta dei suoi componenti solo pronunciandosi a sua volta a maggioranza assoluta dei propri componenti. Le leggi di bilancio sarebbero state sempre esaminate dal Senato, che avrebbe potuto proporre modifiche entro quindici giorni dalla trasmissione del testo (anzich\u00e9 entro trenta giorni).\nCiascun membro del Senato, oltre che della Camera, avrebbe conservato la facolt\u00e0 di presentare proposte di legge su ogni materia. Tutti i disegni di legge, tranne quelli ad approvazione bicamerale, avrebbero dovuto essere presentati alla Camera. Inoltre, il Senato, con deliberazione a maggioranza assoluta dei suoi componenti, avrebbe potuto richiedere alla Camera di procedere all'esame di un disegno di legge: in questo caso la Camera avrebbe avuto sei mesi di tempo per pronunciarsi. Sarebbe spettata alla sola Camera la deliberazione dello stato di guerra, l'emanazione di provvedimenti di indulto ed amnistia, la ratifica di trattati internazionali (ad eccezione di quelli relativi all'appartenenza dell'Italia all'Unione Europea) e la facolt\u00e0 di autorizzare o meno la persecuzione da parte dell'autorit\u00e0 giurisdizionale ordinaria per i reati ministeriali.\nLa risoluzione di conflitti di competenza sarebbe stata affidata a intese tra i presidenti delle due Camere, ma sarebbe rimasto possibile un successivo intervento della Corte costituzionale. Nelle disposizioni sulle riunioni delle camere, sarebbe stato previsto inoltre che i regolamenti delle Camere, adottati a maggioranza assoluta dei componenti, dovessero garantire i diritti delle minoranze parlamentari e, alla Camera, disciplinare lo statuto delle opposizioni; era anche sancito il dovere dei membri del Parlamento \u00abdi partecipare alle sedute dell'Assemblea e ai lavori delle Commissioni\u00bb.\nDecreti-legge e disegni di legge del Governo.\nL'esecutivo avrebbe avuto facolt\u00e0 di chiedere alla Camera dei deputati di deliberare, entro cinque giorni dalla richiesta, che un disegno di legge \u00abindicato come essenziale per l'attuazione del programma di governo\u00bb fosse inserito in via prioritaria all'ordine del giorno e arrivasse ad un voto definitivo entro i successivi 70 giorni, prorogabili al massimo di 15 giorni in relazione alla complessit\u00e0 del ddl e dei tempi di esame da parte della Commissione. Inoltre i tempi per l'eventuale esame del Senato rispetto all'iter ordinario sarebbero stati ridotti della met\u00e0 (cinque giorni per chiederne la discussione e quindici per formulare proposte di modifiche), mentre i tempi della valutazione e discussione dei possibili emendamenti proposti alla Camera sarebbero stati inclusi nel limite complessivo di 70 giorni entro i quali il testo avrebbe dovuto ricevere la pronuncia in via definitiva. Sarebbero state escluse da tale procedimento definito \u00aba data certa\u00bb le materie di competenza di entrambe le camere e i testi di legge su bilancio, ratifica dei trattati internazionali, elettorali, di amnistia e indulto. L'indicazione di modalit\u00e0 e i limiti dell'esercizio della nuova prerogativa governativa \u00e8 affidata al nuovo regolamento della Camera.\nPer quanto riguarda la decretazione d'urgenza, il cui impiego avrebbe potuto essere ridotto grazie all'introduzione dell'iter a data certa, sarebbero stati inseriti in Costituzione alcuni limiti al suo utilizzo, gi\u00e0 previsti dalla legge n. 400 del 1988 (art. 15) e da precedenti sentenze della Corte costituzionale. In particolare veniva specificato che sia i decreti sia le leggi di conversione avrebbero dovuto presentare contenuti specifici, omogenei e coerenti al titolo, senza contenere \u00abdisposizioni estranee all'oggetto o alle finalit\u00e0 del decreto\u00bb. Durante la conversione in legge dei decreti (che sarebbe dovuta avvenire entro 60 giorni), in caso di procedimento monocamerale partecipato, il Senato avrebbe potuto proporre modifiche entro 10 giorni dalla data di trasmissione del testo da parte della Camera. Sarebbe stato inoltre inserito un differimento di 30 giorni per la conversione in legge qualora il Presidente della Repubblica avesse richiesto una nuova deliberazione prima della promulgazione.\nNuova composizione del Senato.\nLa composizione del Senato sarebbe stata ridotta a 100 senatori, circa un terzo dei 315 (pi\u00f9 i senatori a vita) previsti dal testo precedente.\nNovantacinque senatori avrebbero dovuto rappresentare le istituzioni territoriali (non pi\u00f9 la Nazione) e sarebbero stati eletti dai Consigli regionali e dai Consigli delle province autonome di Trento e Bolzano; di questi 95, 74 sarebbero stati eletti tra i membri dei medesimi consigli e 21 tra i sindaci dei comuni dei rispettivi territori, nella misura di un sindaco per ogni territorio. L'elezione popolare diretta sarebbe stata dunque sostituita da un'elezione di secondo grado da parte dei consiglieri. In merito all'elezione, la proposta di riforma del testo costituzionale prevedeva che, con modalit\u00e0 rinviate a una successiva legge, i senatori fossero eletti \"con metodo proporzionale\", \"in conformit\u00e0 alle scelte espresse dagli elettori per i candidati consiglieri in occasione del rinnovo dei medesimi organi\", e \"in ragione dei voti espressi e della composizione di ciascun Consiglio\". La distribuzione a livello nazionale avrebbe continuato ad essere fatta proporzionalmente alla popolazione risultante dall'ultimo censimento generale, fatto salvo un numero minimo di due senatori per ogni regione e per ciascuna delle province autonome di Trento e Bolzano. Non sarebbero stati pi\u00f9 previsti senatori eletti dai cittadini italiani residenti all'estero. La durata del mandato dei senatori sarebbe coincisa con quella dei Consigli regionali da cui sarebbero stati eletti; inoltre, i senatori sarebbero decaduti se fosse cessata la loro carica elettiva regionale o locale. Il Senato sarebbe diventato quindi un organo a rinnovo parziale continuo, non sottoposto a scioglimento, modificando la normativa che prevede un Senato eletto nella sua interezza ogni 5 anni, salvo scioglimento anticipato delle Camere.\nFino a cinque senatori sarebbero stati nominati \u00abper altissimi meriti\u00bb dal presidente della Repubblica. Tali senatori (che avrebbero sostituito i senatori a vita) sarebbero rimasti in carica sette anni e non avrebbero potuto essere nuovamente nominati. Sarebbero rimasti invece senatori di diritto e a vita i presidenti emeriti della Repubblica. Inoltre nelle disposizioni transitorie della riforma era previsto che rimanessero in carica i quattro senatori a vita gi\u00e0 nominati alla data di entrata in vigore della riforma (Elena Cattaneo, Mario Monti, Renzo Piano e Carlo Rubbia), ma il loro numero sarebbe stato contato nel numero complessivo di cinque senatori nominabili dal Presidente della Repubblica.\nLa riforma avrebbe soppresso l'articolo 58 sull'elettorato attivo e passivo, non prevedendo pi\u00f9 specifici limiti d'et\u00e0 per la carica di senatore (poich\u00e9 occorrono 25 anni per votare il Senato e 40 anni per essere eletto senatore) oltre quelli derivanti dai rispettivi organi di provenienza: 18 anni sia per l'elettorato attivo che passivo.\nAi senatori non sarebbe pi\u00f9 spettata alcuna indennit\u00e0 parlamentare per il ruolo, anche se il regolamento interno avrebbe potuto prevedere eventuali rimborsi-spese o misure simili; sarebbero invece rimasti validi il divieto di vincolo di mandato e l'immunit\u00e0 parlamentare.\nLeggi elettorali, d'iniziativa popolare e referendum.\nSecondo le modifiche proposte agli articoli 55 e 122 della Costituzione, le leggi elettorali, comprese quelle regionali, avrebbero dovuto promuovere \"l'equilibrio tra donne e uomini nella rappresentanza\". Sarebbe stato cos\u00ec specificato e rafforzato quanto sancito dall'attuale articolo 51, modificato nel 2003 (la Repubblica promuove \"le pari opportunit\u00e0 tra donne e uomini\" al fine dell'accesso agli uffici pubblici e alle cariche elettive in condizioni di eguaglianza), e dall'art. 117, modificato nel 2001 (le leggi regionali promuovono \"la parit\u00e0 di accesso tra donne e uomini alle cariche elettive\"). Le leggi elettorali dei due rami del parlamento sarebbero stati approvati con due diversi procedimenti: la legge elettorale della Camera dei deputati sarebbe rientrata tra quelle approvate dalla sola Camera dei deputati con partecipazione consultiva del Senato, mentre la legge elettorale del Senato sarebbe stata approvata da entrambe le Camere paritariamente. Inoltre, almeno un quarto dei componenti della Camera o un terzo dei componenti del Senato avrebbero avuto facolt\u00e0 di chiedere alla Corte costituzionale un giudizio preventivo di legittimit\u00e0 prima della promulgazione di nuove leggi sull'elezione dei membri della Camera o del Senato.\nPer quanto riguarda le leggi di iniziativa popolare, da un lato il numero di firme necessario per la presentazione di un disegno di legge sarebbe stato aumentato da 50\u00a0000 a 150\u00a0000, dall'altro sarebbe stato introdotto il principio che la discussione e la deliberazione in merito ai disegni di legge di iniziativa popolare dovesse essere garantita secondo tempi certi da stabilire nei regolamenti parlamentari.\nSarebbero stati inoltre introdotti due nuovi tipi di referendum popolari, propositivi e d'indirizzo, nonch\u00e9 \"altre forme di consultazione, anche delle formazioni sociali\", la cui disciplina sarebbe stata rinviata ad una successiva legge costituzionale che ne avrebbe stabilito \"condizioni ed effetti\", e ad una legge ordinaria bicamerale che ne avrebbe disposto le modalit\u00e0 di attuazione. Per quanto riguarda i referendum popolari abrogativi, se fossero stati richiesti da almeno 800\u00a0000 elettori invece che 500\u00a0000, sarebbero stati validi anche nel caso si fosse espressa la maggioranza dei votanti alle ultime elezioni politiche; se richiesti da almeno 500\u00a0000 elettori ma meno di 800\u00a0000, o da cinque consigli regionali, sarebbe rimasto invariato il \"quorum\" della maggioranza degli aventi diritto.\nElezione del Presidente della Repubblica e dei giudici della Corte costituzionale.\nIl Presidente della Repubblica sarebbe stato eletto dal Parlamento riunito in seduta comune e non pi\u00f9 anche dai delegati regionali. Sarebbe cambiata anche la maggioranza necessaria per l'elezione. Attualmente, dalla quarta votazione \u00e8 sufficiente la maggioranza assoluta dopo i due terzi richiesti per le prime tre votazioni; la proposta di riforma invece avrebbe richiesto dal quarto scrutinio la maggioranza dei tre quinti dell'assemblea, e dal settimo i tre quinti dei votanti.\nIl calcolo del quorum sul numero dei votanti anzich\u00e9 dei componenti, a partire dal settimo scrutinio, avrebbe comportato che lo stesso diventi potenzialmente variabile, non rientrando nel computo dei votanti gli assenti e, stante l'applicazione del regolamento della Camera dei deputati, nemmeno gli astenuti; invece sarebbero state contate nel numero dei votanti sia le schede bianche sia le nulle. Ad ogni modo, ai fini del numero legale, l'art. 64 della Costituzione (nella parte non modificata e tuttora vigente) prevede che \"le deliberazioni di ciascuna Camera e del Parlamento non sono valide se non \u00e8 presente la maggioranza dei loro componenti\". Ipotizzando quindi un'assemblea composta da 732 grandi elettori (630 deputati, 100 senatori e 2 presidenti emeriti), le votazioni avrebbero visto un numero legale di almeno 367 presenti, un quorum di 488 preferenze nei primi tre scrutini e di 440 nei successivi, potenzialmente minore dal settimo in caso di assenti o astenuti.\nIl Presidente della Camera dei deputati sarebbe diventato la seconda carica dello Stato, esercitando le funzioni del Presidente della Repubblica in ogni caso in cui questi non possa adempierle. Per l'elezione di un nuovo Presidente della Repubblica, il Parlamento sarebbe stato convocato in seduta comune dal Presidente della Camera o, nel caso avesse sostituito il Presidente nelle sue funzioni, dal Presidente del Senato.\nPer quanto riguarda l'elezione dei giudici della Corte costituzionale, i cinque (su quindici) di nomina parlamentare sarebbero stati eletti separatamente dalla Camera dei deputati e dal Senato della Repubblica, che ne avrebbero eletti rispettivamente tre e due, e non pi\u00f9 dal Parlamento in seduta comune.\nUlteriori modifiche relative al Titolo III della Costituzione.\nRelativamente al Titolo III, oltre alle gi\u00e0 citate modifiche riguardanti la modalit\u00e0 di concessione e revoca di fiducia al governo, e di autorizzazione alla persecuzione dei reati commessi durante la carica ministeriale, attivit\u00e0 attualmente relative alla sola Camera dei Deputati, sarebbero state inserite alcune ulteriori modifiche:\nModifiche relative al Titolo V della Costituzione.\nProposte di modifica rilevanti riguardavano anche il Titolo V della Costituzione, relativo al rapporto fra lo Stato e gli enti locali. La medesima materia era stata oggetto di una precedente revisione costituzionale, approvata dal referendum del 2001, con la quale si era cercato di aumentare il decentramento amministrativo italiano. Con la riforma Renzi-Boschi invece si voleva riaffermare un nuovo accentramento, riportando in capo allo Stato la competenza legislativa in diverse materie ed introducendo una \"clausola di supremazia\" statale.\nPrevisioni sull'entrata in vigore.\nLa riforma sarebbe entrata in vigore il giorno successivo alla ripubblicazione sulla \"Gazzetta Ufficiale\" successiva alla promulgazione.\nLe varie novit\u00e0 introdotte dalla legge costituzionale sarebbero state applicate eventualmente a partire dalla legislatura successiva allo scioglimento delle camere, eccetto alcune disposizioni di immediata applicazione, tra cui la soppressione del CNEL. Il nuovo Titolo V non sarebbe stato applicato inoltre nelle regioni a statuto speciale e nelle province autonome di Trento e Bolzano fino alla revisione dei rispettivi statuti, previa intesa; la limitazione alla potest\u00e0 legislativa regionale introdotta dalla clausola di supremazia rimaneva comunque gi\u00e0 prevista dagli statuti delle regioni a statuto speciale, fatta eccezione per la Sicilia.\nPosizione del Governo, dei principali partiti e dei costituzionalisti.\nMatteo Renzi ha fatto delle riforme istituzionali, oltre che della legge elettorale, uno dei punti principali del suo programma sin dai primi giorni di vita del suo governo, annunciando gi\u00e0 al suo primo discorso nell'aula del Senato, in cui chiedeva la prima fiducia nel febbraio 2014, il desiderio di voler essere l'ultimo Presidente del Consiglio a chiederla anche ai senatori.\nIl suo progetto era basato anche sui frutti del patto del Nazareno stretto il mese precedente con Silvio Berlusconi, con il quale mirava ad un veloce percorso di riforme contando sull'appoggio in Parlamento anche di Forza Italia; accordo che tuttavia naufrag\u00f2 all'inizio dell'anno seguente, a causa dei contrasti sull'elezione del nuovo Presidente della Repubblica. Durante i vari passaggi del testo nelle aule parlamentari, non si \u00e8 verificato quindi l'auspicato allargamento del consenso oltre i confini della maggioranza di governo: al contrario, Matteo Renzi e la ministra Maria Elena Boschi \u2013 che hanno presentato il progetto di riforma al Parlamento \u2013 hanno dovuto fare i conti, oltre che con il dissenso dei partiti di opposizione, anche con le correnti di minoranza interne al loro partito. Dibattuto per mesi, con critiche provenienti da esponenti del Partito Democratico sostenitori del suffragio diretto, \u00e8 stato infatti l'articolo relativo alle nuove modalit\u00e0 di elezione dei senatori, che nelle prime versioni non prevedeva alcuna espressione di preferenza dei cittadini. Diversi componenti del PD, inoltre, hanno continuato a mantenere un atteggiamento non di pieno supporto anche dopo l'approvazione parlamentare del disegno di legge, pur avendolo votato, esprimendo riserve legate alla necessit\u00e0 di cambiare la legge elettorale e criticando il rischio di strumentalizzazione personale del referendum da parte di Renzi. Alcuni di essi, tra cui Pier Luigi Bersani e Massimo D'Alema, si sono poi apertamente schierati per il \u00abno\u00bb.\nQuasi tutti i parlamentari dell'opposizione (tra i cui partiti figurano Movimento 5 Stelle, Forza Italia, Lega Nord e Sinistra Italiana) hanno preferito lasciare l'aula al momento del voto finale di approvazione, criticando aspramente i modi con cui il Governo avrebbe forzato in modo autoritario il cammino del ddl, denunciando il rischio di limitazione dello stato di democrazia con gli effetti congiunti della riforma della Costituzione e della nuova legge elettorale, quest'ultima in grado di consegnare la maggioranza assoluta alla Camera a un solo partito a prescindere dall'entit\u00e0 del consenso popolare; a tal proposito Renato Brunetta ha giudicato l'approvazione delle forze di maggioranza (Partito Democratico, Nuovo Centrodestra, Scelta Civica, Unione di Centro) come un \u00abatto eversivo\u00bb. Tra le opposizioni da segnalare tuttavia che a livello locale vari amministratori appartenenti a Forza Italia si sono discostati dalla linea nazionale del \u00abno\u00bb scelta dal proprio partito, aderendo a comitati a sostegno della riforma.\nLe ragioni addotte dai sostenitori della riforma comprendevano:\nGli oppositori della riforma, oltre ad avanzare critiche di metodo sulle modalit\u00e0 con cui il provvedimento fu approvato \u2013 senza un ampio consenso \u2013 e sulla scarsa qualit\u00e0 espositiva del testo proposto, sottolineavano invece:\nGustavo Zagrebelsky, gi\u00e0 presidente della Corte costituzionale, ha ravvisato una complicazione strutturale e procedimentale, descrivendo la riforma come una \u00abdegradazione del Senato in Camera secondaria\u00bb, che a suo dire comporterebbe \u00abl'umiliazione della politica\u00bb e il rischio di un \u00abprogressivo svuotamento della democrazia\u00bb; Francesco Clementi, uno dei \"saggi\" nominati da Napolitano nel 2013, ritiene al contrario che la riforma sarebbe in grado di portare l'Italia tra le \u00abmigliori liberal-democrazie europee\u00bb. Tra i costituzionalisti favorevoli alla riforma figurano anche Augusto Antonio Barbera, Sabino Cassese, Stefano Ceccanti, Pietro Ciarlo, Lorenzo Cuocolo, Sergio Fabbrini, Carlo Fusaro, Ida Nicotra e Cesare Pinelli, mentre tra i pi\u00f9 critici vi sono Gaetano Azzariti, Lorenza Carlassare, Enzo Cheli, Ugo De Siervo, Giovanni Cesare Ferrara, Giovanni Maria Flick, Annibale Marini, Valerio Onida, Alessandro Pace, Stefano Rodot\u00e0 e Massimo Villone, per i quali la riforma introdurrebbe squilibri al sistema istituzionale. Anche i politologi Gianfranco Pasquino e Giovanni Sartori hanno giudicato la riforma in termini fortemente negativi. Altri studiosi hanno invece preferito mantenere una posizione pi\u00f9 neutrale, invitando a evitare uno scontro tra posizioni radicali come avvenuto per la tentata riforma del 2006, rifiutando di dare un'indicazione di voto per il referendum o esprimendo una valutazione tendenzialmente favorevole pur evidenziando delle criticit\u00e0 (come nel caso di Ginevra Cerrina Feroni, gi\u00e0 componente della \"commissione di saggi\" per le riforme durante il Governo Letta).\nRenzi, dal canto suo, ha giudicato un \u00abmomento storico\u00bb l'approvazione in Parlamento della riforma, affermando l'intenzione di \u00abgiocarsi tutto\u00bb sul referendum confermativo, promosso anche dalla stessa maggioranza di governo, sostenendo pi\u00f9 volte di essere pronto alle dimissioni in caso di bocciatura \u2013 ipotesi successivamente avveratasi - e auspicando un'affluenza superiore al 50% e oltre il 60% di s\u00ec. Gi\u00e0 nel 2014 dichiarava infatti: \u00abSe salta la riforma del Senato non salta solo il mio governo: salto io, si chiude la mia carriera politica\u00bb. Le opposizioni hanno criticato tale atteggiamento, accusandolo di voler trasformare il referendum \u00abin un plebiscito\u00bb su se stesso.\nCritiche alla riforma in dettaglio.\nLe principali critiche rivolte alla riforma Renzi-Boschi, oltre che ai principi e agli obiettivi prefissati, sono state incentrate anche sulle modalit\u00e0 con cui si \u00e8 cercato di darne attuazione.\nSul nuovo Senato \u00e8 stata rilevata una contraddizione tra le finalit\u00e0 della riforma e le loro traduzioni normative: se, infatti, la riforma mira a trasformarlo in una camera espressione delle autonomie territoriali (in una prima versione del testo era anche previsto il cambio di nome in \"Senato delle Autonomie\"), il mantenimento di previsioni come il divieto di mandato imperativo, senza quindi espliciti vincoli di rappresentanza del proprio territorio (presenti invece nel Bundesrat tedesco), e le modalit\u00e0 di elezione dei suoi componenti fanno comunque pensare a una camera di natura politica, simile al criticato Bundesrat austriaco. A proposito della composizione \u00e8 stata anche criticata la scelta di mantenere una quota di senatori di nomina presidenziale, figure che avrebbero avuto pi\u00f9 senso se spostate nella Camera dei deputati, sia per la sua natura politica sia per la qualit\u00e0 rappresentativa dell'intera Nazione. Anche la conseguente speditezza del nuovo iter legislativo che dovrebbe derivare dalla nuova configurazione parlamentare \u00e8 stata messa in dubbio per la variet\u00e0 di procedimenti possibili (fino a una decina, a seconda di chi ne promuove l'iniziativa, di quali camere coinvolga, dei tempi a cui \u00e8 assoggettato, ecc.) e i relativi potenziali conflitti di competenza tra le due camere, le cui risoluzioni sono affidate solo a intese tra i presidenti delle stesse camere, strumento da alcuni ritenuto molto debole. Alcuni hanno anche espresso preoccupazione sulla potenziale maggiore facilit\u00e0 di esercitare pressione per le lobby dovendo preoccuparsi sostanzialmente di una sola camera e non pi\u00f9 di due.\nPer superare almeno parzialmente certe criticit\u00e0 sono considerati di grande importanza quello che sar\u00e0 il nuovo regolamento del Senato e le norme sull'elezione dei senatori; per quanto riguarda il regolamento dell'aula in particolare si confida sullo smarcamento dai regolamenti del passato, eliminando in primo luogo la suddivisione dei senatori in gruppi per appartenenza politica, preferendo invece criteri di provenienza istituzionale (raggruppando sindaci, presidenti di regione e di provincia autonoma, consiglieri regionali e provinciali) o territoriale (per regioni e province autonome), mentre riguardo all'elezione le strade percorribili sono diverse: si potrebbe far scegliere ai cittadini candidati senatori da liste a parte oppure dare precedenza ai presidenti di regione e di provincia autonoma, in quanto figure alle quali sarebbe riconosciuta maggiore capacit\u00e0 di rappresentare il proprio territorio rispetto a un consigliere.\nIn merito al nuovo articolo 117, per il quale alcuni costituzionalisti sono arrivati a definirla una \u00abcontroriforma\u00bb rispetto al decentramento del 2001, l'eliminazione della competenza concorrente potrebbe non risolvere le cause dei numerosi conflitti Stato-regioni in quanto in prevalenza derivanti dalle materie a competenza esclusiva statale, ora notevolmente allungate. A rafforzare il peso statale, direzione della riforma indicata anche da varie precedenti sentenze della Corte costituzionale su conflitti d'attribuzione, volte a preservare un principio di garanzia dell'unit\u00e0 statale, \u00e8 anche la \"clausola di salvaguardia\" per le materie di interesse nazionale o per le quali sia necessario garantire uniformit\u00e0 sull'intero territorio dello Stato, che possono comprendere un campo molto vasto includendo temi tra quelli di maggiore influenza sulle politiche delle regioni e sui rispettivi bilanci come sanit\u00e0 e politiche sociali. Per evitare un'eccessiva contrazione della potest\u00e0 legislativa regionale e limitare contrasti di attribuzione si confida nel buon funzionamento del nuovo Senato e nei rapporti tra le due camere oltre che in un miglior utilizzo del passato di strumenti come la Conferenza Stato-regioni. Il riaccentramento potrebbe anche essere bilanciato con una maggiore e concreta attuazione del terzo comma dell'articolo 116, che consente la concessione di \u00abcondizioni particolari di autonomia\u00bb, anche se limitatamente alle regioni in equilibrio di bilancio, aspetto che potrebbe tuttavia aumentare le differenze tra alcune regioni e le altre.\nIn tale ambito \u00e8 stato comunque oggetto di apprezzamento il tentativo di porre fine al bicameralismo paritario con la nascita di una camera di espressione territoriale, soluzione da lungo auspicata specie dal rafforzamento delle potest\u00e0 legislative regionali, anche per dar loro un diretto sbocco nella politica nazionale e prevenire conflitti di attribuzione e disarmonie nel quadro regolamentare complessivo, pur nel quadro del ri-accentramento previsto dal nuovo articolo 117 e il mancato intervento per risolvere le disparit\u00e0 tra le ragioni a statuto ordinario e a statuto speciale, senza maggiori competenze specializzate e diversificate distribuite sull'intero territorio nazionale come da taluni sperato.\nSono stati giudicati positivamente anche la previsione di tempi certi per alcuni procedimenti legislativi; i limiti introdotti alla decretazione d'urgenza, il tentativo di dare garanzie di discussione alle leggi d'iniziativa popolare; l'introduzione di nuovi tipi di referendum e l'abbassamento del quorum in caso di un maggiore numero di firme per un referendum abrogativo; il giudizio preventivo di legittimit\u00e0 costituzionale per le leggi elettorali; l'attribuzione delle funzioni di raccordo tra Stato e Unione europea al Senato, che avr\u00e0 modo di verificare l'azione diretta delle normative comunitarie sui territori che rappresenta. Diversi hanno anche confutato la tesi che suggerirebbe una potenziale deriva autoritaria suggerita da alcuni a seguito del rafforzamento del Presidente del Consiglio, segnalando particolarmente, oltre alla non modifica dei vari principi di garanzia, come la riforma si differenzi profondamente in tal senso da quella proposta nel 2005, bocciata dal referendum costituzionale, che introduceva, tra l'altro, il principio del \"simul stabunt vel simul cadent\" a meno di una sfiducia costruttiva senza cambiamenti nella composizione politica della maggioranza, che rendeva di fatto poco probabile una sfiducia al primo ministro. \u00c8 comunque riscontrabile un consolidamento della figura del Governo, per la possibilit\u00e0 di dare corsia preferenziale a disegni di legge e per l'essere legato a una maggioranza parlamentare teoricamente certa e compatta secondo l'\"Italicum\", anche se tra i motivi a sostegno della necessit\u00e0 di una riforma espressi in passato rientravano proprio anche l'evitare crisi politiche troppo frequenti e percorsi con eccessivi ostacoli alle scelte di indirizzo politico.\nCritiche sono state rivolte anche alla qualit\u00e0 del testo, la cui esposizione per qualche articolo \u00e8 in parte peggiorata anche nel tentativo della maggioranza di superare con qualche modifica numerose proposte d'emendamento o introdurre punti di compromesso senza riscrivere l'intero comma o articolo; in generale \u00e8 stato evidenziato come, oltre ad avere punti poco chiari e macchinosi, il nuovo testo costituzionale \u00e8 allungato di circa un terzo rispetto all'originario.\nPer quanto riguarda il cammino parlamentare della riforma, non \u00e8 stata perlopi\u00f9 ritenuta sostenibile la tesi secondo la quale, a seguito della sentenza della Corte costituzionale 1/2014 che dichiarava incostituzionale la legge elettorale del 2005, il Parlamento non sarebbe legittimato a cambiare la Costituzione, facendone al massimo una questione di opportunit\u00e0 politica. \u00c8 invece giudizio comune la deprecabilit\u00e0 del mancato raggiungimento di un pi\u00f9 ampio consenso e in certi momenti della chiusura al confronto o a pi\u00f9 profonde riflessioni, anche per l'ostruzionismo delle opposizioni, da parte della maggioranza, anche se alcuni ricordano come il Partito Democratico si fosse aperto al dialogo con le forze di minoranza trovando in un primo momento un'intesa con Forza Italia. Secondo altri, come Francesco Clementi, la riforma tenta di fare una sintesi di \u00abquanto di pi\u00f9 condiviso vi \u00e8 stato nelle proposte degli ultimi trenta anni\u00bb.\nSempre per motivi di opportunit\u00e0, \u00e8 stato ritenuto inopportuno anche il \u00abprotagonismo\u00bb del Governo sulla riforma, non solo per l'esser nata dalla volont\u00e0 del Governo (come, tuttavia, gi\u00e0 avvenuto in passato per altri progetti di riforma) e non da quella del Parlamento, come tendenzialmente ci si aspetterebbe per principio, ma anche per l'essere stata posta agli elettori quasi come una questione \"personale\" da Matteo Renzi, che vi ha legato il suo futuro politico come gi\u00e0 fece Charles De Gaulle il quale, in occasione del referendum francese del 1969, si dimise dopo la vittoria dei \u00abno\u00bb.\nIl referendum.\nDopo la pubblicazione in \"Gazzetta Ufficiale\" del testo di legge costituzionale, avvenuta il 15 aprile 2016, alcuni parlamentari \u2013 appartenenti sia alla maggioranza sia all'opposizione \u2013 si sono avvalsi della facolt\u00e0 di richiedere un referendum confermativo, prevista dall'articolo 138 della Costituzione; le prime istanze formali sono state depositate presso la cancelleria della Corte suprema di cassazione il 20 aprile 2016. Tale tipo di referendum pu\u00f2 essere richiesto qualora una legge di revisione costituzionale sia stata approvata in seconda delibera con una maggioranza inferiore ai due terzi dei membri di ciascuna delle due Camere; in questo caso, l'istanza pu\u00f2 essere presentata da un quinto dei componenti di una Camera, da cinque consigli regionali oppure da elettori entro tre mesi dalla pubblicazione del provvedimento sulla \"Gazzetta Ufficiale\". La legge costituzionale sottoposta a referendum viene promulgata se i voti favorevoli sono la maggioranza dei voti validi; non \u00e8 necessario il raggiungimento di alcun \"quorum\" sul numero dei votanti.\nL'Ufficio centrale per il referendum ha confermato la regolarit\u00e0 delle richieste il 10 maggio 2016, ma, come da prassi inaugurata in occasione dei precedenti referendum costituzionali, prima della formulazione del decreto di indizione, emesso dal Presidente della Repubblica su deliberazione del Consiglio dei ministri, viene lasciato comunque passare tutto il tempo utile per formulare richieste di referendum, in modo da concedere l'esercizio di tale possibilit\u00e0 a tutti i soggetti che ne hanno diritto, in particolare ai cittadini. Il referendum si svolge tra il 50\u00ba e il 70\u00ba giorno successivo all'emanazione del decreto di indizione. Nel frattempo, raccolte di firme popolari per il referendum sono state promosse da entrambi gli schieramenti favorevoli e contrari alla riforma; l'8 agosto 2016 l'Ufficio centrale si \u00e8 espresso sull'unica sottoscrizione a superare le 500\u00a0000 firme, quella promossa dal comitato per il \"s\u00ec\".\nIl 26 settembre 2016 il Consiglio dei ministri ha quindi stabilito per domenica 4 dicembre la data della consultazione referendaria.\nLa consultazione referendaria ha visto un'alta affluenza alle urne, pari al 65,47% degli elettori, ed una netta affermazione dei voti contrari, pari al 59,12% dei voti validi. La riforma non \u00e8 stata quindi promulgata.\nIl giorno successivo al referendum Matteo Renzi, preso atto della sconfitta, ha annunciato le sue immediate dimissioni da presidente del Consiglio, peraltro sospese per pochi giorni al fine del completamento dell\u2019iter parlamentare di approvazione della legge di bilancio 2017.\nIl 12 dicembre nasce il primo governo Gentiloni, sostanzialmente composto dagli stessi ministri del precedente governo Renzi (con esclusione di Stefania Giannini sostituita da Valeria Fedeli, mentre altri 5 ministri, pur rimanendo, cambiano ministero). Contrariamente a quanto dichiarato in campagna elettorale, la ex ministra per le riforme costituzionali Maria Elena Boschi (prima firmataria della proposta di riforma) decide di non abbandonare la politica e viene nominata Sottosegretario di Stato alla Presidenza del Consiglio dei ministri. La delega alle riforme costituzionali viene abolita."}
{"id": "5903965", "revid": "2196166", "url": "https://it.wikipedia.org/wiki?curid=5903965", "title": "Roosevelt Island Tramway", "text": "Il Roosevelt Island Tramway \u00e8 una funivia che collega Roosevelt Island con l'Upper Eastside di Manhattan parallelamente al ponte di Queensboro. Prima del completamento del Portland Aerial Tram nel 2006, era l'unica funivia aerea di tutto il Nord America. Ha iniziato la sua attivit\u00e0 nel 1976."}
{"id": "5903966", "revid": "1240990", "url": "https://it.wikipedia.org/wiki?curid=5903966", "title": "Palazzo Ducale (Bolzano)", "text": ""}
{"id": "5903967", "revid": "124123", "url": "https://it.wikipedia.org/wiki?curid=5903967", "title": "Giuseppe Racchetti", "text": "Biografia.\nGiuseppe, dopo il periodo di apprendimento in adolescenza con lo zio prete nonch\u00e9 suo maestro di latino, frequent\u00f2 la facolt\u00e0 di Chimica all'universit\u00e0 di Pavia. Dopo essersi laureato coltiv\u00f2 altri interessi come la botanica, la fisica, l'astronomia, e al contempo gest\u00ec la farmacia familiare nel cremasco. Se poteva considerarsi a tutti gli effetti un uomo di scienza, non bisogna dimenticare la sua grande passione per le poesie, i romanzi e la storiografia: scrisse diversi componimenti non diventati molto famosi; pubblic\u00f2 tre romanzi: \"Paolo de' Conti di Camisano\" (1839), \"Franco Allegri\" (1833) e l'inedito \"Gli Irochesi\", che ebbero un discreto successo.\nMa il lavoro che lo rese celebre nel tempo \u00e8 certamente lo studio sulla storia di Crema: prima di costui non vi era una precisa e dettagliata storia della citt\u00e0, e perci\u00f2 Giuseppe con la \"Storia genealogica delle nobili famiglie cremasche\" and\u00f2 a sciogliere ogni dubbio sulle casate nobili del cremasco, approfondendo lavori di storiografi antecedenti: Fino, Canobio, Tintori e Zucchi tra gli altri.\nMor\u00ec nel luglio del 1858 per ignoti motivi.\nOpere.\nManoscritti.\nOpere dal contenuto e dalla forma varie.\n- \u201cGli Irochesi\u201d 1844\nRaccolta di opere ambientate nel Mondo dei Pellerossa della Florida. Le pi\u00f9 conosciute sono :\nOpera composta da due commedie.\nScritto in morte del nobile Giuseppe Bisleri. Composto in versi sciolti / quartine\nDistribuito in quattro cartoncini ripiegati a libro e chiusi in scatola di cartone o busta, sul cui dorso ricurvo a guisa di guardia di libro \u00e8 attaccata un'etichetta con la dicitura : \u201c Racchetti /Famiglie / Cremasche \u201c. Queste schede riguardano le sole famiglie Barbetta, Bravi, Fadini, Parati, Pallavicini , Scotti, Suardi , Tonsi, Tornioli, Verdelli, Zogni .\nL'originale \u00e8 custodito dalla Famiglia Racchetti a Milano. Suddivisa in tre volumi, di cui i primi due appartengono solamente alla famiglia Marchi ; l'ultimo \u00e8 stato smarrito dal Conte Paolo Marazzi. \u00c8 un'opera di poco valore : le notizie storiche sono scritte piuttosto causticamente .Particolarmente interessante \u00e8, invece ,la prefazione pubblicata dall'archivio Storico-Lombardo, in data 31 marzo 1883 con il titolo \u201c Crema sotto il dominio della Repubblica di Venezia \u201c .\ndue fascicoli di cinque fogli ed un foglietto.\nOtto carte\nNotte (vers. Rifatta) \u2013 Pel fausto ingresso di S. M. l'imperatore Francesco I , ode \u2013 Per Nozze ,\ntrad. dell'ode V di Orazio .\nCommedie.\nSono due commedie in cinque fascicoletti\nOpere a stampa.\n\u00c8 un romanzo d'argomenti storico locale. Il sottotitolo, piuttosto lungo, chiarisce l'impostazione dello scritto. Comprende inoltre un fascicolo di 31 foglietti di appunti storici.\nQuesta novella \u201cindiana\u201d , composta in occasione delle nozze Marazzi-Sanseverino, \u00e8 pensata principalmente per circolazione privata."}
{"id": "5903972", "revid": "92723", "url": "https://it.wikipedia.org/wiki?curid=5903972", "title": "Yumaceras", "text": "Lo yumacerato (gen. Yumaceras) \u00e8 un mammifero artiodattilo estinto, appartenente ai dromomericidi. Visse nel Miocene superiore (circa 8 - 6 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale, simile a un'antilope, possedeva un cranio molto insolito: era dotato di due lunghe corna sopraorbitali quasi verticali, e di una sorta di corno posteriore che sporgeva direttamente dall'occipite, diagonale rispetto al cranio. Le sommit\u00e0 delle corna sopraorbitali erano leggermente ricurve all'indietro e appiattite anteriormente; la sezione della parte centrale delle corna era invece circolare. Il corno occipitale era pi\u00f9 lungo e pi\u00f9 alto rispetto a quello di altre forme simili come \"Cranioceras\"; anche la sommit\u00e0 era pi\u00f9 appiattita. Non erano presenti canini e vi era un diastema (spazio tra i denti anteriori e quelli posteriori) moderato. La mandibola possedeva un bordo inferiore quasi dritto; la fila dei premolari era ridotta, e il secondo premolare inferiore era molto piccolo, mentre il quarto premolare inferiore era chiuso nella parte linguale da un lungo metaconide. I molari erano mesodonti e privi della cosiddetta \"Palaeomeryx fold\".\nClassificazione.\n\"Yumaceras\" venne descritto per la prima volta nel 1937 da Frick, sulla base di fossili frammentari ritrovati nella Contea di Yuma in Colorado. Fossili di \"Yumaceras\" sono stati poi ritrovati in numerosi altri stati del Nordamerica: Florida, California, Texas, Nebraska, Oklahoma, Oregon. La specie tipo \u00e8 Yumaceras figginsi, ma sono note anche altre due specie, Y. hamiltoni e Y. ruminalis. Nel corso della sua evoluzione, le specie di questo genere mostrano un aumento della taglia, fino ad arrivare a un picco nel corso del Hemphilliano medio con la comparsa di \"Y. figginsi\". Per lungo tempo, questo genere \u00e8 stato confuso con \"Pediomeryx\", un altro dromomericide simile quasi coevo, il quale tuttavia mostra una riduzione della taglia (Webb, 1983).\n\"Yumaceras\" e \"Pediomeryx\" sono le forme pi\u00f9 derivate dei dromomericidi, un gruppo di artiodattili nordamericani forse imparentati con i cervidi. \"Yumaceras\", in particolare, \u00e8 considerato una forma intermedia tra \"Cranioceras\" e \"Pediomeryx\" e rappresenta il dromomericide pi\u00f9 diffuso tra il Clarendoniano e l'Hemphilliano."}
{"id": "5903985", "revid": "287204", "url": "https://it.wikipedia.org/wiki?curid=5903985", "title": "Albireo", "text": ""}
{"id": "5903988", "revid": "1305772", "url": "https://it.wikipedia.org/wiki?curid=5903988", "title": "Kyrie (Mr. Mister)", "text": "Kyrie \u00e8 un singolo del gruppo musicale statunitense Mr. Mister, il secondo estratto dall'album \"Welcome to the Real World\". Pubblicato nel tardo 1985, raggiunse il primo posto della Billboard Hot 100 nel marzo 1986, mantenendolo per due settimane consecutive.\nComposizione.\nIl testo del brano \u00e8 stato composto dal paroliere John Lang, che ha co-scritto tutte le canzoni negli album dei Mr. Mister. La musica \u00e8 stata composta da Richard Page e Steve George mentre erano in tour con Adam Ant.\nL'espressione \"Kyrie, eleison\" significa \"Signore, piet\u00e0\" in lingua greca, ed \u00e8 parte di molti riti liturgici nell'Europa occidentale. Secondo quanto dichiarato da Page, l'intera canzone \u00e8 essenzialmente una preghiera.\nIl videoclip della canzone \u00e8 stato diretto da Nick Morris e girato mentre la band si trovava in tour con Tina Turner nell'autunno del 1985.\nNella cultura di massa.\nLa canzone \u00e8 stata utilizzata nei film \"Il calamaro e la balena\" (2005), \"Adventures of Power\" (2008) e \"C'era una volta un'estate\" (2013).\nTracce.\nLa versione utilizzata per il singolo si conclude con la frase \"Kyrie, eleison, down the road that I must travel\" recitata a cappella, assente nella versione inclusa nell'album."}
{"id": "5903990", "revid": "767487", "url": "https://it.wikipedia.org/wiki?curid=5903990", "title": "Bieccitone", "text": "In Fisica della materia condensata il Bieccitone \u00e8 una quasiparticella composta da due eccitoni liberi.\nFormazione di bieccitoni.\nNell'informazione quantistica e computazionale, \u00e8 essenziale costruire combinazioni coerenti di stati quantistici.\nLe operazioni quantistiche di base possono essere eseguite in una sequenza di coppie di bit quantistici distinguibili fisicamente, e quindi, possono essere illustrate da un semplice sistema a 4 livelli.\nIn un sistema a guida ottica dove gli stati formula_1 e formula_2 possono essere direttamente eccitati, l'eccitazione diretta del livello superiore formula_3 dal livello base formula_4 \u00e8 di solito proibita e la pi\u00f9 efficiente alternativa \u00e8 l'eccitazione coerente non degenerata di due fotoni usando formula_1 o formula_2 come stato intermedio\nApplicazioni.\nNell'aprile 2016 viene pubblicato su Nature Communications che ricercatori del Istituto nanoscienze (Nano-Cnr) e Istituto di fotonica e nanotecnologie (Ifn-Cnr) sono riusciti a far emettere e assorbire luce a dei nanoribbon di grafene con stati quantistici di bieccitoni."}
{"id": "5903993", "revid": "122218805", "url": "https://it.wikipedia.org/wiki?curid=5903993", "title": "Pro Patria et Libertate Unione degli Sports Bustesi 1922-1923", "text": "Questa pagina raccoglie le informazioni riguardanti la Pro Patria et Libertate nelle competizioni ufficiali della stagione 1922-1923.\nStagione.\nNell'estate 1922 la FIGC ed il CCI si riuniscono con il beneplacito del direttore della Gazzetta dello Sport il giornalista Emilio Colombo, elaboratore del \"Compromesso Colombo\", che d\u00e0 vita alla Seconda Divisione, gestita dalla Lega Nord e comprendente 48 squadre. \nNella stagione 1922-1923 la Pro Patria viene inserita nel girone B del campionato di Seconda Divisione Nord, composto da otto formazioni, ottenendo il quinto posto in classifica con 14 punti. Il campionato la vede lontana dalla vetta, anche se allo Stadium di via Valle Olona mette sotto la Biellese (3-1), vincitrice del torneo con 22 punti. Nei derby con Saronno e Varese incamera un solo punto, dovendo cedere il passo a Valenzana e Biellese che si dimostrano meglio attrezzate."}
{"id": "5903998", "revid": "827882", "url": "https://it.wikipedia.org/wiki?curid=5903998", "title": "Golubcy", "text": "I holubtsi (in ucraino: \u0433\u043e\u043b\u0443\u0431\u0446\u0456 , o i golubzy in russo: \u0433\u043e\u043b\u0443\u0431\u0446\u044b\u0301), o involtini di cavolo sono un piatto della cucina dell'Europa orientale, che ha analoghi nella cucina asiatica e mediorientale con un ripieno di carne o verdure tritate e riso e/o grano saraceno bollito, avvolto in foglie di cavolo. Esistono variet\u00e0 con ripieni diversi. Piatti est-europei simili ai holubtsi sono ampiamente diffusi in Azerbaigian, Armenia, nei Balcani, in Kazakistan, Moldavia, Turchia e nei paesi dell'Asia Centrale.\nAvvolgere i holubtsi \u00e8 un processo faticoso, ma a dire il vero esiste una pi\u00f9 semplice variante dei holubtsi, i holubtsi pigri. La loro preparazione \u00e8 un processo che richiede meno tempo. Secondo la tradizione, i holubtsi si preparano in una pentola, in un qazan o in forno. Esiste un gran numero di ricette per la preparazione dei holubtsi e l'importante risiede nella consistenza della pietanza pronta.\nStoria del nome.\nIn architettura la parola \u00abgolub\u00e9c\u00bb indica una struttura di tronchi o assi con una copertura a due spioventi e una croce su di essa, o una croce di legno con un tetto a due spioventi, che viene eretta sulle tombe. Si chiamava cos\u00ec anche una danza popolare russa. Si ritiene che il piatto chiamato \u00abgolubcy\u00bb sia comparso in tempi relativamente recenti, sotto l'influsso della cucina francese, di moda a quel tempo, nella quale si usava mangiare piccioni arrosto. Il piatto russo chiamato anche \u201c\u0433\u043e\u043b\u0443\u0431\u0438\u201d/\u201cg\u00f3lubi\u201d, in italiano \u201ci piccioni\u201d, inizialmente era preparato con carne trita avvolta in foglie di cavolo con il nome di \u201c\u043b\u043e\u0436\u043d\u044b\u0435 \u0433\u043e\u043b\u0443\u0431\u0438\u201d/\u201dl\u00f3\u017enye g\u00f3lubi\u201d, ovvero \u201cfalsi piccioni\u201d. \u00c8 anche opinione comune che il nome del piatto \u00ab\u0433\u043e\u043b\u0443\u0431\u0446\u044b\u00bb/\u201dgolubcy\u201d provenga dal serbo, dove significa gnocchi.\nGli involtini di cavolo in Ucraina.\nNella zona dei Carpazi gli involtini di cavolo si preparano tradizionalmente con la farina di orzo, nella regione di Poltava invece, si usa prepararli con grano saraceno e ciccioli di maiale. I holubtsi in Ucraina si preparano non solo con le foglie di cavoli freschi, ma anche con i crauti, e spesso in primavera si utilizzano le foglie giovani di barbabietola. Nell'ovest dell'Ucraina si possono fare i holubtsi piccoli, tagliando le foglie di cavolo a pezzi, mentre nel sud e nell'est i holubtsi si fanno con le foglie intere. I holubtsi grandi sono considerati pi\u00f9 succosi. Nella regione della Transcarpazia alla vigilia di Natale si preparano i holuptsi con i crauti, avvolgendo in essi il ripieno di riso e funghi. A Leopoli i holuptsi con ripieno di patate grattugiate e salsa ai funghi sono considerati un piatto nazionale.\nGli involtini di cavolo in Bielorussia.\nAl posto del riso nel ripieno si pu\u00f2 aggiungere l'orzo perlato. In primavera per preparare i golubzy prima si utilizzavano le foglie fresche di rafano. In Bielorussia sono diffusi i golubzy con ripieno di pur\u00e8 di patate."}
{"id": "5904008", "revid": "599013", "url": "https://it.wikipedia.org/wiki?curid=5904008", "title": "Emilio Fasoli", "text": "Carriera.\nUno dei pionieri del calcio bustocco, avendo difeso la porta della Pro Patria nelle prime quattro stagioni della sua storia dal 1919 al 1923."}
{"id": "5904010", "revid": "228587", "url": "https://it.wikipedia.org/wiki?curid=5904010", "title": "Trvtko I di Bosnia", "text": ""}
{"id": "5904016", "revid": "767487", "url": "https://it.wikipedia.org/wiki?curid=5904016", "title": "Daphnia longispina", "text": "Daphnia longispina \u00e8 un crostaceo planctonico appartenente al genere \"Daphnia\" (Famiglia delle \"Daphniidae\"), ed \u00e8 una pulce d'acqua dolce cladocera. \u00c8 nativa dell'Eurasia. \"D. longispina\" viene spesso confusa vista la simile dimensione con la simpatrica \"D. pulex\" (una specie molto comune), risulta per\u00f2 essere molto pi\u00f9 piccola di \"D. magna\". D. longispina \u00e8 presente in vari corpi di acqua dolce, da piccole pozze rocciose temporanee fino a grandi laghi.\nCiclo vitale.\nCome tutte le specie di \"Daphnia\", \"D. longispina\" \u00e8 un filtratore che assimila particelle sospese nell'acqua grandi da 2 a 40\u00a0\u00b5m. Il suo cibo principale sono le alghe verdi. Ad una temperatura di 20\u00a0\u00b0C la maturit\u00e0 viene raggiunta nell'arco di 6-12 giorni, seguito da un periodo regolare di riproduzione ogni 3-4 giorni. \"D. longispina\" si riproduce sia asessualmente (partenogenesi) che sessualmente. In quest'ultimo caso le femmine devono produrre maschi asessualmente. Ogni femmina pu\u00f2 cambiare ad ogni momento da una riproduzione asessuata ad una sessuata, producendo uova aploidi che richiedono la fertilizzazione da parte dei maschi. Le uova sessuate vengono poi riposte in un ephippium (plurale: ephippia, un involucro duraturo per le uova), che affonder\u00e0 sul fondo del corpo d'acqua una volta che la femmina effettuer\u00e0 la muta del carapace. Dopo un periodo di riposo, che pu\u00f2 durare anche diversi anni, le uova durature si schiudono. Da queste uova nasceranno solo femmine.\nSistematica ed evoluzione.\nNel genere \"Daphnia\", \"D. longispina\" appartiene al sotto genere Hyalodaphnia, a volte anche chiamato complesso \"D. longispina\". A questo complesso appartengono specie strettamente imparentate con \"D. longispina\" come \"D. galeata\" e \"D. cucullata\", con le quali \"D. longispina\" ibridizza frequentemente. Un recente revisione di questo complesso ha dimostrato che le specie \"D. rosea\", \"D. hyalina\" e \"D. zschokkei\" appartengono alla specie \"D. longispina\", invalidando il loro status di specie.\nParasitismo.\nA differenza di altre specie di \"Daphnia\" (ad esempio \"D. magna\"), sono pochi i parassiti scoperti che infettano \"D. longispina\". Sembra per\u00f2 essere spesso soggetta alla colonizzazione da parte di epibionti come peritrichia ciliati e alghe."}
{"id": "5904027", "revid": "117490950", "url": "https://it.wikipedia.org/wiki?curid=5904027", "title": "Olad'i", "text": "Gli ol\u00e0d'i (in russo: \u043e\u043b\u0430\u0301\u0434\u044c\u0438) sono un tipo di blin\u00fd (dato che questi prodotti culinari sono ottenuti da un impasto versato in una padella) a forma di lep\u00eb\u0161ka con l'aggiunta di olio vegetale per friggere. Di solito si aggiunge anche bicarbonato di sodio e lievito."}
{"id": "5904033", "revid": "481666", "url": "https://it.wikipedia.org/wiki?curid=5904033", "title": "Stormswept", "text": ""}
{"id": "5904036", "revid": "767487", "url": "https://it.wikipedia.org/wiki?curid=5904036", "title": "Viktor R\u00f6nneklev", "text": "Carriera.\nIl suo debutto a livello senior \u00e8 avvenuto nel 2001 con l'Husqvarna, squadra dell'omonima area urbana della citt\u00e0 di J\u00f6nk\u00f6ping.\nNel 2004 si \u00e8 trasferito all'IFK Norrk\u00f6ping, che all'epoca militava in seconda serie. Arrivato come centrocampista, \u00e8 stato adattato a terzino dall'allenatore Mats Jingblad. Nel campionato 2007 la squadra ha vinto il campionato ed \u00e8 stata promossa, con R\u00f6nneklev titolare in tutti e 30 gli incontri di quella stagione. La Allsvenskan 2008 ha segnato di fatto il debutto di R\u00f6nneklev nel massimo campionato svedese, tuttavia la squadra \u00e8 tornata in Superettan dopo un solo anno. Per ritrovare l'IFK Norrk\u00f6ping e R\u00f6nneklev in Allsvenskan occorre aspettare il 2011, ma il difensore ha avuto modo di giocare solo 5 partite (di cui 2 da titolare) in una stagione condizionata dagli infortuni.\nNel dicembre 2011 \u00e8 stato ufficializzato il suo ritorno nella citt\u00e0 natale, con il contratto biennale da parte dello J\u00f6nk\u00f6pings S\u00f6dra. Al termine della stagione 2015 ha prolungato di un altro anno il suo contratto, con la squadra che si apprestava a disputare il campionato Allsvenskan dopo 46 anni dall'ultima volta. Si \u00e8 ritirato una volta terminata l'Allsvenskan 2016, che ha visto lo J\u00f6nk\u00f6pings S\u00f6dra conquistare la salvezza."}
{"id": "5904054", "revid": "287204", "url": "https://it.wikipedia.org/wiki?curid=5904054", "title": "Faina Georgievna Ranevskaja", "text": "Insignita di tre Premi Stalin, di un Ordine di Lenin e di numerose altre onorificenze, ha ricevuto il titolo di Artista del Popolo dell'Unione Sovietica nel 1961.\nBiografia.\nNata in una facoltosa famiglia ebraica, studi\u00f2 al ginnasio femminile di Taganrog e al tempo stesso, a casa, studi\u00f2 musica, canto e lingue straniere. Nel 1915 si trasfer\u00ec a Mosca, dove conobbe Marina Cvetaeva, Osip Mandel'\u0161tam, Vladimir Majakovskij e Vasilij Ka\u010dalov, scelse come nome d'arte il cognome della protagonista del \"Giardino dei ciliegi\" di Anton \u010cechov e inizi\u00f2 a lavorare in numerosi teatri. Nel secondo dopoguerra si leg\u00f2 infine al Teatro del Mossovet, dove recit\u00f2 per trent'anni, nonostante i frequenti conflitti con il direttore artistico Jurij Zavadskij.\nNumerose furono anche le sue apparizioni al cinema, a partire dal ruolo di madame Loiseau nel film del 1934 \"Py\u0161ka\" di Michail Romm. Recit\u00f2, tra l'altro, in \"Primavera\" di Grigorij Aleksandrov (1947) e prest\u00f2 la propria caratteristica voce bassa al doppiaggio del film d'animazione \"Karlson vernulsja\" (1970).\n\u00c8 ricordata anche per i suoi molti aforismi, alcuni dei quali divenuti comuni modi di dire della lingua russa."}
{"id": "5904056", "revid": "271907", "url": "https://it.wikipedia.org/wiki?curid=5904056", "title": "Faina Ranevskaja", "text": ""}
{"id": "5904057", "revid": "287204", "url": "https://it.wikipedia.org/wiki?curid=5904057", "title": "Felipe Yanez", "text": ""}
{"id": "5904064", "revid": "1494169", "url": "https://it.wikipedia.org/wiki?curid=5904064", "title": "Emanuelson", "text": ""}
{"id": "5904068", "revid": "74801", "url": "https://it.wikipedia.org/wiki?curid=5904068", "title": "Albert Perikel", "text": "Professionista dal 1936 al 1940 e poi nuovamente come individuale nel biennio 1946-1947. Lo scoppio del secondo conflitto mondiale compromise in maniera irreversibile lo sviluppo della sua carriera.\nParticolarmente adatto alle Classiche delle Ardenne su questi terreni seppe raccogliere i migliori risultati della carriera; concluse per due volte al terzo posto la Freccia Vallone (1937 e 1939).\nFra i suoi risultati vanno menzionati anche il secondo posto al Grand Prix de Fourmies nel 1937 dietro Gabriel Dubois e la partecipazione, nelle file della Nazionale B del Belgio, al Tour de France 1939, che concluse al ventunesimo posto ed in cui ottenne, in diverse occasioni, piazzamenti nei primi dieci di tappa."}
{"id": "5904070", "revid": "6923", "url": "https://it.wikipedia.org/wiki?curid=5904070", "title": "The Hunchback of Notre Dame (album)", "text": "The Hunchback of Notre Dame \u00e8 un album in studio dei musicisti statunitensi Alan Menken e Stephen Schwartz, pubblicato il 28 maggio 1996. L'album contiene la colonna sonora del film \"Il gobbo di Notre Dame\".\nDescrizione.\nLa colonna sonora del Classico Disney del 1996 \"Il gobbo di Notre Dame\", scritta da Alan Menken e dal paroliere Stephen Schwartz per i testi delle canzoni. L'album fu pubblicato il 28 maggio 1996 dalla Walt Disney Records, raggiungendo l'undicesimo posto della Billboard 200. La colonna sonora fu candidata all'Oscar e al Golden Globe.\nTracce (parziale).\nVersione italiana.\nTranne dove indicato diversamente, i testi italiani e la direzione della canzoni sono di Michele Centonze."}
{"id": "5904071", "revid": "125381026", "url": "https://it.wikipedia.org/wiki?curid=5904071", "title": "Il bazar dei brutti sogni", "text": "Il bazar dei brutti sogni (\"The Bazaar of Bad Dreams\") \u00e8 l'undicesima antologia di racconti di Stephen King, pubblicata in USA il 3 novembre 2015 e in Italia nel marzo 2016.\nLa raccolta \u00e8 costituita complessivamente da 20 racconti, alcuni inediti e altri gi\u00e0 pubblicati. La raccolta \u00e8 stata pubblicata a distanza di 5 anni dalla precedente \"Notte buia, niente stelle\" (2010).\nPer ammissione dell'autore, anche i racconti gi\u00e0 pubblicati sono stati tutti revisionati e riadattati.\nElenco racconti e precedenti pubblicazioni.\nI 20 racconti che costituiscono la raccolta, come accennato, sono in parte inediti e in parte gi\u00e0 pubblicati su diverse riviste e in varie edizioni e formati, in un arco di tempo dal 2009 al 2015.\nAlcuni racconti gi\u00e0 editi su rivista hanno avuto gi\u00e0 una traduzione italiana.\nRacconti.\n1. Miglio 81.\nLasciato solo dal fratello durante un giorno festivo, l'undicenne Pete Simmons si reca in bicicletta in una stazione di servizio abbandonata al Miglio 81 dell'Interstatale 95 (I95) del Maine; qui, per ingannare il tempo, inizia a comportarsi come i ragazzi pi\u00f9 grandi che di solito frequentano l'area dismessa. Gioca a freccette, guarda delle riviste pornografiche e poi beve un po' di vodka da una bottiglia mezza vuota, che aveva trovato all' interno dell'area di servizio, addormentandosi su un materasso abbandonato. Nel frattempo, sulla strada principale dell'I95, appare una \"station wagon di marca e anno di fabbricazione imprecisati\". L'auto sembrava essere in folle e si schianta all'entrata della stazione di servizio, abbattendo delle colonnine. Tra le auto che passano saltuariamente nell'interstatale, qualcuno comincia a notare la familiare ferma nell'area abbandonata: il primo \u00e8 Doug Clayton, un assicuratore in viaggio verso Portland.\n2. Premium Harmony.\nNei pressi di Castle Rock, in una torrida giornata, i coniugi Ray e Mary Burkett litigano continuamente mentre sono in auto assieme al loro cane, in viaggio verso i supermercati Walmart per comprare delle sementi. I motivi sono di natura economica, ma non solo: quando Mary decide di comprare una pallina per il compleanno della nipote, Ray le chiede di comprargli le sue sigarette \"Premium Harmony\". Scoppia un altro litigio nel parcheggio dello store dove si sono fermati: la donna entra nell'emporio ma non uscir\u00e0 pi\u00f9. Una commessa viene infatti a cercare Ray, per dirgli che la donna ha avuto un infarto. L'uomo si precipita nel negozio, arrivano i soccorsi ma non c'\u00e8 niente da fare. Passano un paio d'ore, quindi l'uomo torna all'auto e trova il cane morto, essendo rimasto chiuso per ore sotto il sole cocente. Torna all'emporio, si compra le sigarette e riparte, fumando col finestrino abbassato e pensando che ora potr\u00e0 fumare come e quando vuole. La storia \u00e8 scritta in terza persona dal punto di vista di Ray ed \u00e8 un dichiarato omaggio ai \"classici perdenti americani\" di Raymond Carver. Si tratta della prima citazione di Castle Rock, la celebre cittadina immaginaria di King, dal racconto \"L'uomo vestito di nero\", pubblicata in origine anch'essa (come questa storia) sul \"The New Yorker\" (31 ottobre 1994) e presente nella raccolta \"Tutto \u00e8 fatidico\" (2002).\n3. Una rissa per Batman e Robin.\nSanderson, un uomo di mezza et\u00e0, visita due volte alla settimana suo padre, che soffre di Alzheimer. I due cenano da Applebee per il loro pranzo settimanale, dove per tre anni hanno ordinato lo stesso cibo e hanno avuto la stessa conversazione. La memoria di suo padre si sta deteriorando: arriva a confendere Sanderson per il defunto fratello di Sanderson, morto 40 anni fa in un incidente. L'unico ricordo che ha \u00e8 che una volta si sono travestiti da Batman e Robin per Halloween. Mentre riporta suo padre a casa, Sanderson \u00e8 distratto da suo padre e ha un incidente contro un camion. L'autista del camion e Sanderson iniziano a picchiarsi. Il padre di Sanderson, in un raro momento di lucidit\u00e0, interviene e uccide l'autista con un coltello da bistecca che ha rubato al ristorante.\n4. La duna.\nIn Florida, il giudice della Corte Suprema Harvey Beecher \u00e8 ossessionato da un isolotto poco distante dalla costa del Golfo. Fin da bambino si avventura quasi quotidianamente sull'isola per far visita ad una duna dove legge il nome di persone che di l\u00ec a un mese moriranno. L'avvocato di Beecher, Anthony Wayland, fa visita per aiutare Beecher a mettere a punto il suo testamento. Finito il documento, Beecher gli racconta delle sue visite alla duna ed in particolare dell'ultima, ragione della sua premura a terminare le sue ultime volont\u00e0. \n5. Il bambino cattivo.\nL'avvocato Leonard Bradley visita il suo cliente, George Hallas, in prigione. Hallas \u00e8 stato condannato a morte per iniezione letale per l'omicidio di un ragazzo. Verr\u00e0 giustiziato in meno di una settimana, nonostante i tentativi di Bradley di salvarlo. Hallas non ha mai spiegato perch\u00e9 abbia commesso questo atto brutale. Ora ha voglia di parlare di quello che chiama \"il bambino cattivo\": un bambino di sei o sette anni con i capelli arancioni, gli occhi verdi e un berretto, che ha reso la vita di Hallas un inferno vivente per anni. La madre di Hallas mor\u00ec durante il parto, quindi fu allevato da suo padre e dalla governante, Mama Nonie. Il suo primo incontro con il bambino \u00e8 stato nel 1977. Hallas era un buon amico di una ragazza leggermente pi\u00f9 grande e con problemi mentali di nome Marlee. Un giorno, il ragazzo dai capelli arancioni apparve e terrorizz\u00f2 Marlee, facendola colpire da un veicolo a motore. Anni dopo, quando Hallas aveva avuto una relazione con una donna di nome Vicky, il bambino era apparso di nuovo, ancora alla stessa et\u00e0 del 1977. Il suo bullismo ha portato Vicky al suicidio. Tre anni dopo che Hallas ha sposato Carla Winston, il bambino ha causato un'esplosione di gas in una miniera che ha ucciso il padre di Hallas. Ha fatto una serie di molestanti telefonate a Mama Nonie, che ha cancellato il servizio telefonico e per questa ragione non \u00e8 stata in grado di chiedere aiuto durante un infarto. Dopo molti tentativi di rimanere incinta, Carla e Hallas stavano aspettando il loro primo figlio: il ragazzino ha causato un incidente e Carla ha abortito. Hallas decise di preparare una trappola per il ragazzo. \u00c8 diventato un volontario attivo per la chiesa locale aiutando i ragazzi in difficolt\u00e0. Il bambino si present\u00f2 di nuovo dopo che Hallas aiut\u00f2 con successo un ragazzo a sottoporsi a un intervento chirurgico agli occhi disperatamente necessario. Hallas era preparato e uccise il bambino di fronte a dozzine di testimoni. Hallas termina la sua storia con un avvertimento a Bradley: il bambino mostruoso potrebbe tornare. Dopo l'esecuzione di Hallas, Bradley trova un berretto nella sua macchina con scritto sopra \"a presto\". \n6. Una morte.\nIn un imprecisato periodo del Far West, lo sceriffo Barclay arresta Jim Trusdale, un ritardato che sembra aver stuprato e strangolato una bambina di 10 anni, lasciando il proprio cappello sotto il corpo della giovane. Alle domande dello sceriffo, Jim risponde di aver perso il cappello e non di sapere nulla della vicenda; viene condotto nella prigione del paese, dove una folla inferocita vorrebbe giustiziarlo subito. Lo sceriffo sembra avere dei dubbi, perch\u00e9 non \u00e8 stata ritrovata la moneta d'argento che la bambina aveva con s\u00e9. Segue il processo e l'impiccagione; solo l'autopsia su Jim dimostrer\u00e0 che l'uomo aveva inghiottito continuamente la moneta per nasconderla e passare per innocente.\n15. Tommy.\nLa poesia \u00e8 in versi liberi e include gergo e riferimenti culturali propri degli anni '60. Descrive la sepoltura di Tommy, un hippie morto di leucemia, e le reazioni all'evento da parte dei suoi pi\u00f9 cari amici.\n16. Il piccolo dio verde del dolore.\nL'infermiera Kat, specializzata in terapia del dolore, accudisce da due anni il miliardario Newsome. L'uomo \u00e8 l'unico sopravvissuto di uno spaventoso incidente aereo e ha insopportabili traumi in tutto il corpo; il dolore gli impedisce di intraprendere una seppur minima fisioterapia che lo porterebbe, secondo Kat e molti altri medici, a ristabilirsi parzialmente. Newsome preferisce, data la sua privilegiata posizione economica, consultare i migliori specialisti del mondo, cercando una soluzione farmacologica. Quando gli uomini di Newsome rintracciano il reverendo Rideout, Kat mostra tutta la sua disapprovazione, convinta che l'uomo sia un ciarlatano che cerca di spillare soldi a Newsome. Rideout spiega a Newsome e ai presenti che il dolore \u00e8 un'entit\u00e0 reale, un \"piccolo dio\" che si \u00e8 insinuato nel corpo dell'ospite e lo prosciuga dal'interno, cibandosi appunto della sofferenza dell'uomo, e pertanto \u00e8 necessario una sorta di esorcismo.\n17. Quell'autobus \u00e8 un altro mondo.\nUn pubblicitario di nome Wilson si reca a New York per un importante colloquio di lavoro: preoccupato di non arrivare in tempo, parte con largo anticipo. Alcuni sfortunati eventi sembrano dar corpo alla sua paura: dapprima in aeroporto viene perso il suo bagaglio, poi inizia a piovere e infine il suo taxi si blocca nel traffico. Mentre \u00e8 fermo nel veicolo, un autobus si affianca e Wilson inizia a guardare una coppia di estranei seduti nel bus: una bellissima donna che legge un giornale e un uomo in impermeabile che, per motivi ignoti, estrae un fazzoletto e inizia ad annusarlo. Wilson si scorda momentaneamente del suo colloquio e inizia a fantasticare: pensa che forse anche quei due sono in ritardo ai rispettivi appuntamenti, quando l'uomo nell'autobus estrae qualcosa dalla tasca dell'impermeabile e sussurra qualcosa alla donna, che rimane sorpresa. L'uomo taglia la gola alla donna e Wilson rimane impietrito ad assistere alla scena. Proprio in quel momento il taxi riparte e Wilson urla all'autista se ha visto anche lui la scena: ma il guidatore sikh non aveva visto nulla. Confuso sul da farsi, Wilson prende in mano il cellulare per comporre il 911, ma si blocca pensando al suo importante appuntamento, ormai imminente. Inizia anche a formulare delle ipotesi (che si sia trattato di uno scherzo ai suoi danni, che qualcuno nel bus abbia ormai scoperto l'omicida): non compone il numero e scende dal taxi, avviandosi a piedi verso i suoi uffici.\n18. Io seppellisco i vivi.\nUn giovane laureato in giornalismo, Michael Anderson, mentre sta inviando dei curricula a vari giornali, legge online la notizia della morte per overdose di un giovane attore e, quasi per scherzo, spedisce un necrologio sarcastico e pungente al \"Neon Circus\", una webzine specializzata in gossip. Due giorni dopo viene contattato da Jeroma, la direttrice del \"Neon\", che gli offre una rubrica di necrologi sprezzanti sul sito web: a corto di soldi, Michael accetta il lavoro e la sua rubrica (\"Sparlare dei morti\") riscuote sempre pi\u00f9 successo, fino a diventare quella di punta del sito. Per questo motivo, Michael inizia a chiedere pi\u00f9 soldi a Jeroma, che per\u00f2 rifiuta sempre: un giorno, dopo l'ennesimo rifiuto, Michael esce furioso dall'ufficio di Jeroma e piomba sul suo pc; prima parla con la bellissima collega Katie, poi cerca di scrivere ma non riesce a produrre nessun articolo. Cos\u00ec, per sfogarsi, inizia a scrivere un tagliente necrologio di Jeroma, pensando poi di stamparlo e appenderlo in giro per la redazione. Ma dopo averlo scritto, lo butta nel cestino del pc ed esce per andare al cinema. Mentre \u00e8 nella sala, Katie gli telefona per dirgli che Jeroma \u00e8 morta da poco, soffocata da una caramella. Katie, che ha preso di sua iniziativa il posto di Jeroma, gli dice di aver convocato una riunione per il giorno dopo, pregandolo di venire; Michael \u00e8 dubbioso, poi si lascia convincere dalle lusinghe di Katie. Chiede per\u00f2 alla ragazza un favore, quello di svuotare il cestino del suo computer. Il giorno dopo, finita la riunione, Katie lo prende da parte e gli dice di aver letto il file della morte di Jeroma, prima di cancellarlo. Quella sera Michael, molto provato dall'accaduto, inizia a stilare una lista di criminali ancora in vita, per dimostrare a s\u00e9 stesso che la morte di Jeroma \u00e8 stato un caso; scrive cos\u00ec il necrologio di un produttore discografico che \u00e8 in galera per aver strangolato la sua giovane ragazza, di cui Michael era un fan. Il mattino dopo, legge online che l'uomo \u00e8 stato assassinato nella biblioteca della prigione durante una lite. Fuori di s\u00e9, Michael chiama Katie e le racconta questo secondo avvenimento: la ragazza lo invita a calmarsi e a raggiungerlo a casa sua. I due finiscono a letto, dopodich\u00e9 Katie lo invita a scrivere un terzo necrologio su una persona in vita, per verificare una volta per tutte se Michael ha davvero questo misterioso \"potere\" o se siano state incredibili coincidenze. Scelgono un condannato a morte, che aveva violentato e torturato giovani ragazze; Katie confessa a Michael di essere stata a sua volta violentata, ma di non sapere chi fosse stato e lo implora di scrivere il necrologio di quel condannato a morte. Michael \u00e8 riluttante ma accetta e il giorno dopo i due leggono del suicidio dell'uomo. Prima di uscire da casa della ragazza, Michael si fa promettere di non dire mai a nessuno che cosa \u00e8 successo; Katie accetta ma non sar\u00e0 cos\u00ec. Tempo dopo, Katie invita Michael a casa sua, dove si trova anche Penny, una loro collega taciturna e solitaria. Le ragazze, molto amiche, si erano conosciute ad un gruppo di sostegno per donne vittime di abusi: Penny era stata violentata per anni da uno zio e implora Michael di scrivere il necrologio dell'uomo. Il giorno dopo, Katie chiama Michael: si \u00e8 accorta non solo della morte dello zio di Penny, ma anche del fatto che molti omonimi dei criminali uccisi dal necrologio erano morti in quei giorni, in diversi stati, ed erano tutti innocenti.\n19. Fuochi d'artificio ubriachi.\nMentre \u00e8 in custodia presso la polizia di Castle County, Alden McCausland racconta i motivi che lo hanno portato all'arresto. Alden vive con sua madre: i due hanno ereditato una grossa cifra dall'assicurazione del padre defunto, in pi\u00f9 la donna ha vinto alla lotteria. Durante l'estate vivono alla casa sul lago Abenaki, dirimpetto alla villa di facoltosi italo-americani, la famiglia Massimo. Durante il 4 luglio, i McCausland cercano d'impressionare i Massimo con fuochi d'artificio, ma vengono surclassati. Inizia cos\u00ec una \"guerra\" di fuochi d'artificio tra le due famiglie, che dura alcuni anni, e che vede prevalere sempre gli italo-americani. Quando Alden decide si comprare una specie di bomba di contrabbando, l'epilogo della serata sfiora la tragedia.\n20. Tuono estivo.\nDopo una catastrofe planetaria, uno dei pochi sopravvissuti si occupa di riparare la sua amata moto."}
{"id": "5904074", "revid": "481666", "url": "https://it.wikipedia.org/wiki?curid=5904074", "title": "Joseph E. Henabery", "text": ""}
{"id": "5904091", "revid": "461603", "url": "https://it.wikipedia.org/wiki?curid=5904091", "title": "Nikolas Nicolaou (calciatore 1979)", "text": ""}
{"id": "5904092", "revid": "599013", "url": "https://it.wikipedia.org/wiki?curid=5904092", "title": "Mariano Galarza", "text": "Biografia.\nOriginario di Partido di Veinticinco de Mayo, nella provincia di Buenos Aires, Galarza si form\u00f2 rugbisticamente nella squadra scolastica della scuola Inchausti e a seguire nel Tacuara; dopo il diploma entr\u00f2 nella squadra universitaria dell'Universit\u00e0 della Plata, ateneo in cui intraprese gli studi in medicina.\nNel 2010, pochi mesi dopo il suo debutto internazionale con l' contro la , Galarza fu messo sotto contratto a termine dalla \"franchise\" irlandese del per sopperire alle assenze per infortunio di Kevin McLaughlin e Leo Cullen e l'anno successivo fece parte della formazione del che prese parte alla Vodacom Cup in Sudafrica vincendola a sorpresa.\nDopo la vittoria in Vodacom Cup giunse anche la convocazione per la con l'.\nNel 2013, terminata l'avventura dei Pumas XV in Vodacom Cup, firm\u00f2 un contratto di un anno per gli inglesi del ; pochi mesi dopo si accord\u00f2 con il a partire dalla stagione successiva.\nAl termine della prima stagione con la sua nuova squadra si aggiudic\u00f2 la Challenge Cup e a seguire prese parte alla in Inghilterra, che tuttavia per Galarza fin\u00ec presto: a causa di un fallo antisportivo commesso contro Brodie Retallick nell'incontro della fase a gironi con la , il giocatore fu squalificato per 9 settimane che lo resero indisponibile pure per il club una volta terminata la competizione.\nDel dicembre 2015 \u00e8, infine, il prolungamento del contratto con Gloucester."}
{"id": "5904093", "revid": "461603", "url": "https://it.wikipedia.org/wiki?curid=5904093", "title": "Nikolas Nicolaou", "text": ""}
{"id": "5904094", "revid": "984922", "url": "https://it.wikipedia.org/wiki?curid=5904094", "title": "Cyrille Dubois", "text": "Professionista dal 1937 al 1939 concluse al terzo posto la Freccia Vallone del 1938. La Seconda guerra mondiale mise definitivamente termine alla sua carriera ciclistica."}
{"id": "5904096", "revid": "461603", "url": "https://it.wikipedia.org/wiki?curid=5904096", "title": "Stelios Okkarides", "text": ""}
{"id": "5904097", "revid": "1272592", "url": "https://it.wikipedia.org/wiki?curid=5904097", "title": "N'Diaye", "text": ""}
{"id": "5904098", "revid": "461603", "url": "https://it.wikipedia.org/wiki?curid=5904098", "title": "Ioannis Okkas", "text": ""}
{"id": "5904099", "revid": "461603", "url": "https://it.wikipedia.org/wiki?curid=5904099", "title": "Giann\u012bs Okkas", "text": ""}
{"id": "5904101", "revid": "287204", "url": "https://it.wikipedia.org/wiki?curid=5904101", "title": "Marios Onisiforou", "text": ""}
{"id": "5904104", "revid": "287204", "url": "https://it.wikipedia.org/wiki?curid=5904104", "title": "Marios Orfanidis", "text": ""}
{"id": "5904107", "revid": "767487", "url": "https://it.wikipedia.org/wiki?curid=5904107", "title": "Associazione Sportiva Latina 1932 1986-1987", "text": "Questa voce raccoglie le informazioni riguardanti l'Associazione Sportiva Latina 1932 nelle competizioni ufficiali della stagione 1986-1987."}
{"id": "5904108", "revid": "287204", "url": "https://it.wikipedia.org/wiki?curid=5904108", "title": "Vasos Orfanidis", "text": ""}
{"id": "5904109", "revid": "461603", "url": "https://it.wikipedia.org/wiki?curid=5904109", "title": "Panicos Orphanides", "text": ""}
{"id": "5904119", "revid": "1444345", "url": "https://it.wikipedia.org/wiki?curid=5904119", "title": "Happy Up Here", "text": "Happy Up Here \u00e8 un singolo del gruppo musicale norvegese R\u00f6yksopp, pubblicato il 19 gennaio 2009 come primo estratto dal terzo album in studio \"Junior\".\nDescrizione.\nIl brano contiene un sample di \"Do That Stuff\" dei Parliament del 1976.\nPromozione.\nNel dicembre 2014 il brano \u00e8 stato usato come sottofondo per il promo di Italia 1 \"Latte e Cartoni\".\nVideo musicale.\nIl videoclip, diretto da Reuben Sutherland, \u00e8 stato pubblicato il 25 febbraio 2009."}
{"id": "5904120", "revid": "461603", "url": "https://it.wikipedia.org/wiki?curid=5904120", "title": "Yiannis Pachtalias", "text": ""}
{"id": "5904122", "revid": "287204", "url": "https://it.wikipedia.org/wiki?curid=5904122", "title": "Giorgos Panagi", "text": ""}
{"id": "5904125", "revid": "938", "url": "https://it.wikipedia.org/wiki?curid=5904125", "title": "Miguel \u00c1ngel Oca", "text": ""}
{"id": "5904130", "revid": "287204", "url": "https://it.wikipedia.org/wiki?curid=5904130", "title": "Kokos Panagi", "text": ""}
{"id": "5904132", "revid": "92723", "url": "https://it.wikipedia.org/wiki?curid=5904132", "title": "Via Regia (Sacro Romano Impero)", "text": "Via Regia fu originariamente una via diretta nel sistema stradale del medioevo. Nel Sacro Romano Impero della nazione tedesca vi erano vie commerciali che si trovavano sotto la protezione dell'autorit\u00e0 regale centrale. Esse si trovavano anche in particolari condizioni di tranquillit\u00e0. \nDi queste vie ve n'erano molte nel territorio del Sacro Romano Impero, per esempio la Via Regia da Stettino attraverso Menzlin a Wismar, Lubecca e Amburgo, le pi\u00f9 importanti vie in direzione Est-Ovest nel nord dei territori d'insediamento degli slavi occidentali. Presso Menzlin essa attraversa la valle del fiume Peene.\n\"Via Regia\" o \"Via Regina\" viene anche chiamata la strada lungo la riva occidentale del lago di Como.\nVia Regia Reno\u2013Slesia, anche detta \"Strada Alta\".\nNel 1252 essa viene citata per la prima volta in un documento originale del margravio Enrico III di Mei\u00dfen come \"strata regia\". Per\u00f2 le sue origini risalgono gi\u00e0 tra l'VIII e il IX secolo. Nel corso dei secoli la \"Strada Alta\" si spost\u00f2 nelle valli dei fiumi per coinvolgere anche le citt\u00e0. Dopo la sconfitta del potere centrale regale nella Germania centrale a seguito della battaglia di Lucka del 1307, essa perse le sue prerogative regali; dal XIV secolo a questa strada non fu pi\u00f9 applicato il nome di \"Via Regia\".\nLa strada tuttavia, nonostante la sconfitta, continu\u00f2 ad essere chiamata, in quel solo tratto, \"Strada Alta\". Essa rimase ora sotto il controllo signorile (tra gli altri, del re di Boemia nell'Oberlausitz, dei principi elettori sassoni della Germania centrale, l'Abbazia di Fulda, nell'Assia, la diocesi di Magonza sul Reno) e fu privilegiata come via obbligatoria.\nStrada commerciale.\nLa strada aveva un grande significato economico per il commercio interregionale e lo scambio di merci. Da ovest provenivano le tovaglie delle Fiandre, da est il legno, le pelli, la cera e il miele, e il centro contribuiva con il gualdo del Th\u00fcringer Becken come i prodotti da costruzione dell'Alta Sassonia. La \"Via Regia\" cre\u00f2 anche il collegamento diretto tra le due grandi citt\u00e0 fieristiche tedesche: Francoforte sul Meno e Lipsia. Due altre importanti strade fra le citt\u00e0 fieristiche erano la \"durch die kurzen Hessen\" e la \"durch die langen Hessen\".\nStrada militare.\nLa strada fu percorsa pi\u00f9 volte dalle armate. Nel suo \"bacino d'utenza\" si trovano luoghi di molte battaglie: la battaglia di Breitenfeld del 1631 e quella del 1642, la battaglia di L\u00fctzen del 1632, la battaglia di Ro\u00dfbach, la battaglia di Hochkirch, la battaglia di Bergen, la battaglia di Jena, la battaglia di Bautzen, la battaglia di L\u00fctzen del 1813, la battaglia di Lipsia e la battaglia di Hanau. Dopo la sconfitta di Napoleone Bonaparte l'importanza della strada diminu\u00ec notevolmente, quando, a causa del rimpicciolimento del territorio dello stato di Sassonia a seguito del Congresso di Vienna, la via obbligata a favore di Lipsia non era pi\u00f9 attuale. La \"marcia della morte\" dal campo di concentramento di Adlerwerke (Francoforte) a quello di Buchenwald segu\u00ec, nel marzo 1945, la \"Via Regia\" da Francoforte a H\u00fcnfeld.\nStrada di pellegrini.\nUn gran numero di pellegrini, che partecipavano al pellegrinaggio del santuario di Aquisgrana, utilizzavano questa strada. Ad Eisenach piegavano sulla \"durch die langen Hessen\" verso Marburgo e Colonia. Testimonianze dei pellegrinaggi verso Santiago di Compostela si trovano, tra le altre, da Breslavia, G\u00f6rlitz, Gro\u00dfenhain, Lipsia, Erfurt, Gotha, Vacha, Fulda, Francoforte sul Meno e Magonza.\nStrada della cultura europea.\nNel 2005 la \"Via Regia\" fu dichiarata dal Consiglio d'Europa \"strada della cultura europea\".\nPercorso.\nEssa corre dal Reno passando per Francoforte sul Meno, Hanau (Valle del Kinzig), Gelnhausen, Steinau an der Stra\u00dfe, Neuhof, Fulda, H\u00fcnfeld, Eisenach, Erfurt, Eckartsberga, in Bad K\u00f6sen attraverso il ponte sulla Saale verso Naumburg (Saale), Wei\u00dfenfels, Lipsia, Grimma, Eilenburg, Gro\u00dfenhain, K\u00f6nigsbr\u00fcck, Kamenz, Bautzen e G\u00f6rlitz verso Breslavia in Slesia.\nOggi il percorso storico della \"Via Regia\" \u00e8 segnato da numerose strade federali (\"Bundesstra\u00dfe\")\nMagonza\u2013Lipsia.\nIniziando da Magonza, la strada correva parallela al Meno fino a H\u00f6chst (antica \"Elisabethenstra\u00dfe\") attraverso il territorio del Principato di Magonza. Di l\u00ec seguiva un antico tracciato oltre il Nidda presso Nied e attraverso il bosco di Nied (\"R\u00f6delheimer Stra\u00dfe\", oggi \"Oeserstra\u00dfe\"), a Rebstock (quartiere di Francoforte), ove, attraverso la collina di Ginnheim passava il Biegwald (\"Biegweg\"), quindi verso nord passando per Francoforte-Bockenheim attraverso Dornbusch (\"Marbachweg\") e Lohrberg fino a Bergen-Enkheim. Di qui teneva la via sul crinale tra la Nidder e il Kinzig.\nEssa andava da Bergen tra Kilianst\u00e4dten (Sch\u00f6neck) e Ro\u00dfdorf (Bruchk\u00f6bel) oltre Ostheim (Nidderau) fin oltre Mark\u00f6bel (Hammersbach), dove la strada, ai tempi dei Romani, attraverso il \"castrum\" di Mark\u00f6bel e il confine germanico-retico, conduceva fuori del territorio controllato dai Romani. Val la pena di notare che la disposizione dei lunghi tratti del confine su questo attraversamento fa ritenere l'esistenza di una strada prima del periodo romano.\nOltre le alture fra Langen-Bergheim (Hammersbach) e Altwiedermus Ronneburg, la strada correva di nuovo oltre Diebach am Haag (B\u00fcdingen) e Herrnhaag (B\u00fcdingen).\nDi qui in avanti la strada correva come \"Reffenweg\" tra Lorbach e Vonhausen oltre il \"Gro\u00dfer Reffenkopf\", attraverso il bosco di B\u00fcding. Uscendo dal bosco, la strada correva nuovamente tra Rinderb\u00fcgen (B\u00fcdingen) e Waldensberg (W\u00e4chtersbach), passava per Leisenwald (W\u00e4chtersbach), Hitzkirchen (Kefenrod e Hettersroth (Birstein) e tra Oberreichenbach (Birstein) e Unterreichenbach (Birstein) attraverso la contea di Isenburg-B\u00fcdingen fino a Radm\u00fchl (Freiensteinau), dove attraversava il fiume Salz e dove attraversava l'antica \"Ortesweg\". Tra la Salz e Freiensteinau, Reichlos (Freiensteinau) e attraverso Hauswurz (Neuhof) e Brandlos (Hosenfeld) piegava il tratto di strada (\"Alte Stra\u00df\") di nuovo verso nord passava da Giesel (Neuhof verso la Fulda che attraversava tramite guado a K\u00e4mmerzell (Fulda). La \"Strada Alta\" si riuniva quindi presso H\u00fcnfeld con il tracciato pi\u00f9 recente oltre Francoforte e attraverso la valle del Kinzig. Presso Vacha attraversava il Werra o attraverso un ponte in pietra o tramite i numerosi guadi ivi presenti.\nMolti tracciati conducevano da Vacha ad Eisenach: oltre l'incrocio di Vitzeroda (Berka/Werra) e Marksuhl o Herda (Berka/Werra)- Oberellen (Gerstungen) la via principale raggiungeva la Selva di Turingia con i passi di Vachaer Stein e di Clausberg (Gerstungen). Da Eisenach la strada conduceva subito al confine della valle della Nesse e dell'H\u00f6rselberg oltre Lupnitz e Haina (\"Wallburgen im Hainaer Holz\") o S\u00e4ttelst\u00e4dt (H\u00f6rselberg-Hainich) verso Gotha. Il tracciato attraverso la valle della H\u00f6rsel divenne solo con l'ampliamento delle strade a lato della valle utilizzabile tutto l'anno. Da S\u00e4ttelst\u00e4dt la via conduceva ancora bene nella zona con strade riconoscibili a Mechterst\u00e4dt, Teutleben (H\u00f6rsel), Aspach e Neufrankenroda (H\u00f6rsel) fino a Krahnberg ad est di Gotha e oltre nella citt\u00e0, dove essa incontrava il \"Br\u00fchler Tor\" in Bertha-von-Suttner-Platz, all'uscita nord-ovest della citt\u00e0 medievale. Di qui essa seguiva attraverso le attuali Br\u00fchl, Hauptmarkt, Marktstra\u00dfe, Neumarkt ed Erfurter Stra\u00dfe fino al \"Siebleber Tor\", l'uscita ovest della citt\u00e0.\nDa Gotha la strada conduceva, attraverso Siebleben (Gotha), T\u00fcttleben, Gamst\u00e4dt e Frienstedt (Erfurt), verso Erfurt, che dalla \"Lauentor\" attraversava la piazza del duomo, la via del Mercato, il ponte dei bottegai e la \"chiesa dei Mercanti\", verso est. Si dirigeva quindi a nord passando da Ettersberg oltre Eckartsberga verso Naumburg e poi ancora oltre Wei\u00dfenfels, verso Lipsia.\nLipsia\u2013Slesia.\nInoltre, verso est, la strada proseguiva da Lipsia oltre Eilenburg o Grimma verso \nOschatz, Gro\u00dfenhain, K\u00f6nigsbr\u00fcck, Kamenz, Bautzen, L\u00f6bau, G\u00f6rlitz o Zittau, Lauban, Naumburg, Bunzlau, Haynau, Liegnitz, Neumarkt verso Breslavia. Essa aveva dei prolungamenti ad est verso Cracovia. Oltre alla \"Strada Alta\" si svilupparono strade contigue, che con la medesima percorrevano l'Oberlausitz. Particolarmente la Niederstra\u00dfe (la latina \"via regia Lusatiae inferioris\") offriva un'alternativa, per evitare i dazi. Per\u00f2 sorse un sistema di punti di accompagnamento per garantire l'osservanza delle vie obbligate. L'aggiramento dei punti di accompagnamento era punito da forti sanzioni, che potevano arrivare fino alla confisca delle merci.\nLa \"Via Regia\" oggi.\nA Francoforte sul Meno, nel quartiere orientale di Bergen-Enkheim, una piazza arredata artisticamente, la \"Entr\u00e9e Hohe Stra\u00dfe\" ricorda il ramo della \"Via Regia\"/\"Strada Alta\" che passava di l\u00ec. L\u00ec di fronte vi sono molte Stele, lapidi commemorative e tavole esplicative, che danno informazioni sul percorso e la storia di questo tratto di strada."}
{"id": "5904137", "revid": "461603", "url": "https://it.wikipedia.org/wiki?curid=5904137", "title": "Dimitris Panayiotou", "text": ""}
{"id": "5904138", "revid": "110157", "url": "https://it.wikipedia.org/wiki?curid=5904138", "title": "Montreux Volley Masters 2016", "text": "Il Montreux Volley Masters di pallavolo femminile 2016 si \u00e8 svolto dal 31 maggio al 5 giugno 2016 a Montreux, in Svizzera: al torneo hanno partecipato otto squadre nazionali e la vittoria finale \u00e8 andata per sesta volta alla Cina.\nRegolamento.\nFormula.\nLe squadre hanno disputato una prima squadra a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nCina(Sesto titolo)\nSecondo posto.\nThailandia\nTerzo posto.\nTurchia"}
{"id": "5904140", "revid": "767487", "url": "https://it.wikipedia.org/wiki?curid=5904140", "title": "Albireo (paleontologia)", "text": "L'albireone (gen. Albireo) \u00e8 un cetaceo estinto, appartenente agli odontoceti. Visse tra il Miocene superiore e il Pliocene (circa 9 - 2,8 milioni di anni fa) e i suoi resti fossili sono stati ritrovati in Nordamerica e (forse) in Giappone. \nDescrizione.\nQuesto animale era molto simile a un delfino attuale, ed era lungo circa 2,5 metri. Era caratterizzato da un rostro appuntito, da orbite piuttosto grandi, e dalla presenza di una parete posteriore delle narici esterne formata dalle premascelle appiattite, dalle ossa nasali e da quelle frontali. In generale \"Albireo\" doveva assomigliare in particolar modo alle attuali focene, ma alcune caratteristiche indicano che questo animale era pi\u00f9 primitivo. \nClassificazione.\n\"Albireo\" venne descritto per la prima volta nel 1984, sulla base di fossili ritrovati a Isla Cedros, lungo la costa del Pacifico del Messico. La specie tipo \u00e8 A. whistleri, risalente al Miocene superiore. Nel 2008 \u00e8 stata descritta una nuova specie, A. savagei, proveniente dai terreni pliocenici della California. Altri fossili attribuiti ad \"Albireo\" o una forma simile sono stati ritrovati in Giappone (Murakami e Koda, 2013). \"Albireo\", nonostante possedesse caratteristiche simili a quelle delle focene (come la forma delle premascelle), \u00e8 ritenuto secondo le analisi cladistiche pi\u00f9 recenti un delfinoide basale, forse vicino al gruppo dei kentriodontidi (Aguirre\u2010Fern\u00e1ndez and Fordyce, 2014; Geisler et al., 2012; Murakami et al., 2014)."}
{"id": "5904142", "revid": "767487", "url": "https://it.wikipedia.org/wiki?curid=5904142", "title": "Paganese Calcio 1986-1987", "text": "Questa voce raccoglie le informazioni riguardanti la Paganese Calcio nelle competizioni ufficiali della stagione 1986-1987."}
{"id": "5904143", "revid": "124123636", "url": "https://it.wikipedia.org/wiki?curid=5904143", "title": "Dado (artista)", "text": "Biografia.\nDado \u00e8 un artista e teorico del writing che nasce, vive e lavora e a Bologna. Come artista sperimenta il linguaggio del writing nei diversi campi della scultura, del design e della pittura. Come teorico del writing, con la sua tesi dal titolo \"Lo stile secondo Dado\", , e partecipa in veste di relatore a seminari organizzati presso l\u2019Accademia di Bologna e le Universit\u00e0 di Padova, Venezia e Trento e MAMbo - Museo d'arte moderna di Bologna..\nCollabora con artisti italiani e stranieri come Cuoghi Corsello, Dumbo, Joys, Etnik e altri.\nCollegamenti esterni.\nBolognawelcome "}
{"id": "5904144", "revid": "461603", "url": "https://it.wikipedia.org/wiki?curid=5904144", "title": "Giotis Panayiotou", "text": ""}
{"id": "5904145", "revid": "461603", "url": "https://it.wikipedia.org/wiki?curid=5904145", "title": "Nicos Panayiotou", "text": ""}
{"id": "5904150", "revid": "461603", "url": "https://it.wikipedia.org/wiki?curid=5904150", "title": "Georgios Pantziaras", "text": ""}
{"id": "5904151", "revid": "287204", "url": "https://it.wikipedia.org/wiki?curid=5904151", "title": "Koulis Pantziaras", "text": ""}
{"id": "5904157", "revid": "2074539", "url": "https://it.wikipedia.org/wiki?curid=5904157", "title": "Ossian (gruppo musicale scozzese)", "text": "Gli Ossian (da non confondere con un gruppo musicale ungherese di Heavy metal con lo stesso nome) sono un gruppo musicale di folk tradizionale scozzese.\nBiografia.\nLa band fu fondata nel 1976, il primo nucleo del gruppo era formato dai fratelli Billy e George Jackson, dal violinista John Martin e dal cantante e chitarrista Billy Ross, tre su quattro componenti avevano gi\u00e0 suonato assieme dai primi anni settanta, essendo stati i membri di una band chiamata \"Contraband\", che si pu\u00f2 considerare quasi l'antenata degli Ossian.\nLa formazione originale fu presente nei primi due album, in seguito Billy Ross lasci\u00f2 il gruppo e fu sostituito da Tony Cuffe (canto e chitarre) proveniente da un altro gruppo folk di nome \"Alba\", dall'album \"Dove Across the Water\" (1982) si aggiunse al gruppo un nuovo membro, Iain MacDonald, portando a cinque il numero dei componenti.\nLa loro popolarit\u00e0 nel frattempo si espanse oltre i confini britannici, infatti nel 1983 la band fece una lunga tourn\u00e9e negli Stati Uniti.\nIl quintetto rimase unito fino al 1989, anno del primo scioglimento del gruppo.\nNel 1997 il gruppo fu riformato, la formazione contava due soli membri originali, Billy Jackson e Billy Ross, completata da un paio di nuovi musicisti, Iain MacInnes e Stuart Morrison, pubblicarono un nuovo album nello stesso anno (gli ex componenti George Jackson e Tony Cuffe morirono rispettivamente nel 1998 e nel 2001)."}
{"id": "5904159", "revid": "879070", "url": "https://it.wikipedia.org/wiki?curid=5904159", "title": "Tihamat-al-Yaman", "text": ""}
{"id": "5904160", "revid": "767487", "url": "https://it.wikipedia.org/wiki?curid=5904160", "title": "Societ\u00e0 Sportiva Rende 1986-1987", "text": "Questa voce raccoglie le informazioni riguardanti la Rende Calcio 1968 nelle competizioni ufficiali della stagione 1986-1987."}
{"id": "5904161", "revid": "1488558", "url": "https://it.wikipedia.org/wiki?curid=5904161", "title": "Nanostrisce di grafene", "text": "Le nanostrisce di grafene, o nastri di grafene (letteralmente dall'inglese: \"graphene nanoribbon\", abbreviato in GNR), \u00e8 un nastro di grafene con uno spessore inferiore ai 50\u00a0nm. Furono sintetizzate per la prima volta da due fisici dell'Universit\u00e0 di Manchester: Andre Geim e Kurt Novoselov. Sono state introdotte nel modello teorico da Mitsutaka Fujita e dai suoi collaboratori per esaminare l'effetto del grafene su scala nanometrica."}
{"id": "5904172", "revid": "842111", "url": "https://it.wikipedia.org/wiki?curid=5904172", "title": "Drew Hankinson", "text": ""}
{"id": "5904173", "revid": "287204", "url": "https://it.wikipedia.org/wiki?curid=5904173", "title": "Monaco Run - Riviera Classic", "text": "La Monaco Run - Riviera Classic \u00e8 una gara podistica di 23\u00a0km circa con partenza da Ventimiglia ed arrivo nel Principato di Monaco.\n\u00c8 l'unica corsa podistica che attraversa tre nazioni ed \u00e8 organizzata dal 1998 dalla F\u00e9d\u00e9ration mon\u00e9gasque d'athl\u00e9tisme, la federazione monegasca di atletica leggera; nell'edizione 2016 ci sono stati 1.468 iscritti e 1.303 partecipanti.\nPercorso.\nIl percorso parte presso la foce della Roia nel mar Ligure a Ventimiglia, poi attraversa la citt\u00e0 vecchia, poi segue la SS 1 Via Aurelia superando Mortola e Villa Hanbury raggiungendo il confine di stato tra Italia e Francia di Ponte San Ludovico nei pressi di Balzi Rossi, poi il percorso segue quasi sempre il lungomare di Mentone e di Roquebrune-Cap-Martin, poi presso il Monte Carlo Country Club entra nel Principato di Monaco, supera il Grimaldi Forum e il percorso si conclude presso Port Herculis, il porto principale del Principato.\nStoria.\nLa prima edizione della manifestazione risale al 1998 con il nome di \"Marathon de Monaco e des Riviera\", la corsa ha avuto questo nome nome fino al 2009; nel 2010 si \u00e8 tenuta al posto della manifestazione una mezza maratona con il nome di \"Semi Marathon et 10 km de Monte-Carlo\". Dal 2011 ha preso la denominazione attuale."}
{"id": "5904174", "revid": "461603", "url": "https://it.wikipedia.org/wiki?curid=5904174", "title": "Nik\u00f3demos Papavasile\u00edou", "text": ""}
{"id": "5904179", "revid": "599013", "url": "https://it.wikipedia.org/wiki?curid=5904179", "title": "Gustave Van Overloop", "text": "Professionista dal 1940 al 1949; nel 1942 ai aggiudic\u00f2 il Tour du Limbourg e lo Schaal Sels.\nCarriera.\nCiclista poliedrico, capace di ben figurare sia nelle classiche delle Ardenne che in quelle del pav\u00e8, sali due volte sul podio della Freccia Vallone, secondo nel 1941, terzo nel 1947; fu anche secondo al Giro delle Fiandre 1941.\nRaccolse diverse affermazioni in corse di secondo piano del calendario belga e fu particolarmente attivo, e vincente, nei criterium e nelle kermesse.\nFra i suoi piazzamenti vanno menzionati l'ottavo posto nella Parigi-Tours del 1942, i terzi posti nella Nokere Koerse del 1944, al Grand Prix de l'Escaut ed al Kampioenschap van Vlaanderen entrambi nel 1946.\nAl suo attivo conta, inoltre, due podi al campionato nazionale belga su strada: terzo nel 1940, secondo nel 1941.\nPiazzamenti.\nClassiche monumento.\nLiegi-Bastogne-Liegi"}
{"id": "5904181", "revid": "461603", "url": "https://it.wikipedia.org/wiki?curid=5904181", "title": "Christos Pashialis", "text": ""}
{"id": "5904182", "revid": "363629", "url": "https://it.wikipedia.org/wiki?curid=5904182", "title": "Romagnano (Trento)", "text": "Romagnano \u00e8 una frazione e assieme a Ravina, \u00e8 parte della circoscrizione amministrativa numero 5 del comune di Trento, fa parte dello stesso comune. Il paese \u00e8 situato sulla destra orografica del fiume Adige, ai piedi del monte Bondone a circa 6 chilometri a sud dalla citt\u00e0 e a circa 5 dal comune di Aldeno.\nMonumenti e luoghi d'interesse.\nArchitetture militari.\nNel suo territorio comunale si trova una fortificazione risalente all'impero austro-ungarico, il forte Romagnano, costruito nella seconda met\u00e0 del 1800 e che assieme al complesso fortificato di Mattarello presidiava la valle dell'Adige e quindi la direttrice verso Trento proveniente da sud.\nSiti archeologici.\nNel territorio comunale esiste il sito archeologico \"Romagnano Loc\", il quale risulta essere importante non solo per la preistoria trentina, ma anche per la popolazione sudalpina. Tra il 1968 e il 1971 si sono ritrovati ai piedi del monte Bondone, e precisamente al culmine del conoide del rio Bondone, un sito che fa scoprire come in antichit\u00e0 la popolazione aveva scelto tale posto come residenza: una buona esposizione al sole e protetto da un piccolo anfiteatro di rocce che offrono un riparo naturale.\nNel riparo ritrovato sono state trovare anche 17 tombe di uomini adulti e 31 di bambini. Poco oltre il culmine del conoide, e precisamente in localit\u00e0 Pra Secco, si sono ritrovati i resti di una necropoli a cremazione datata alla prima et\u00e0 del ferro (900-500 a.C.).\nImpianto idrovoro.\nPresso la foce della fossa Lidorno, a circa 200 metri dal ponte per Mattarello, \u00e8 stato costruito nel 2008 un impianto idrovoro, dotato di due pompe da 1250 litri al secondo (predisposto per la terza) per le campagne di Romagnano e le aree urbane delle frazioni limitrofe."}
{"id": "5904184", "revid": "461603", "url": "https://it.wikipedia.org/wiki?curid=5904184", "title": "Marios Pashialis", "text": ""}
{"id": "5904188", "revid": "461603", "url": "https://it.wikipedia.org/wiki?curid=5904188", "title": "Nicos Patikkis", "text": ""}
{"id": "5904189", "revid": "481666", "url": "https://it.wikipedia.org/wiki?curid=5904189", "title": "Oh, Sailor Behave", "text": ""}
{"id": "5904190", "revid": "47767", "url": "https://it.wikipedia.org/wiki?curid=5904190", "title": "Kyriakos Pavlou", "text": ""}
{"id": "5904192", "revid": "461603", "url": "https://it.wikipedia.org/wiki?curid=5904192", "title": "Marios Pefkos", "text": ""}
{"id": "5904194", "revid": "287204", "url": "https://it.wikipedia.org/wiki?curid=5904194", "title": "Giorgos Pelagias", "text": ""}
{"id": "5904195", "revid": "287204", "url": "https://it.wikipedia.org/wiki?curid=5904195", "title": "Possenti", "text": ""}
{"id": "5904196", "revid": "461603", "url": "https://it.wikipedia.org/wiki?curid=5904196", "title": "Andros Petrides", "text": ""}
{"id": "5904197", "revid": "938", "url": "https://it.wikipedia.org/wiki?curid=5904197", "title": "Aleksej Vladimirovi\u010d Vdovin", "text": ""}
{"id": "5904201", "revid": "4252", "url": "https://it.wikipedia.org/wiki?curid=5904201", "title": "Mirocetus riabinini", "text": "Il miroceto (Mirocetus riabinini) \u00e8 un cetaceo estinto, forse appartenente agli odontoceti. Visse nell'Oligocene medio (circa 30 - 28 milioni di anni fa) e i suoi resti fossili sono stati ritrovati in Azerbaigian. \nDescrizione.\nQuesto animale \u00e8 noto solo per un fossile incompleto, che non permette una facile ricostruzione. \"Mirocetus\" sembra unire un bizzarro mix di caratteristiche primitive e derivate. Le prime includono un processo infraorbitale dotato di denti nella mascella, cos\u00ec come un omero ancora allungato con tanto di cresta deltoide ben sviluppata e forse anche un'articolazione mobile del gomito. Caratteristiche pi\u00f9 derivate includono invece la forma della fossa temporale, parzialmente ricoperta, e un largo processo ascendente della mascella. \nClassificazione.\n\"Mirocetus riabinini\" venne descritto per la prima volta nel 1970, sulla base di fossili ritrovati nella zona di Dzhangi, in Azerbaigian. Un'analisi cladistica del 2015 ha indicato \"Mirocetus\" come un membro basale degli odontoceti, grazie a caratteristiche tipiche del gruppo quali il processo ascendente della mascella e la fossa temporale parzialmente ricoperta. Le caratteristiche pi\u00f9 primitive, tipiche degli archeoceti basilosauridi e pressoch\u00e9 uniche tra gli odontoceti, potrebbero riflettere almeno in parte la mancanza di resti postcranici descritti degli odontoceti primitivi. La posizione filogenetica di \"Mirocetus\" non \u00e8 chiara, ma potrebbe essere molto vicina alla famiglia degli Xenorophidae alla base degli odontoceti (Sanders e Geisler, 2015)."}
{"id": "5904202", "revid": "22356", "url": "https://it.wikipedia.org/wiki?curid=5904202", "title": "Mirocetus", "text": ""}
{"id": "5904203", "revid": "110157", "url": "https://it.wikipedia.org/wiki?curid=5904203", "title": "Torneo NSFL Tackle \u00c9lite 2009", "text": "Il Torneo NSFL Tackle \u00c9lite 2009 \u00e8 stato la 5\u00aa edizione del campionato di football americano di prima squadra, organizzato dalla NSFL.\nStagione regolare.\nClassifica.\nLa classifica della regular season \u00e8 la seguente:"}
{"id": "5904204", "revid": "767487", "url": "https://it.wikipedia.org/wiki?curid=5904204", "title": "Al-Luhayyah", "text": "Al-Lu\u1e25ayyah, nota anche come Luhaiyah o Loheiya, \u00e8 una citt\u00e0 (2656 ab.) dello Yemen occidentale, sulla costa del mar Rosso. Situata nella pianura costiera nota come Tih\u0101mah, \u00e8 uno dei porti minori del paese. Venne fondata verso la met\u00e0 del XV secolo, e la tradizione collega la sua origine ad un sant'uomo locale, Sheikh Salei, intorno alla cui dimora e tomba si ritiene la citt\u00e0 si sia sviluppata. Verso la fine del XVIII secolo era una citt\u00e0 fortificata e munita di mura. Dopo essere stata in mano agli Ottomani dal 1800 circa fino alla prima guerra mondiale, nel 1918 cadde in mano dei Britannici, che la consegnarono, assieme al resto della Tih\u0101mah yemenita, agli Idr\u012bs\u012b, governatori dell'Asir, la regione posta pi\u00f9 a nord. Ritornata allo Yemen nel 1925, la citt\u00e0 e la pianura costiera furono occupate nel 1934 dai Sauditi, ma ai termini del trattato di Al-\u1e6c\u0101\u02beif dello stesso anno tornarono allo Yemen.\nIl porto \u00e8 costituito da una rada aperta poco profonda, situata 6 km a sud-ovest della citt\u00e0, parzialmente protetta dalla vicina isola di Al-Urmak. Un tempo centri di esportazione del caff\u00e8 yemenita, la citt\u00e0 e il porto hanno visto diminuire sempre pi\u00f9 la loro importanza durante gli ultimi 200 anni; l'antico forte \u00e8 ormai in rovina. Il traffico \u00e8 limitato alla navigazione costiera; il commercio marittimo internazionale dello Yemen \u00e8 ora incentrato sulle moderne strutture di A\u1e25mad\u012b, il porto di Al-\u1e24udaydah."}
{"id": "5904205", "revid": "767487", "url": "https://it.wikipedia.org/wiki?curid=5904205", "title": "Associazione Sportiva Siracusa 1986-1987", "text": "Questa voce raccoglie le informazioni riguardanti il Siracusa Calcio nelle competizioni ufficiali della stagione 1986-1987.\nRosa.\n "}
{"id": "5904209", "revid": "158913", "url": "https://it.wikipedia.org/wiki?curid=5904209", "title": "Antonio Cocchi Mugellano", "text": ""}
{"id": "5904226", "revid": "1494169", "url": "https://it.wikipedia.org/wiki?curid=5904226", "title": "Almeyda", "text": ""}
{"id": "5904229", "revid": "122246", "url": "https://it.wikipedia.org/wiki?curid=5904229", "title": "Campionato asiatico e oceaniano di pallavolo femminile Under-23", "text": "Il campionato asiatico e oceaniano di pallavolo femminile Under-23 \u00e8 una competizione pallavolistica, organizzata dall'AVC, per squadre nazionali asiatiche e oceaniane, riservata a giocatrici con un'et\u00e0 inferiore di 23 anni."}
{"id": "5904230", "revid": "767487", "url": "https://it.wikipedia.org/wiki?curid=5904230", "title": "Tihamat al-Yaman", "text": "La Tih\u0101mat al-Yaman \u00e8 una pianura costiera situata nello Yemen occidentale, di fronte al mar Rosso. Prolungamento meridionale della Tih\u0101mah (pianura costiera) araba, \u00e8 costituita da una striscia di arido territorio costiero lunga 420 km compresa tra M\u012bd\u012b, presso il confine settentrionale con l'Arabia Saudita, e il Bab El-Mandeb (in arabo: B\u0101b Al-Mandab), uno stretto in prossimit\u00e0 del confine meridionale del paese. Occupa una superficie di 13.520 km\u00b2 e si eleva fino ad un'altezza massima di 200 m. Verso l'interno, il paesaggio della Tih\u0101mat al-Yaman muta fino a trasformarsi in una serie di vallate dai contorni frastagliati divise tra loro da altopiani poco elevati. Sette maggiori wadi, tra cui il Mawr, il Surd\u016bd e lo Zab\u012bd, consentono una qualche attivit\u00e0 agricola; i campi irrigati sono separati tra loro da estese creste di dune di sabbia. Datteri, tabacco e cotone sono le colture principali. Il sale viene estratto ad Al-\u1e62al\u012bf. Sul mar Rosso viene praticata l'acquacoltura, e lungo le sue coste sono sorte industrie ittiche nei porti di Al-Lu\u1e25ayyah, Al-\u1e24udaydah, Al-Ghulayfiqah e Mocha."}
{"id": "5904232", "revid": "287376", "url": "https://it.wikipedia.org/wiki?curid=5904232", "title": "Tihamat Asir", "text": "La Tih\u0101mat \u02bfAs\u012br \u00e8 la pianura costiera della regione dell'Asir, nell'Arabia Saudita sud-occidentale. \u00c8 la sezione centro-meridionale della grande Tih\u0101mah (pianura costiera), che si estende lungo la costa occidentale della penisola arabica. \u00c8 situata tra le montagne dell'Arabia Saudita occidentale e il mar Rosso, immediatamente a nord dello Yemen. Con un'ampiezza di circa 64 km, la sua pianura mareale salata ha una scarsa importanza agricola, ma i suoi versanti superiori, ben irrigati, sono stati trasformati, grazie all'irrigazione e alle tecniche dell'aridocoltura, nella pi\u00f9 grande e pi\u00f9 produttiva area agricola dell'Arabia Saudita."}
{"id": "5904238", "revid": "114208287", "url": "https://it.wikipedia.org/wiki?curid=5904238", "title": "Bernardo Loddo", "text": "Laureato in Medicina a Cagliari nel 1950 col massimo dei voti, si specializza presto in microbiologia e virologia sotto la guida di Giuseppe Brotzu. \u00c8 noto per avere scoperto il ruolo della guanidina nella inibizione di virus quali quello della poliomielite, dimostrando la possibilit\u00e0 di arrestarne in modo selettivo la moltiplicazione senza compromettere la vitalit\u00e0 delle cellule non infette."}
{"id": "5904244", "revid": "122246", "url": "https://it.wikipedia.org/wiki?curid=5904244", "title": "Campionato asiatico e oceaniano di pallavolo maschile Under-23", "text": "Il campionato asiatico e oceaniano di pallavolo maschile Under-23 \u00e8 una competizione pallavolistica, organizzata dall'AVC, per squadre nazionali asiatiche e oceaniane, riservata a giocatori con un'et\u00e0 inferiore di 23 anni."}
{"id": "5904245", "revid": "767487", "url": "https://it.wikipedia.org/wiki?curid=5904245", "title": "Lista di asteroidi (224001-225000)", "text": "Di seguito una lista di asteroidi dal numero 224001 al 225000 con data di scoperta e \nscopritore."}
{"id": "5904246", "revid": "4175", "url": "https://it.wikipedia.org/wiki?curid=5904246", "title": "Stade olympique Yves-du-Manoir", "text": ""}
{"id": "5904251", "revid": "287204", "url": "https://it.wikipedia.org/wiki?curid=5904251", "title": "Suzuki DL 1000 V-Strom", "text": "La V-Strom DL 1000, nota anche come DL1000,\u00e8 una Maxi enduro con un motore bicilindrico a V di 996 cc, prodotta dalla casa giapponese Suzuki.\nIl nome deriva dallo schema del motore bicilindrico a \"V\" e dal termine tedesco \"Strom\" che significa \"flusso\" o \"corrente\".\nIl contesto.\nIl motore della V-Strom \u00e8 basato sul V-twin inizialmente progettato per le Suzuki TL1000S e TL1000R. Esso incorpora elementi di design provenienti da altre moto Suzuki quali l'iniezione del carburante dei modelli GSX-R. Una versione di pi\u00f9 piccola cilindrata, la V-Strom 650, \u00e8 ancora in produzione.\nKawasaki, in base ad un accordo commerciale stipulato con Suzuki, commercializzava in Europa una versione identica della moto, chiamata Kawasaki KLV 1000."}
{"id": "5904265", "revid": "124376739", "url": "https://it.wikipedia.org/wiki?curid=5904265", "title": "Danteum", "text": "Il Danteum \u00e8 un edificio non costruito, progettato dagli architetti Giuseppe Terragni e Pietro Lingeri, che doveva sorgere a Roma nella Via dell'Impero. I \"residui del progetto\" ci rendono il sogno non realizzato di Terragni per un monumento a Dante, in cui veniva proiettata la Divina Commedia in uno schema architettonico.\nStoria.\nNel 1938 Rino Valdameri, allora direttore della Reale Accademia di Brera a Milano e presidente della Societ\u00e0 Dantesca Italiana, proponeva al Governo Mussolini di costruire, in tempo utile per l\"'Esposizione Universale di Roma E.42\" a Roma un \"Danteum\" per celebrare il sommo poeta. Il progetto fu commissionato a Terragni e Lingeri dal Valdameri e fu sostenuto dall'industriale tessile milanese il conte Alessandro Poss che aveva offerto la somma di due milioni di lire come personale contributo per la realizzazione dell'opera.\nValdameri propose anche uno statuto, dove era specificato che il Danteum, oltre ad essere un edificio simbolico, avrebbe dovuto ospitare una biblioteca, un ente con compiti di celebrazione del poeta e di promozione in Italia e all'estero di corsi di studio su Dante, insomma \"\u00absuggerire ed aiutare tutte quelle iniziative che fomentino ed attestino il carattere imperiale dell'Italia Fascista\u00bb\".\nPer l'ente nascente era previsto un direttorio di venti membri, sotto l\"'alta vigilanza del Capo del governo\", composto da ministri, sostenitori e intellettuali. Fra questi il Valadameri aveva proposto, come componenti del consiglio, i presidenti della Societ\u00e0 Dante Alighieri e della Societ\u00e0 Dantesca Italiana ed aveva indicato anche alcuni nomi, fra i quali Alessandro Poss, Giovanni Gentile, Ugo Ojetti.\nIl 10 novembre del 1938, a Palazzo Venezia, Valdameri e i progettisti presentarono il progetto ottenendo il consenso del Duce. Tuttavia le successive udienze per ridiscutere nei dettagli il progetto saranno continuamente rinviate, a causa degli sviluppi della situazione politica che avrebbero portato all'entrata in guerra dell'Italia. Il sogno della realizzazione dell'edificio dedicato a Dante Alighieri e alla Divina Commedia \u00e8 rimasto sulla carta.\nIl progetto.\nAppena ricevuto l'incarico, gli architetti prepararono una serie di disegni acquarellati alla scala 1:100, che furono montati su pannelli rigidi, mentre Mario Sironi realizz\u00f2 i bozzetti a carboncino dei bassorilievi per i prospetti.\nUn album con i disegni fu consegnato a Valdameri che li trasmise a Massimo Bontempelli che li consegn\u00f2 a Marino Lazzari allora direttore generale delle Belle Arti. Terragni aveva scritto la \"relazione\" e l'aveva inviata allo scrittore che la tenne per s\u00e9. Di questi elaborati progettuali rimangono alcune copie delle tavole dei pannelli con i bassorilievi che erano stati fotografati e inseriti nei disegni.\nDella \"relazione sul Danteum\" rimane un abbozzo lacunoso, una copia dattiloscritta danneggiata a cui dovevano essere accompagnate alcune illustrazioni (che non sono disponibili). Da questi \"residui progettuali\" si possono tuttavia ricostruire le idee architettoniche ed i processi progettuali di Terragni.\nFunzioni e ubicazione dell'edificio.\nLa funzione manifesta del Danteum era quella di ospitare un museo ed una biblioteca, contenente tutte le edizioni disponibili delle opere di Dante e quelle su di lui. \nTerragni sceglie di basare il progetto sulla Divina Commedia, per cui il progetto si pone come obiettivo quello della traduzione, di modelli spaziali astratti in una realizzazione formale.\nIl monumento doveva sorgere all'incrocio fra via Cavour e via dell'Impero, proprio nelle vicinanze della Torre dei Conti e, lungo i Fori Imperiali, della Basilica di Massenzio. L'area, dove sarebbe dovuto sorgere il Danteum, era compresa fra questi due monumenti, ed aveva la forma di un quadrilatero irregolare.\nLa sequenza compositiva.\nIl rettangolo aureo (il cui lato maggiore \u00e8 pari al lato minore della basilica di Massenzio) e scomposto in tre spazi rettangolari a cui si aggiunge una corte chiusa. \nPer cui lo schema planimetrico a croce determina la partizione in uno (la corte aperta) e tre (grandi sale destinate alla rappresentazione delle tre cantiche), a questo schema distributivo planimetrico se ne sovrappone uno altimetrico a tre (le tre sale sono su tre livelli diversi).\nDescrizione dell'edificio (in progetto).\nL'ingresso.\nL'edificio sarebbe stato preceduto da un muro, disposto parallelamente alla facciata, un muro con un lungo fregio scolpito, che doveva avere funzione di schermo e che delimitava un percorso che avrebbe condotto all'ingresso. \nIl muro doveva essere composto di cento blocchi marmorei uno per ciascun canto della Commedia. Oltrepassato il muro, si entrava nell'edificio attraverso uno stretto corridoio ricavato dalla sfalsamento di due alte pareti anch'esse in marmo.\nQuesto tipo d'ingresso, commentava Terragni, \"pu\u00f2 anche corrispondere alla giustificazione dantesca \u00abnon so ben come v'entrai\u00bb [ Inferno - Canto primo, 10]\".\nLa corte e la \"selva delle cento colonne\".\nPassato il corridoio si arriva alla corte, che costituisce uno dei quattro elementi dello schema a croce; a questo schema planimetrico (1 e 3) \"si sovrappone uno schema altimetrico\". Infatti le tre sale, dedicate a ciascuna delle cantiche, sono disposte in ordine ascendente. \nLa corte chiusa definita dall'autore come spazio \u00abvolutamente sprecato\u00bb si riferisce \"alla vita di Dante fino al trentacinquesimo anno di et\u00e0 trascorsa in errore e in peccato e quindi \u00abperduta\u00bb\".\nSuperata la corte il visitatore si sarebbe trovato in una selva di cento colonne, che evidentemente rappresenta la \"selva dantesca\", dove si trova Dante prima di entrare all'Inferno. Nell'intenzione dell'autore questo spazio di \"grande effetto plastico\" aveva la funzione di \"portico d'ingresso alle sale del Danteum\".\nDa qui infatti il visitatore avrebbe potuto accedere al \"centro studi\" (biblioteca) oppure imboccare un corridoio, lungo il quale dovevano essere collocate cinque statue marmoree che rappresentavano dannati in agonia, queste figure sono un preludio a ci\u00f2 che si trova, salendo alcuni gradini, al di l\u00e0 di questa \"porta dell'Inferno\"."}
{"id": "5904267", "revid": "110157", "url": "https://it.wikipedia.org/wiki?curid=5904267", "title": "Ossian (album)", "text": "Ossian \u00e8 il primo album discografico del gruppo musicale di folk tradizionale scozzese degli Ossian, pubblicato dall'etichetta discografica Springthyme Records nel 1977.\nTracce.\nBrani tradizionali, eccetto dove indicato.\nMusicisti.\nNote aggiuntive"}
{"id": "5904268", "revid": "1573940", "url": "https://it.wikipedia.org/wiki?curid=5904268", "title": "Duomo di Casalmaggiore", "text": "Il duomo di Santo Stefano \u00e8 il principale luogo di culto cattolico di Casalmaggiore, in Lombardia. Consacrato a Santo Stefano martire, fu eretto su un edificio preesistente su progetto dell'architetto Fermo Zuccari. L'edificio presenta una pianta a croce greca, \u00e8 preceduto da un pronao ed \u00e8 affiancato da un campanile alto 70 metri.\nIl Duomo di Casalmaggiore fu iniziato nel 1840 grazie a una donazione del nobile Giovanni Vicenza Ponzone. Il progetto della cattedrale fu affidato all'architetto Fermo Zuccari. Pi\u00f9 tardi, tra il 1897 e il 1899, fu costruito anche il campanile dallo stesso architetto, grazie ai soldi del lascito di Bianca Contesini. I lavori di costruzione del Duomo terminarono nel 1846 e questo fu consacrato e aperto ai fedeli nel 1861.\nLa struttura del Duomo \u00e8 a croce greca, preceduta da un pronao ad archi che funge da vestibolo e divisa in tre navate con cappelle laterali ed un profondo coro absidale. L'imponente cupola \u00e8 alta 60 metri ed \u00e8 sorretta da un tamburo di 16 archi. All'interno sono conservati due monumenti di Pietro Civeri che commemorano Giovanni Vicenza Ponzone e Luigi Chiozzi. Numerose sculture decorano l'ambiente, tra cui 28 Santi in pietra bianca posti nelle nicchie, e altrettanto numerosi dipinti. La decorazione del catino absidale rappresenta il martirio di Santo Stefano ed \u00e8 stata realizzata da Pietro Verzetti."}
{"id": "5904280", "revid": "515394", "url": "https://it.wikipedia.org/wiki?curid=5904280", "title": "Ciro Contini", "text": "Biografia.\nA Ferrara.\nInizi\u00f2 a lavorare a Ferrara, dove progett\u00f2 alcune palazzine in stile Liberty. In seguito gli fu commissionato uno studio per il futuro Piano regolatore della citt\u00e0 che comprendeva, al suo interno, anche l'area del futuro Rione Giardino. Nella citt\u00e0 estense, attorno al 1911, lavor\u00f2 al restauro del cimitero ebraico di via delle Vigne]. A lui si deve, tra l'altro, l'importante portale in granito visibile gi\u00e0 da via Porta Mare.\nA Roma e a Los Angeles.\nNel 1917 si trasfer\u00ec a Roma e poi, nel 1941, con l'inasprirsi delle persecuzioni conseguenti all'entrata in vigore delle leggi razziali, essendo di religione ebraica, fu costretto a riparare negli Stati Uniti.\nMor\u00ec a Los Angeles nel 1952."}
{"id": "5904281", "revid": "38120", "url": "https://it.wikipedia.org/wiki?curid=5904281", "title": "Don Quixote (film)", "text": ""}
{"id": "5904289", "revid": "80109033", "url": "https://it.wikipedia.org/wiki?curid=5904289", "title": "Cizzolo", "text": ""}
{"id": "5904296", "revid": "1248739", "url": "https://it.wikipedia.org/wiki?curid=5904296", "title": "My, Myself &amp; I (G-Eazy e Bebe Rexha)", "text": ""}
{"id": "5904300", "revid": "80109171", "url": "https://it.wikipedia.org/wiki?curid=5904300", "title": "Diossido di zirconio", "text": ""}
{"id": "5904313", "revid": "1305772", "url": "https://it.wikipedia.org/wiki?curid=5904313", "title": "Thank You (Meghan Trainor)", "text": "Thank You \u00e8 il secondo album in studio della cantante statunitense Meghan Trainor, pubblicato il 6 maggio 2016 in esclusiva su Apple Music dalla Epic Records e reso disponibile per il commercio globale dal 13 maggio dello stesso anno.\nSingoli.\nIl primo singolo estratto dal album, intitolato \"No\", \u00e8 stato pubblicato il 4 marzo 2016 mentre il secondo singolo, \"Me Too\", \u00e8 stato pubblicato il 5 maggio 2016. Il 29 agosto viene pubblicato il video ufficiale del 3\u00b0 singolo ufficiale, Better.\n\"Watch Me Do\", \"I Love Me\", \"Better\" e \"Mom\" sono stati resi disponibili su iTunes Store via pre-order come singoli promozionali rispettivamente il 25 marzo, il 15, il 22 e il 29 aprile 2016."}
{"id": "5904319", "revid": "80109413", "url": "https://it.wikipedia.org/wiki?curid=5904319", "title": "Duomo di Santo Stefano (Casalmaggiore)", "text": ""}
{"id": "5904322", "revid": "767487", "url": "https://it.wikipedia.org/wiki?curid=5904322", "title": "Archegonio", "text": "L'archegonio (plurale: archegonia), dal greco antico \u1f00\u03c1\u03c7\u03ae (\"che inizia\") e \u03b3\u03cc\u03bd\u03bf\u03c2 (\"discendenza\"), \u00e8 una struttura multicellulare o organo della fase gametofita di alcune piante; questa fase produce e contiene l'ovulo o gamete femminile. Il corrispondente organo maschile \u00e8 chiamato anteridio. L'archegonio ha un lungo collo di bottiglia o instillatore e una base rigonfia."}
{"id": "5904335", "revid": "228587", "url": "https://it.wikipedia.org/wiki?curid=5904335", "title": "Archegoniate", "text": ""}
{"id": "5904345", "revid": "834", "url": "https://it.wikipedia.org/wiki?curid=5904345", "title": "An Affair to Remember", "text": ""}
{"id": "5904347", "revid": "834", "url": "https://it.wikipedia.org/wiki?curid=5904347", "title": "Designing Woman", "text": ""}
{"id": "5904348", "revid": "834", "url": "https://it.wikipedia.org/wiki?curid=5904348", "title": "Desk Set", "text": ""}
{"id": "5904349", "revid": "834", "url": "https://it.wikipedia.org/wiki?curid=5904349", "title": "Edge of the City", "text": ""}
{"id": "5904350", "revid": "834", "url": "https://it.wikipedia.org/wiki?curid=5904350", "title": "Ten Thousand Bedrooms", "text": ""}
{"id": "5904353", "revid": "1318658", "url": "https://it.wikipedia.org/wiki?curid=5904353", "title": "Ugo XI di Lusignano", "text": "Biografia.\nInfanzia.\nSia secondo il monaco benedettino inglese, cronista della storia inglese, Matteo di Parigi, che le \"Layettes du tr\u00e9sor des chartes : de l'ann\u00e9e 1224 \u00e0 l'ann\u00e9e 1246\" ed il testamento del padre, contenuto nel \"Cartulaire de l'abbaye royale de Notre-Dame des Ch\u00e2telliers\", Ugo era il figlio primogenito del signore di Lusignano, conte di La Marche e d'Angoul\u00eame, Ugo X di Lusignano e della Contessa di Angoul\u00eame ed ex regina consorte d'Inghilterra, Isabella d'Angoul\u00eame, che sia secondo il \"Florentii Wigornensis Monachi Chronicon, Continuatio\", che secondo Matteo di Parigi, era l'unica figlia del conte d'Angouleme, Ademaro III e della moglie (come ci viene confermato dalla \"Chronica Albrici Monachi Trium Fontium\"), Alice di Courtenay, che era figlia di Pietro di Francia e di Elisabetta, signora di Courtenay.Secondo il documento n\u00b0 X del \"Cartulaire de l'abbaye royale de Notre-Dame des Ch\u00e2telliers\", Ugo X di Lusignano era figlio del signore di Lusignano, Conte de La Marche e Conte d'Angoul\u00eame, Ugo IX di Lusignano e della sua prima moglie, che, secondo le \"Europ\u00e4ische Stammtafeln\", vol III cap. 4 (non consultate), era Agata di Preully, che secondo il \"Recueil des chartes de l'abbaye de Saint-Beno\u00eet-sur-Loire (Paris), Vol. II\" (non consultato), era figlia di Pietro II Montrabel de Preuilly-Vend\u00f4me.\nUgo XI di Lusignano nacque nel 1221 da Ugo X di Lusignano e Isabella d'Angoul\u00eame vedova del re d'Inghilterra, Giovanni Senza Terra, a cui aveva dato cinque figli, suoi fratellastri: Enrico III, re d'Inghilterra, Riccardo, Giovanna, Isabella ed Eleonora,\nFidanzamento.\nTra il 1224 ed il 1225, secondo la \"Ex Chronicon Turonensi\", Ugo, ancora bambino fu fidanzato alla coetanea Giovanna di Tolosa (\"filiam Comitis Sanctis \u00c6gidii et filium Comitis Marchi\u00e6 sponsalia celebrantur\"), unica figlia del conte di Tolosa, marchese di Provenza e duca di Narbona, Raimondo VII il Giovane e di Sancha d'Aragona (come risulta dalla nota CXX della \"Histoire G\u00e9n\u00e9rale de Languedoc avec des Notes, Tome II\", in cui viene ricordata la nascita di Giovanna, nel 1220) (1186-ca.1241), che, secondo la \"Ex Gestis Comitum Barcinonensium\", era la figlia terzogenita del re d'Aragona Alfonso il Casto (1157-1196) e di Sancha di Castiglia, figlia del re di Castiglia, Alfonso VII.Nell'apprendere questa notizia, il re di Francia, Luigi VIII, reag\u00ec rinforzando le difese nella contea di Poitiers.Il fidanzamento venne poi rotto, nel 1226 e, con il trattato di Parigi, dell'11 giugno 1229, fu preso l'impegno di maritare l'erede della contea di Tolosa, Giovanna, al fratello del re di Francia, Luigi IX il Santo, Alfonso come conferma il \"Chronique de Guillaume de Puylaurens\" che specifica che Giovanna aveva nove anni e che fu consegnata ai commissari regi di Carcassonne.\nNel marzo del 1227 Ugo si fidanz\u00f2 con una delle sorelle di Luigi, Isabella di Francia, nell'ambito del nuovo Trattato di Vend\u00f4me, ma questa volta fu Isabella a rompere il fidanzamento perch\u00e9 si sentiva portata per la vita religiosa; ma anche perch\u00e9 suo padre Ugo X, nell'ambito delle sollevazioni contro la corona di Francia, si era legato al duca di Bretagna, Pietro Mauclerc.\nMatrimonio.\nNel 1236, come ci conferma la \"M\u00e9moires pour servir de preuves \u00e0 l\u2019histoire ecclesiastique et civile de Bretagne, Tome I\", Ugo aveva sposato Iolanda di Bretagna, figlia di Pietro I di Bretagna ed Alice di Thouars, come dote Iolanda port\u00f2 il contado di Penthi\u00e8vre, oltre a diversi altri titoli minori, suo fratello Giovanni I di Bretagna le diede anche, \"suo jure\", il contado di Porho\u00ebt.\nCarriera militare.\nNel 1241, il fratello del re, Alfonso era entrato in possesso della contea di Poitiers, costituita dai territori del Poitou, del Saintonge e dell'Alvernia; suo padre, il conte di La Marche, Ugo X, avrebbe dovuto rendergli omaggio, come suo feudatario, ma sua madre, la contessa d'Angoul\u00eame, Isabella, non tollerava l'idea che suo marito fosse vassallo di Alfonso e visto che Ugo X avrebbe preferito essere conciliante, Isabella d'Angoul\u00eame lo minacci\u00f2 che se si fosse umiliato non avrebbe pi\u00f9 diviso il letto con lui; Ugo X fu spinto alla ribellione dalla moglie, Isabella, che chiese il sostegno del figlio di primo letto, il re Enrico III d'Inghilterra. Suo padre, Ugo X si ribell\u00f2 e col sostegno di Raimondo VII di Tolosa, suocero di Alfonso, rifiut\u00f2 l'obbedienza al suo signore, Alfonso conte di Poitiers, che, con l'aiuto del fratello, Luigi IX il Santo, mise insieme un esercito che, nella primavera del 1242, occup\u00f2 rapidamente alcune roccaforti del Poitou. Enrico III d'Inghilterra sbarcato a Royan, il 12 maggio 1242, con sette conti e trecento cavalieri, era stato ricevuto dalla madre, Isabella, con entusiasmo, ma dopo aver messo insieme un esercito, composto dai ribelli del Poitou dai nobili guasconi e dai suoi trecento cavalieri, il 21 luglio 1242 al ponte di Taillebourg di fronte all'armata avversaria, si ritirarono, senza combattere, entro le mura di Saintes. Il giorno dopo gli inglesi e i guasconi tentarono una sortita, ma si ritirarono subito dopo, per cui i ribelli del Poitou si rassegnarono a sottomettersi ad Alfonso; anche Matteo di Parigi conferma la spedizione francese di Enrico III. I suoi genitori, Ugo X di Lusignano e Isabella d'Angoul\u00eame, assieme a Ugo ed ai suoi fratelli, dovettero inginocchiarsi al cospetto di Luigi IX e chiedere misericordia (il documento n\u00b0 2980 delle \"Layettes du tr\u00e9sor des chartes : de l'ann\u00e9e 1224 \u00e0 l'ann\u00e9e 1246\" conferma la sottomissione di Ugo, Isabella e i figli), mentre a settembre Enrico III fece ritorno in Inghilterra.Sua madre, Isabella si ritir\u00f2 in convento, a Fontevrault, dove, nel 1246, mor\u00ec.\nSignore di Lusignano.\nSuo padre, Ugo X, secondo il documento n\u00b0 LXXVI, del 1248 del \"Cartulaire de l'abbaye royale de Notre-Dame des Ch\u00e2telliers\", fece testamento destinando i suoi averi ai figli ed all'abbazia.Ugo X, in seguito divenne crociato e fece anche parte del comitato direttivo, composto da quattro feudatari, della Lega, che, aveva l'approvazione del re di Francia, Luigi IX (\"Saint Louis\") e che si opponeva alle rivendicazioni temporali e all'eccessivo arricchimento del clero e del papa.Ugo X mor\u00ec, nel 1249, a Damietta, come viene descritto da Matteo di Parigi. Ugo gli succedette nei titoli di Lusignano, La Marche e Angoul\u00eame, come Ugo XI.\nMorte.\nNel 1249 Ugo acconsent\u00ec a seguire il suo signore, Alfonso di Poitiers, per un anno nell'ambito della Settima crociata.Ugo, non molto tempo dopo suo padre come ci testimonia Matteo di Parigi (\"Hugo Brunus comes de Marchia cuius pater paulo ante obit apud Damiatan\"), venne ucciso il 6 aprile 1250 alla Battaglia di Fariskur, uno dei pi\u00f9 grandi scontri di tutta la crociata.Gli succedette nei titoli di Lusignano, La Marche e Angoul\u00eame, il figlio, Ugo, come Ugo XII, sotto la tutela della madre, Iolanda di Bretagna.\nDiscendenza.\nUgo da Iolanda di Bretagna ebbe sette figli:"}
{"id": "5904358", "revid": "110157", "url": "https://it.wikipedia.org/wiki?curid=5904358", "title": "St. Kilda Wedding", "text": "St. Kilda Wedding \u00e8 il secondo album discografico degli Ossian, pubblicato dall'etichetta discografica Iona Records nel 1978.\nTracce.\nTutti i brani sono tradizionali, eccetto dove indicato.\nMusicisti.\nNote aggiuntive"}
{"id": "5904360", "revid": "1564499", "url": "https://it.wikipedia.org/wiki?curid=5904360", "title": "Via Regia (disambigua)", "text": ""}
{"id": "5904361", "revid": "266224", "url": "https://it.wikipedia.org/wiki?curid=5904361", "title": "Mos\u00e8 Gajo", "text": ""}
{"id": "5904364", "revid": "266224", "url": "https://it.wikipedia.org/wiki?curid=5904364", "title": "Mos\u00e8 di Gajo", "text": ""}
{"id": "5904365", "revid": "266224", "url": "https://it.wikipedia.org/wiki?curid=5904365", "title": "Mos\u00e8 di Gaio", "text": ""}
{"id": "5904370", "revid": "962319", "url": "https://it.wikipedia.org/wiki?curid=5904370", "title": "Avenue X", "text": "Avenue X \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904371", "revid": "124123", "url": "https://it.wikipedia.org/wiki?curid=5904371", "title": "Fermo Zuccari", "text": ""}
{"id": "5904393", "revid": "76963", "url": "https://it.wikipedia.org/wiki?curid=5904393", "title": "Cecily Strong", "text": "\u00c8 un membro del cast del \"Saturday Night Live\" dal 2012.\nBiografia.\nCecily Strong ha studiato e si \u00e8 esibita nel teatro di Chicago The Second City.\nCecily Strong entra nel cast del Saturday Night Live nel 2012 e l'anno successivo diventa co-conduttrice del Weekend Update, accanto a Seth Meyers e successivamente a Colin Jost. Ha abbandonato la conduzione di tale segmento preferendo interpretare personaggi ed essere pi\u00f9 presente negli sketch.\nNel 2015 \u00e8 stata invitata dal presidente Barack Obama a tenere un discorso al White House Correspondents' Association dinner.\n\u00c8 nota per interpretare i personaggi di \"The Girl You Wish You Hadn't Started a Conversation With at a Party\", Cathy Anne, Heather the One-Dimensional Female Character from a Male-Driven Comedy, una delle ex porn star affiancata da Vanessa Bayer e Kyra dal \"The Girlfriends Talk Show\". \u00c8 inoltre nota per le imitazioni di Melania Trump, che l'ha resa nota anche al pubblico internazionale, Sof\u00eda Vergara, Alanis Morissette, Ivana Trump, Catherine Deneuve, Fran Drescher e Marion Cotillard.\nDoppiatrici italiane.\nDa doppiatrice \u00e8 sostituita da:"}
{"id": "5904396", "revid": "247222", "url": "https://it.wikipedia.org/wiki?curid=5904396", "title": "E allora senti cosa f\u00f2", "text": ""}
{"id": "5904400", "revid": "6923", "url": "https://it.wikipedia.org/wiki?curid=5904400", "title": "63rd Street Tunnel", "text": "Il 63rd Street Tunnel \u00e8 un tunnel della metropolitana di New York situato sotto l'East River e Roosevelt Island, tra Manhattan e il Queens, aperto al traffico il 29 ottobre 1989. I binari all'interno sono parte della linea 63rd Street, utilizzata, in questo tratto, da un \"services\", la linea F.\nIn futuro, nell'ambito del progetto East Side Access, sar\u00e0 utilizzato anche dai treni della Long Island Rail Road."}
{"id": "5904401", "revid": "114854490", "url": "https://it.wikipedia.org/wiki?curid=5904401", "title": "Macerata opera festival", "text": "Il Macerata Opera Festival \u00e8 una delle pi\u00f9 importanti rappresentazioni liriche Italiane che si svolgono allo Sferisterio di Macerata.\nDopo le prime trionfali edizioni del 1921 e 1922,la manifestazione subisce un arresto a causa delle guerre.\nLa manifestazione torner\u00e0 soltanto nel 1967, anno nel quale spicc\u00f2 definitivamente l'ascesa.\nNel 2014 viene celebrata la 50\u00aa stagione.\n56\u00aa stagione 2020 (Bianco coraggio).\nOpere"}
{"id": "5904404", "revid": "729019", "url": "https://it.wikipedia.org/wiki?curid=5904404", "title": "Neptune Avenue", "text": "Neptune Avenue, in passato conosciuta con il nome di Van Sicklen, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904407", "revid": "729019", "url": "https://it.wikipedia.org/wiki?curid=5904407", "title": "Avenue U (linea IND Culver)", "text": "Avenue U, in passato conosciuta con il nome di Gravesend, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904408", "revid": "400694", "url": "https://it.wikipedia.org/wiki?curid=5904408", "title": "Don Quixote (film incompiuto)", "text": ""}
{"id": "5904426", "revid": "599013", "url": "https://it.wikipedia.org/wiki?curid=5904426", "title": "Cody McCormick", "text": "Nel gennaio del 2015 gli fu riscontrato un trombo alla gamba, che gli fece saltare non solo l'ultima parte della stagione 2014-2015, ma anche l'intera stagione successiva, al termine della quale formalizz\u00f2 il proprio ritiro."}
{"id": "5904432", "revid": "125915451", "url": "https://it.wikipedia.org/wiki?curid=5904432", "title": "Francesca Antonelli", "text": "Biografia.\nInizia da giovane, nel 1988, nel film di Francesca Archibugi \"Mignon \u00e8 partita\". Nello stesso anno partecipa a \"La casa del sorriso\" di Marco Ferreri. \nNegli anni novanta \u00e8 tra gli attori della serie televisiva \"I ragazzi del muretto\".\nNel 1995 interpreta \"Ambrogio\" di Wilma Labate e, insieme a Nanni Moretti e Valeria Bruni Tedeschi, \"La seconda volta\". \nAttrice teatrale, nel 2016 \u00e8 la coprotagonista della commedia \"Doppia coppia\" con Max Tortora per la regia di Max Tortora e Paola Tiziana Cruciani."}
{"id": "5904433", "revid": "729019", "url": "https://it.wikipedia.org/wiki?curid=5904433", "title": "Kings Highway (linea IND Culver)", "text": "Kings Highway \u00e8 una stazione della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904436", "revid": "962319", "url": "https://it.wikipedia.org/wiki?curid=5904436", "title": "18th Avenue (linea IND Culver)", "text": "18th Avenue (IPA: ) \u00e8 una stazione della metropolitana di New York situata sulla linea IND Culver. Nel 2015 \u00e8 stata utilizzata da un totale di passeggeri.\nStoria.\nLa stazione, i cui lavori di costruzione ebbero inizio nel 1915, venne aperta il 16 marzo 1919 alle ore 3:00, come parte della prima sezione della linea BMT Culver compresa tra le stazioni di Ninth Avenue e Kings Highway. Tra il 7 giugno 2016 e il 1\u00ba maggio 2017 la banchina in direzione \"downtown\" fu chiusa e sottoposta a lavori di ristrutturazione, mentre tra il 22 maggio 2017 e inizio 2018 gli stessi interventi sono stati programmati sulla banchina in direzione \"uptown\".\nStrutture e impianti.\n18th Avenue \u00e8 una stazione di superficie con due banchine ad isola e tre binari, dei quali solo i due esterni sono utilizzati regolarmente per il servizio metropolitano. Dispone di due mezzanini posti sotto il piano binari, quello attivo 24 ore su 24 \u00e8 all'estremit\u00e0 nord e ha uscite sull'incrocio tra 18th Avenue e McDonald Avenue, l'altro \u00e8 all'estremit\u00e0 sud e ha uscite sull'incrocio tra McDonald Avenue e Parkville Avenue.\nMovimento.\nLa stazione \u00e8 servita dai treni della linea F Sixth Avenue Local della metropolitana di New York, sempre attiva.\nInterscambi.\nLa stazione \u00e8 servita da diverse autolinee gestite da NYCT Bus."}
{"id": "5904437", "revid": "729019", "url": "https://it.wikipedia.org/wiki?curid=5904437", "title": "Avenue I", "text": "Avenue I, in passato conosciuta con il nome di Parkville, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904440", "revid": "729019", "url": "https://it.wikipedia.org/wiki?curid=5904440", "title": "Bay Parkway (linea IND Culver)", "text": "Bay Parkway, in origine conosciuta con il nome di 22nd Avenue-Bay Parkway, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904442", "revid": "729019", "url": "https://it.wikipedia.org/wiki?curid=5904442", "title": "Avenue N", "text": "Avenue N, in origine conosciuta con il nome di Woodlawn, \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904443", "revid": "1543377", "url": "https://it.wikipedia.org/wiki?curid=5904443", "title": "Lazzaro Calvi", "text": "Biografia.\nFiglio di un modesto pittore, Agostino Calvi, nacque a Genova nei primi anni del XVI secolo.\nNon vi \u00e8 concordanza tra i vari autori riguardo ai suoi dati anagrafici: i biografi pi\u00f9 antichi, primo fra tutti il Soprani, riportano che visse tra il 1502 e il 1607, affermando esplicitamente che mor\u00ec a 105 anni. Autori pi\u00f9 recenti, ritenendo quell'et\u00e0 assai improbabile a quel tempo, indicano come data di morte il 1587, corrispondente all'epoca dei suoi ultimi lavori, altri ancora ritengono di posticipare la data di nascita al 1512, anticipando nel contempo quella della morte al 1603. Non sono comunque noti documenti che possano attestare con certezza una o l'altra delle date indicate.\nInsieme al fratello maggiore Pantaleo ricevette dal padre i primi rudimenti della pittura, in seguito divenne allievo di Perin del Vaga. Intorno alla met\u00e0 del secolo era conosciuto come uno dei principali esponenti della pittura manierista a Genova, dove ottenne numerose commissioni per affreschi nelle facciate e negli interni di prestigiosi palazzi del patriziato genovese. L'incarico pi\u00f9 importante fu quello per il palazzo Doria-Spinola, eseguito tra il 1541 e il 1543 in collaborazione con il fratello Pantaleo, con raffigurazioni di imprese della famiglia Doria e personaggi dell'antica Roma nella facciata e un medaglione con l\"'Apoteosi di Antonio Doria\" al piano nobile, lavori che evidenziano l'influsso del suo maestro Perin del Vaga.\nNel 1544 fu chiamato ad operare nel Principato di Monaco, dove esegu\u00ec affreschi nel palazzo del principe e nel 1547 a Napoli, dove ottenne per i suoi servigi il privilegio di aggiungere al suo stemma di famiglia una testa di Moro bendato.\nEsponente della tradizione, si mostr\u00f2 incapace di rinnovare nel tempo il proprio stile, non riuscendo a reggere il confronto con i maggiori artisti genovesi di quel periodo, quali Luca Cambiaso, Giovan Battista Castello e Ottavio Semino. A partire dal 1559, contrariato dal fatto che questi gli fossero preferiti dai grandi committenti locali, ed in particolare per la preferenza accordata dalla famiglia Doria al Cambiaso per gli affreschi in San Matteo, abbandon\u00f2 la pittura per dedicarsi ad altre attivit\u00e0, quali la nautica e la scherma. Noto per il suo carattere iroso, vari biografi gli attribuiscono l'avvelenamento per gelosia di mestiere di un giovane pittore emergente, Giacomo Bargone.\nRiprese a dipingere nel 1565 nel palazzo Grimaldi, oggi detto \"della Meridiana\", con soggetti a carattere mitologico ispirati agli affreschi del Bergamasco nella villa delle Peschiere, eseguiti in quegli stessi anni.\nTra le ultime opere, giudicate dai critici di mediocre qualit\u00e0, gli affreschi nei palazzi Lercari Parodi, Pantaleo Spinola e Angelo Giovanni Spinola, tutti in Strada Nuova, lavori eseguiti con la collaborazione del fratello e dei nipoti.\nL'ultimo lavoro documentato, nel 1587, sono stati gli affreschi raffiguranti la gloria ed il martirio di S. Caterina nella chiesa omonima, oggi scomparsa.\nIl fratello Pantaleo, vissuto anch'egli fino a tarda et\u00e0, lavor\u00f2 quasi esclusivamente in collaborazione con Lazzaro del quale ripeteva i caratteri stilistici con una certa rigidezza formale; sono poche le opere attribuibili interamente a lui. Lazzaro lasci\u00f2 un'unica figlia, sposata ad un gentiluomo genovese, invece i quattro figli di Pantaleo, Marc'Antonio, Aurelio, Benedetto e Felice proseguirono l'attivit\u00e0 artistica del padre e dello zio, ma non ne uguagliarono la qualit\u00e0 artistica; di essi solo Marc'Antonio riusc\u00ec a distinguersi, ottenendo varie commissioni da Gianandrea Doria e dagli Spinola.\nOpere.\nDi seguito \u00e8 riportato un elenco, parziale, di alcune delle opere prodotte da Lazzaro Calvi nel corso della sua lunga carriera artistica, conservate in diverse chiese e palazzi, soprattutto a Genova. Alcuni affreschi sono scomparsi per la demolizione degli edifici che li ospitavano, altri, soprattutto quelli nelle facciate dei palazzi, sono oggi poco leggibili."}
{"id": "5904444", "revid": "729019", "url": "https://it.wikipedia.org/wiki?curid=5904444", "title": "Avenue P", "text": "Avenue P \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904445", "revid": "110157", "url": "https://it.wikipedia.org/wiki?curid=5904445", "title": "Seal Song", "text": "Seal Song \u00e8 il terzo album discografico degli Ossian, pubblicato dall'etichetta discografica Iona Records nel 1981.\nTracce.\nBrani tradizionali, eccetto dove indicati.\nMusicisti.\nNote aggiuntive"}
{"id": "5904448", "revid": "1305772", "url": "https://it.wikipedia.org/wiki?curid=5904448", "title": "Is It Love", "text": "Is It Love \u00e8 un singolo del gruppo musicale statunitense Mr. Mister, il terzo estratto dall'album \"Welcome to the Real World\". Raggiunse l'ottavo posto della Billboard Hot 100 nel maggio 1986. La canzone \u00e8 stata utilizzata per i titoli di coda del film \"Sorveglianza... speciale\" nel 1987."}
{"id": "5904449", "revid": "729019", "url": "https://it.wikipedia.org/wiki?curid=5904449", "title": "Ditmas Avenue", "text": "Ditmas Avenue \u00e8 una fermata della metropolitana di New York, situata sulla linea IND Culver. Nel 2014 \u00e8 stata utilizzata da passeggeri.\n\u00c8 servita dalla linea F Sixth Avenue Local, sempre attiva."}
{"id": "5904451", "revid": "587852", "url": "https://it.wikipedia.org/wiki?curid=5904451", "title": "Superstock 1000 FIM Cup 2015", "text": "Superstock 1000 FIM Cup 2015 \u00e8 la diciassettesima edizione della Superstock 1000 FIM Cup.\nIl campionato piloti \u00e8 stato vinto da Lorenzo Savadori su Aprilia RSV4 RF del team Nuova M2 Racing. Suoi principali rivali per tutta la stagione sono stati i connazionali Roberto Tamburini con la BMW S1000RR del Team MotoxRacing e Raffaele De Rosa con la Ducati 1199 Panigale R del team Althea Racing.\nVittoria per la Aprilia nella classifica costruttori, che sopravanza di ben 34 punti la pi\u00f9 vicina delle concorrenti ossia la tedesca BMW. Per la casa di Noale si tratta del primo doppio titolo in questa categoria.\nPiloti partecipanti.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.\n!width=5%|Punti"}
{"id": "5904472", "revid": "1702319", "url": "https://it.wikipedia.org/wiki?curid=5904472", "title": "Chiesa di San Benedetto (Fontanellato)", "text": "La chiesa di San Benedetto \u00e8 un luogo di culto cattolico dalle forme barocche situato in localit\u00e0 Priorato 1 a Priorato, piccola frazione di Fontanellato, in provincia e diocesi di Parma; fa parte della zona pastorale di Fontanellato-Fontevivo-Noceto-Soragna.\nStoria.\nRisale al 1013 il primo documento che menzioni la presenza a Fontanellato dei monaci benedettini appartenenti all'abbazia di Leno, che avviarono il recupero dei territori abbandonati in seguito alle invasioni barbariche. Soltanto sei anni dopo il papa Benedetto VIII conferm\u00f2 i loro diritti su alcuni beni della \"cellam Fontanellatum\", in seguito rinnovati anche da altri pontefici.\nRisale invece al 1230 la prima testimonianza dell'esistenza della chiesa di San Benedetto, ancora dipendente dall'abbazia bresciana.\nNel secolo successivo l'importanza del monastero crebbe, tanto che la struttura fu elevata a priorato forse gi\u00e0 nel XIII secolo, anche se la prima testimonianza certa in tal senso risale al 1332.\nIn seguito la decadenza dell'abbazia di Leno caus\u00f2 il parziale abbandono dell'edificio, fino al 1400, anno in cui il papa Bonifacio IX sanc\u00ec con una bolla l'autorit\u00e0 dei conti Sanvitale sul priorato e l'allontanamento dei benedettini; nel 1470 fu eletto priore Nicol\u00f2 Sanvitale, ma la famiglia, nonostante gli accordi col pontefice, non risiedette quasi mai nella struttura n\u00e9 si cur\u00f2 della sua manutenzione, tanto da abbandonarla nel 1518.\nNel 1550, su concessione del papa Giulio III, vi entrarono i domenicani provenienti dal distrutto convento di San Giuseppe di Fontanellato, ma i frati lasciarono definitivamente il monastero gi\u00e0 nel 1552. Nel 1579 il luogo di culto fu sottoposto all'autorit\u00e0 vescovile di Parma e fu elevato al rango di pieve, con giurisdizione sulle chiese di Toccalmatto, di Casalbarbato, di Ghiara e di Santa Croce di Fontanellato.\nTuttavia il degrado crebbe marcatamente nel secolo successivo, fino alla nomina del nuovo prevosto Paolo Aimi, che dal 1716 avvi\u00f2 una serie di lavori che trasformarono completamente il decadente complesso medievale. Il cantiere part\u00ec dalla chiesa, ove fu ampliata l'aula verso est, fu allungata la zona del presbiterio, furono costruite le cappelle laterali e le sagrestie e furono decorati e arredati gli interni in stile barocco; in seguito fu riedificata la facciata, completata nel 1751 su probabile progetto dell'architetto Ottavio Bettoli.\nI lavori si spostarono quindi nell'attiguo monastero che sorgeva sulla sinistra del tempio; grazie ai finanziamenti ricevuti da Isabella di Borbone-Parma, moglie dell'imperatore Giuseppe II d'Asburgo-Lorena, monsignor Carlo Delfinoni, che succedette proprio nel 1751 all'Aimi nella guida del priorato, fece abbattere l'abbazia benedettina e al suo posto fece edificare una elegante canonica; sull'alto lato del sagrato fece risistemare simmetricamente gli edifici annessi e in seguito fece realizzare la grande peschiera sviluppata a U attorno all'abside del luogo di culto, terminata nel 1784.\nNel 1785 fu costruito, per volere del nuovo priore Luigi Sanvitale, l'atrio con lo scalone nella canonica; tra il 1797 e il 1837 furono poi eseguiti nuovi lavori di restauro e ammodernamento, che interessarono principalmente il sistema idrico, le facciate e il campanile, su probabile progetto dell'architetto Giuseppe Rasori; tra il 1804 e il 1810 furono inoltre aggiunti i due altari laterali.\nIn seguito la struttura cadde nuovamente in declino, a causa della distanza dal centro di Fontanellato, la cui chiesa di Santa Croce, all'epoca dipendente dal priorato, assorbiva la maggior parte delle rendite terriere comuni. L'indipendenza fra le due strutture fu decretata nel 1889 dal vescovo di Parma Francesco Magani, ma fu attuata soltanto nel 1916 per volere del vescovo Guido Maria Conforti. Nel frattempo tra il 1889 e il 1912, per volere del parroco Giovanni Bignami, gli edifici furono sottoposti a una serie di lavori di restauro, riguardanti prevalentemente gli intonaci deteriorati a causa dell'elevata umidit\u00e0 della zona.\nAltri interventi di ristrutturazione furono attuati tra il 1920 e il 1930 su iniziativa del nuovo parroco Enrico Grassi, che fece affrescare i soffitti a volte della chiesa, sostituire i pavimenti, aprire le nicchie per le statue, realizzare la balaustra del presbiterio e risistemare il tetto.\nNel 1971 la parrocchia di Priorato fu annessa a quella di Santa Croce per decreto del vescovo Amilcare Pasini.\nNel 1996 la canonica fu restaurata.\nNel 2002 il tempio fu chiuso per inagibilit\u00e0 e partirono allora le indagini volte al suo recupero; nel 2008 fu avviato il cantiere volto al consolidamento strutturale e al restauro, che interess\u00f2 la chiesa, parte dei suoi arredi e gli interni della canonica; durante i lavori furono rinvenute le fondazioni dell'antica struttura medievale, pi\u00f9 piccola dell'attuale. Il 24 aprile del 2010 il tempio fu riaperto al culto.\nTra il 2015 e il 2017 furono eseguiti altri interventi di restauro e consolidamento strutturale riguardanti la canonica.\nDescrizione.\nLa chiesa si sviluppa su un'unica navata affiancata da una cappella per lato, con ingresso a ovest e presbiterio absidato a est. Ai lati del tempio si articolano simmetricamente attorno all'ampio sagrato i due edifici annessi. Sul retro del complesso si sviluppa la peschiera oggi asciutta, che circonda il giardino posteriore abbracciando l'abside del luogo di culto.\nChiesa.\nIl prospetto barocco del tempio, realizzato nel 1751 probabilmente dall'architetto Ottavio Bettoli, \u00e8 tripartito; nel mezzo si innalza il corpo principale in aggetto, col portale centrale d'ingresso delimitato da una cornice e sormontata da un frontone mistilineo; ai lati quattro lesene inquadrano due cornici, mentre superiormente, oltre la fascia marcapiano in aggetto, si apre in corrispondenza dell'accesso una finestra con cornice mistilinea; altre lesene si elevano fino all'elaborato frontone curvilineo di coronamento. Lateralmente si ergono i due pi\u00f9 piccoli corpi simmetrici, caratterizzati dai portali d'ingresso centrali sovrastati da finestre e dai frontoni curvilinei in sommit\u00e0.\nLeggermente pi\u00f9 arretrato rispetto al prospetto, si eleva sulla sinistra il campanile, edificato agli inizi del XIX secolo dall'architetto Giovanni Rasori; la torre \u00e8 coronata da un terrazzino su cui si innalza al centro un'alta lanterna a pianta poligonale, culminante in una croce con banderuola in ferro battuto.\nAll'interno un atrio conduce alla navata, coperta una volta a botte lunettata suddivisa in tre campate, interamente decorate con affreschi realizzati agli inizi del XX secolo. Sopra all'ingresso si affaccia sull'aula la cantoria, chiusa da una grata lignea intagliata; all'interno \u00e8 collocato l'organo originariamente dipinto a tempera, risalente alla fine del XVIII secolo.\nLe pareti della navata sono scandite simmetricamente in tre parti da lesene con capitelli dorici, a sostegno del cornicione perimetrale in aggetto; alle prime porzioni cieche seguono le ampie arcate a tutto sesto contrapposte, contenenti gli altari marmorei dedicati a san Giuseppe e a san Rocco, risalenti ai primi decenni del XIX secolo; al centro delle cappelle sono collocate due nicchie che racchiudono le coeve statue dei due santi, realizzate da artisti della cerchia di Giuseppe Sbravati. Oltre le cappelle si aprono sui locali adiacenti due ampi portali, coronati da archi ondulati e affiancati da eleganti ovali in stucco di gusto rococ\u00f2; analoghe decorazioni risalenti alla prima met\u00e0 del XVIII secolo delimitano le arcate, le finestre e le cornici dell'ambiente. 12 dei 14 ovali della \"Via Crucis\", risalenti alla fine del XVII secolo, furono trafugati nel 2004, mentre si salvarono solo la VI e l'VIII stazione; oggi sono esposte le copie fotografiche dei dipinti perduti.\nUna balaustra marmorea separa la navata del presbiterio, coperto anch'esso da una volta a botte lunettata, decorata con affreschi; al suo interno \u00e8 collocato l'altare maggiore, con paliotto in scagliola policroma risalente al XVIII secolo. Sul retro al centro dell'abside campeggia al di sopra del coro ligneo barocco la maestosa cornice in legno dorato e intagliato, realizzata da Giuseppe Seletti nel 1730; essa contiene la copia fotografica della pala raffigurante \"San Benedetto e San Vitale\", che, dipinta nel 1654 dal pittore Emilio Taruffi, fu trafugata nel 2004 unitamente alle stazioni della \"Via Crucis\".\nLa sagrestia \u00e8 arredata con mobilio risalente agli inizi del XIX secolo, decorato con gli stemmi dei Sanvitale.\nCanonica.\nSulla sinistra del sagrato a pianta rettangolare si innalza su due livelli la canonica, mentre specularmente sulla destra sorgono i fabbricati di servizio, originariamente destinati in parte alla servit\u00f9 e in parte a granaio e fienile.\nGli edifici sono caratterizzati dall'andamento marcatamente concavo e curvilineo dei due spigoli prossimi al vialetto d'accesso e dalle numerose bucature inquadrate da cornici, pi\u00f9 eleganti sul lato sinistro, ove sono presenti anche alcune lesene e altre decorazioni; sullo stesso fianco si eleva inoltre l'ingresso strombato e incorniciato della canonica, coronato da un elaborato arco ondulato, su cui si apre un'analoga portafinestra con ringhiera in ferro battuto.\nAll'interno della canonica sono presenti numerosi ambienti di pregio; l'androne a pianta ovale, coperto da decorazioni in stucco, si apre lateralmente sui corridoi con arcate barocche sostenute da colonne doriche dipinte; lo scalone a forbice con ringhiera in ferro battuto \u00e8 chiuso superiormente da una volta decorata al centro da un affresco raffigurante \"Re David\", eseguito forse dal pittore settecentesco Paolo Ferrari; il pianerottolo di arrivo, coperto da una serie di strette volte a vela dipinte, conduce alle altre sale, tra cui un altro disimpegno ovale con colonne, analogo all'androne, e vari ambienti affrescati."}
{"id": "5904475", "revid": "71433", "url": "https://it.wikipedia.org/wiki?curid=5904475", "title": "Everybody Wants Some", "text": ""}
{"id": "5904483", "revid": "1543377", "url": "https://it.wikipedia.org/wiki?curid=5904483", "title": "Scherma ai Giochi della XVI Olimpiade - Sciabola individuale maschile", "text": "La competizione della sciabola individuale maschile di scherma ai Giochi della XVI Olimpiade si tenne il giorno 5 dicembre 1956 al \"Royal Exhibition Building\" di Melbourne.\nRisultati.\n1\u00ba Turno.\nQuattro gruppi eliminatori i primi quattro classificati accedevano al secondo turno assieme ai tre schermidori delle squadre classificate ai primi quattro posti del torneo a squadre.\n2\u00ba Turno.\nQuattro gruppi eliminatori i primi quattro classificati accedevano alle semifinali.\nSemifinali.\nDue gruppi eliminatori i primi quattro classificati accedevano al girone finale."}
{"id": "5904484", "revid": "1543377", "url": "https://it.wikipedia.org/wiki?curid=5904484", "title": "Singoli al numero uno nella Billboard Hot 100 nel 1988", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904507", "revid": "767487", "url": "https://it.wikipedia.org/wiki?curid=5904507", "title": "Jerry Olson", "text": "\u00c8 noto per le sue ricerche pionieristiche sulle celle solari multigiunzione.\nJerry Olson ha conseguito il dottorato in fisica nel 1977 all'Universit\u00e0 dello Utah. Nel 1978 \u00e8 entrato a far parte del Solar Energy Research Institute a Golden (Colorado), oggi denominato National Renewable Energy Laboratory (Laboratorio nazionale per le energie rinnovabili). Fino al 1983 si \u00e8 occupato di processi di purificazione del silicio. In seguito ha diretto il \"III-V Materials and Devices Group\" per sviluppare nuovi materiali fotovoltaici utilizzando elementi dei gruppi 13\u201315 della tavola periodica (i gruppi IIIA\u2013VA nella nomenclatura tradizionale statunitense). Nel 1984 ha inventato la prima cella solare multigiunzione di utilizzo pratico. La cella sfruttava una doppia giunzione GaInP/GaAs con band gap di 1,9 e 1,4 eV. Inizialmente la cella aveva una efficienza minore del 10%, ma con successivi sviluppi nel 2011 le celle multigiunzione sono arrivate a efficienze del 43,5%. Celle di questo tipo sono usate dalla NASA per molti satelliti e nei rover Spirit e Opportunity su Marte.\nPer le sue ricerche pionieristiche sulle celle solari multigiunzione Olson ha ricevuto vari riconoscimenti, tra i quali:"}
{"id": "5904508", "revid": "488711", "url": "https://it.wikipedia.org/wiki?curid=5904508", "title": "P\u00e1l Nagy", "text": ""}
{"id": "5904526", "revid": "729019", "url": "https://it.wikipedia.org/wiki?curid=5904526", "title": "Howard Beach-JFK Airport", "text": "Howard Beach-JFK Airport, in origine semplicemente Howard Beach, \u00e8 una stazione della metropolitana di New York, situata sulla linea IND Rockaway. Nel 2014 \u00e8 stata utilizzata da passeggeri.\n\u00c8 servita dalla linea A Eighth Avenue Express, sempre attiva."}
{"id": "5904527", "revid": "110157", "url": "https://it.wikipedia.org/wiki?curid=5904527", "title": "Dove Across the Water", "text": "Dove Across the Water \u00e8 il quarto album discografico degli Ossian, pubblicato dall'etichetta discografica Iona Records nel 1982.\nTracce.\nBrani tradizionali, eccetto dove indicato.\nMusicisti.\nNote aggiuntive"}
{"id": "5904529", "revid": "287204", "url": "https://it.wikipedia.org/wiki?curid=5904529", "title": "Junior (Royksopp)", "text": ""}
{"id": "5904531", "revid": "287204", "url": "https://it.wikipedia.org/wiki?curid=5904531", "title": "Do It Again (Robyn &amp; Royksopp)", "text": ""}
{"id": "5904548", "revid": "695564", "url": "https://it.wikipedia.org/wiki?curid=5904548", "title": "Singing in the Rain", "text": "Singing in the Rain \u00e8 un singolo del gruppo musicale canadese Simple Plan, il quinto estratto dal loro quinto album in studio \"Taking One for the Team\", pubblicato il 25 marzo 2016.\nNonostante nella sua versione originale nell'album il brano sia cantato con il duo rap Rock City, la versione pubblicata come singolo non vede alcuna partecipazione di altri artisti oltre ai Simple Plan.\nVideo musicale.\nIl video ufficiale del brano, diretto da Mark Staubach, \u00e8 stato pubblicato sul canale YouTube dei Simple Plan il 12 aprile 2016.\nTracce.\nTesti e musiche dei Simple Plan, Theron Thomas e Timothy Thomas."}
{"id": "5904551", "revid": "1543377", "url": "https://it.wikipedia.org/wiki?curid=5904551", "title": "Singoli al numero uno nella Billboard Hot 100 nel 1989", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\".\nHOT 100.\nIl singolo pi\u00f9 venduto del 1989 \u00e8 stato \"Look Away\" dei Chicago che, nonostante abbia mantenuto la vetta della classifica per due settimane nel dicembre dell'anno precedente, non ha mai raggiunto il primo posto nel 1989. Tra i singoli arrivati in vetta alla classifica nel corso del 1989 il pi\u00f9 venduto \u00e8 stato \"My Prerogative\" di Bobby Brown, risultato al secondo posto nella classifica cumulativa di fine anno di \"Billboard\"."}
{"id": "5904552", "revid": "938", "url": "https://it.wikipedia.org/wiki?curid=5904552", "title": "Pedro Francisco Garc\u00eda", "text": ""}
{"id": "5904565", "revid": "765341", "url": "https://it.wikipedia.org/wiki?curid=5904565", "title": "Singoli al numero uno nella Billboard Hot 100 nel 1990", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904580", "revid": "1543377", "url": "https://it.wikipedia.org/wiki?curid=5904580", "title": "Singoli al numero uno nella Billboard Hot 100 nel 1991", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904602", "revid": "1186321", "url": "https://it.wikipedia.org/wiki?curid=5904602", "title": "Quadrato nero", "text": "Quadrato nero o Quadrato nero di Malevi\u010d \u00e8 un dipinto emblematico di Kazimir Malevi\u010d. La prima versione venne fatta nel 1915. Malevic ne fece quattro varianti delle quali l'ultima si pensa sia stata dipinta durante i tardi anni venti o primi anni trenta. Il Quadrato Nero venne mostrato per la prima volta alla \"Ultima mostra futurista \u00ab0,10\u00bb\" () tenutasi a Pietrogrado nel 1915. L'opera viene frequentemente evocata da critici, storici, curatori e artisti come il \u201cpunto zero della pittura\", facendo riferimento al valore storico del dipinto e parafrasando Malevi\u010d.\nStoria.\nMalevi\u010d dipinse il suo primo Quadrato Nero nel 1915. Ne fece quattro varianti delle quali l'ultima si pensa sia stata dipinta durante i tardi anni venti o primi trenta, nonostante l'incisione \"1913\" dell'autore sul retro. Il dipinto \u00e8 comunemente noto come \"Quadrato nero\" o come \"Quadrato Nero di Malevi\u010d.\" Venne esposto per la prima volta alla Last Futurist Exhibition 0.10 nel 1915.\nDettagli investigativi rivelano come il Quadrato Nero fosse stato dipinto sopra una pi\u00f9 complessa e colorata composizione.\nContesto storico.\nMolti storici dell'arte, curatori e critici fanno riferimento al \"Quadrato Nero\" come una delle opere fondamentali dell'arte moderna e dell'astrattismo nella generale tradizione occidentale della pittura.\nMalevi\u010d dichiar\u00f2 il quadrato un'opera del Suprematismo, un movimento da lui proclamato ma il quale \u00e8 associato quasi esclusivamente con il lavoro di Malevi\u010d e del suo apprendista Lissitzky oggi. Il movimento ebbe una manciata di sostenitori tra l'avanguardia russa, ma venne sovrastato dal fratello costruttivismo il cui manifesto si armonizzava meglio con le concezioni ideologiche del governo rivoluzionario comunista, durante i primi giorni dell'Unione Sovietica. Il Suprematismo potrebbe essere compreso come una fase di transizione nell'evoluzione dell'arte russa, coprendo il buco evoluzionistico fra il futurismo e il costruttivismo.\nIl balzo in avanti pi\u00f9 largo e universale rappresentato dal dipinto, tuttavia, \u00e8 la frattura fra il dipinto rappresentativo e quello astratto \u2014 una transizione complicata con la quale il \"Quadrato Nero\" venne identificato e per il quale \u00e8 divenuto una delle chiavi di abbreviazioni, riferimenti o simboli.\nPercezione.\nL'opera viene frequentemente evocata da critici, storici, curatori e artisti come il \u201cpunto zero della pittura\", facendo riferimento al valore storico del dipinto come una parafrasi di alcuni commenti che Malevi\u010d fece riguardo al \"Quadrato nero\" in lettere ai suoi colleghi e fornitori.\nMalevi\u010d fece qualche osservazione riguardo al suo dipinto:\nPeter Schjeldahl scrisse:\nConservazione.\nLa negligenza e il disprezzo da parte del governo sovietico, nel quale il mantenimento dell'originale Quadrato Nero rimase per decenni, viene fuori dal considerevole degrado del dipinto.\nPeter Schjeldahl scrive:"}
{"id": "5904604", "revid": "484362", "url": "https://it.wikipedia.org/wiki?curid=5904604", "title": "Qudos Bank Arena", "text": "La Qudos Bank Arena, conosciuta dal 1999 al 2006 come Sydney Super Dome, dal 2006 al 2011 come Acer Arena e dal 2011 al 2016 come Allphones Arena, \u00e8 un impianto polivalente coperto situato nella citt\u00e0 Sydney, presso il Sydney Olympic Park. \nFa parte della lista delle 10 arene pi\u00f9 conosciute al mondo. Grazie ad una capacit\u00e0 di oltre 21.000 posti, \u00e8 l'impianto coperto pi\u00f9 grande dell'Australia e anche la sede di celebri eventi sportivi o d'intrattenimento vario."}
{"id": "5904609", "revid": "73843", "url": "https://it.wikipedia.org/wiki?curid=5904609", "title": "Multimedia Broadcast Multicast Service", "text": "Multimedia Broadcast Multicast Service (MBMS) \u00e8 una specifica di interfaccia punto-multipunto per le reti cellulari 3GPP esistenti e per quelle future, progettata per fornire una consegna efficiente di servizi in broadcast e multicast, sia all'interno di una cella cos\u00ec come all'interno della rete principale. Per la trasmissione in broadcast su pi\u00f9 celle, definisce la trasmissione via configurazioni di rete a singola frequenza. Le applicazioni target di questa tecnologia includono la TV per il mobile e la radiodiffusione, cos\u00ec come la consegna di file e avvisi di emergenza.\nDistribuzione.\nNel 2013, Verizon \u00e8 stato il primo operatore ad annunciare che lancer\u00e0 servizi eMBMS, nel 2014, sopra la sua rete LTE.\neMBMS \u00e8 la versione LTE del MBMS.\nNel luglio 2014, Nokia ha dato una dimostrazione d'uso della tecnologia LTE Broadcast per sostituire la tradizionale TV digitale.\nQuesta dimostrazione d'uso rimane controversa ed alcuni studi sono in dubbio circa la capacit\u00e0 di LTE Broadcast di reggere il confronto con il broadcasting terrestre tradizionale in modo efficiente, nella sua versione attuale.\nNel mese di agosto 2014, Ericsson e Polkomtel hanno testato con successo la tecnologia LTE per trasmettere in streaming la partita inaugurale del Campionato del Mondo di pallavolo 2014 a centinaia di ospiti presenti al National Stadium di Varsavia in Polonia.\nNel mese di settembre 2015, Verizon ha dimostrato le capacit\u00e0 della tecnologia MBMS trasmettendo la Indy Racing League.\nNel mese di febbraio 2016, Verizon indica che MBMS non \u00e8 una macchina da soldi, e che il suo utilizzo oggi \u00e8 indicato per servizi telematici come ad esempio gli aggiornamenti software per i servizi di infotainment.\nTecnologie concorrenti.\nLe principali tecnologie concorrenti di MBMS comprendono DVB-H / DVB-T, DVB-SH, DMB, ESM - DAB e MediaFLO.\nTuttavia, a causa della scarsit\u00e0 di spettro e a causa del costo di costruzione di nuove infrastrutture di trasmissione alcune di queste tecnologie non possono essere utilizzabili.\nMediaFLO \u00e8 stato distribuito commercialmente negli Stati Uniti da Verizon Wireless grazie alla loro interazione con l'azienda MediaFLO USA. (azienda controllata da Qualcomm) ma il servizio \u00e8 stato chiuso all'inizio del 2011.\nDMB e trial DVB-H sono stati testati per pi\u00f9 di un anno, ad esempio durante i campionati di calcio 2006 in Germania.\nLa tecnologia proprietaria CMB di Huawei \u00e8 una tra i precursori del MBMS. \u00c8 stato specificata nella sesta versione di 3GPP e sta utilizzando infrastrutture UMTS gi\u00e0 esistenti. Huawei dice che CMB si basa sulle infrastrutture UMTS esistenti e sul protocollo di streaming in tempo reale RTSP.\nSpecifiche tecniche.\nLa caratteristica di MBMS \u00e8 l'essere diviso tra il servizio dati e il servizio utente ed il potere essere fornito sia tramite UTRAN, come ad esempio WCDMA, TD-CDMA o TD-SCDMA, sia tramite LTE, (la combinazione MBMS + LTE viene spesso chiamata eMBMS).\nIl servizio dati MBMS (detto bearer service) comprende una modalit\u00e0 Multicast ed una modalit\u00e0 Broadcast, con solo quest'ultima disponibile sopra LTE.\nIl servizio dati MBMS usa gli indirizzi multicast IP per il flusso IP. Il vantaggio del servizio dati MBMS comparato ai servizi dati unicast quali ad esempio lo streaming, \u00e8 che le risorse trasmissive della rete principale e della rete radio sono condivise.\nUn flusso di pacchetti MBMS \u00e8 replicato da GGSN, SGSN e RNC. MBMS pu\u00f2 utilizzare un sistema avanzato di conteggio per decidere se utilizzare uno o pi\u00f9 canali radio (unicast) per un utilizzo del sistema pi\u00f9 efficiente oppure un canale comune, creando il broadcasting.\nL'MBMS su UTRAN fornisce fino a 256 Kbit/s per ciascun servizio dati e tra 800kbit/s e 1,7 Mbit/s per cella.\nLa reale capacit\u00e0 della cella dipende dai dispositivi utilizzati direttamente dagli utenti finale per comunicare connettendosi alla rete di accesso UMTS.\nGERAN MBMS fornisce tra 32 kbit/s e 128 kbit/s. Possono essere usati fino a 4 timeslot GSM per un servizio dati MBMS in direzione download. Il reale tasso dati per slot di traffico dipende dal dimensionamento della rete.\nIl servizio utente MBMS \u00e8 fondamentalmente uno strato di servizio che fornisce un metodo di consegna in streaming ed in download. Il metodo streaming pu\u00f2 essere usato per trasmissioni continue, come per la TV mobile.\nIl metodo download \u00e8 intesto per servizi \"download and play\". Per aumentare l'affidabilit\u00e0 di trasmissione, pu\u00f2 essere usato un livello applicazione per la correzione d'errore. Inoltre, un servizio di riparazione dei file pu\u00f2 essere fornito a complemento del metodo download di consegna.\nMBMS \u00e8 stato standardizzato in vari gruppi del 3GPP, e la prima fase standard si trova all'interno della release 6 di UMTS.\neMBMS \u00e8 stato standardizzato in vari gruppi del 3GPP come parte della release 9 di LTE.\nLa versione LTE di MBMS, definita MBSFN (acronimo di Multicast-broadcast single-frequency network), supporta servizi di solo broadcast ed \u00e8 basata su forma d'onda OFDM basata su rete isofrequenziale ed \u00e8 cos\u00ec funzionalmente simile ad altre soluzioni di broadcasting come DVB-H, -SH e -NGH."}
{"id": "5904615", "revid": "1536971", "url": "https://it.wikipedia.org/wiki?curid=5904615", "title": "Kimerafilm", "text": "Kimerafilm \u00e8 una societ\u00e0 di produzione e distribuzione cinematografica italiana fondata a Roma nel maggio 2009.\nProduzioni principali.\nLa casa ha prodotto o co-prodotto diversi film che sono stati presentati o premiati ai principali festival cinematografici internazionali, tra i quali:"}
{"id": "5904627", "revid": "481666", "url": "https://it.wikipedia.org/wiki?curid=5904627", "title": "Murder Will Out", "text": ""}
{"id": "5904629", "revid": "80113725", "url": "https://it.wikipedia.org/wiki?curid=5904629", "title": "Benjamin Franklin Wedekind", "text": ""}
{"id": "5904630", "revid": "287204", "url": "https://it.wikipedia.org/wiki?curid=5904630", "title": "Christos Pipinis", "text": ""}
{"id": "5904633", "revid": "287204", "url": "https://it.wikipedia.org/wiki?curid=5904633", "title": "Alexis Pittas", "text": ""}
{"id": "5904635", "revid": "1444345", "url": "https://it.wikipedia.org/wiki?curid=5904635", "title": "Ci stai", "text": "Ci stai \u00e8 un singolo del cantautore italiano Biagio Antonacci, pubblicato il 23 ottobre 2015 come primo estratto dal decimo album di raccolta \"Biagio\".\nDescrizione.\nIl brano \u00e8 una ballad pop rock scritta dallo stesso Antonacci e prodotta con Michele Canova Iorfida, che ne ha curato gli arrangiamenti.\nVideo musicale.\nIl videoclip \u00e8 stato pubblicato il 9 novembre 2015 sul canale Vevo-YouTube del cantante."}
{"id": "5904640", "revid": "461603", "url": "https://it.wikipedia.org/wiki?curid=5904640", "title": "Pambos Pittas", "text": ""}
{"id": "5904643", "revid": "287204", "url": "https://it.wikipedia.org/wiki?curid=5904643", "title": "Jacques Geus", "text": "Professionista dal 1941 al 1956 vinse il Grand Prix de Wallonie nel 1949.\nFece parte della squadra dei Cadetti belgi al Tour de France 1949.\nNel 1941 e nel 1942 fu terzo alla Freccia Vallone, nel 1947 secondo ai campionati nazionali e nel 1949 terzo alla Parigi-Tours."}
{"id": "5904645", "revid": "599013", "url": "https://it.wikipedia.org/wiki?curid=5904645", "title": "Linea JFK Express", "text": "La linea JFK Express, pubblicizzata come The Train to The Plane, era una linea espressa della metropolitana di New York, che aveva il compito di collegare Midtown Manhattan, con capolinea presso la stazione di 21st Street-Queensbridge, all'aeroporto Internazionale John F. Kennedy, con capolinea presso Howard Beach-JFK Airport. Era indicata con il colore turchese e aveva come simbolo un aereo stilizzato.\nStoria.\nLa linea JFK Express venne attivata il 23 settembre 1978 e pubblicizzata dalla MTA attraverso uno spot televisivo della durata di 30 secondi. All'epoca la linea era attiva tra le 5:00 e l'1:00 del giorno successivo, iniziava presso 57th Street e svolgeva un servizio espresso sulla linea IND Sixth Avenue sino a West Fourth Street-Washington Square, dove deviava sulla linea IND Eighth Avenue svolgendo anche qui un servizio espresso fino a Jay Street-Borough Hall. La linea percorreva infine le linee IND Fulton Street e IND Rockaway senza mai fermarsi fino al capolinea di Howard Beach-JFK Airport.\nA volte, i passeggeri regolari vennero ammessi sui treni della linea senza la tariffa maggioritaria a causa dell'interruzione di altre linee, come per esempio quando nel 1988 il ponte di Williamsburg fu chiuso dopo che un pittore trov\u00f2 un buco in una trave. Altre volte, i passeggeri regolari pagavano la tariffa maggioritaria per utilizzare la linea JFK Express per raggiungere l'impianto per corse di cavalli Aqueduct Racetrack.\nIl 29 ottobre 1989, con l'apertura della linea IND 63rd Street, la linea fu prolungata da 57th Street a 21st Street-Queensbridge. Tuttavia questa estensione ebbe vita breve, poich\u00e9 il 15 aprile 1990 la linea JFK Express fu eliminata. La linea, infatti, si rivel\u00f2 poco remunerativa a causa del basso numero di passeggeri, dovuto principalmente al fatto che la linea non serviva direttamente i terminal aeroportuali ma era necessario invece un servizio bus aggiuntivo.\nDopo la chiusura della linea JFK Express, la linea A continu\u00f2 a servire la stazione di Howard Beach-JFK Airport, mentre il servizio di bus navetta rimase attivo fino al 17 dicembre 2003, quando fu rimpiazzato dall'AirTrain JFK, un people mover gestito dalla Port Authority of New York and New Jersey. L'AirTran JFK si collega anche alla stazione Jamaica della Long Island Rail Road e alla stazione della metropolitana di Sutphin Boulevard-Archer Avenue-JFK Airport, servita dalle linee E, J e Z.\nIl servizio.\nLa linea JFK Express era attiva dalle 5:00 all'1:00 del giorno successivo con una frequenza di 20 minuti, fermando in totale in 12 stazioni, la maggior parte a Midtown Manhattan. I passeggeri che la utilizzavano pagavano un supplemento rispetto al biglietto normale. Inoltre, i biglietti venivano controllati dai controllori direttamente sul treno e dovevano essere acquistati prima dell'imbarco. Nei treni erano presenti anche agenti di polizia per garantire protezione ai viaggiatori.\nIl materiale rotabile.\nDurante la sua attivit\u00e0, la linea JFK Express ha utilizzato principalmente come materiale rotabile le carrozze R46, realizzate negli anni 1970 dalla Pullman Company. Tuttavia, nel periodo antecedente alla sua chiusura, la linea ha usato anche delle R44, poich\u00e9 le R46 avevano iniziato la loro revisione di mezz'et\u00e0."}
{"id": "5904646", "revid": "287204", "url": "https://it.wikipedia.org/wiki?curid=5904646", "title": "Panagiotis Pontikos", "text": ""}
{"id": "5904662", "revid": "986213", "url": "https://it.wikipedia.org/wiki?curid=5904662", "title": "William Ward, III conte di Dudley", "text": "Biografia.\nEra il figlio di William Ward, II conte di Dudley, e della sua prima moglie, Rachel Gurney. Frequent\u00f2 l'Eton College.\nCarriera.\nCarriera militare.\nEntr\u00f2 a far parte del Worcestershire Yeomanry nel 1912. Nel 1914 fu trasferito al 10th Hussars. Fu promosso a tenente nel 1915 e alla fine della guerra raggiunse il grado di capitano.\nDopo la guerra, si \u00e8 unito al Staffordshire Yeomanry, raggiungendo il grado di maggiore. Nel 1933 \u00e8 stato nominato colonnello onorario del 51st (Midland) Medium Brigade, Royal Artillery.\nCarriera politica.\nDudley si sedette come membro del Parlamento per Hornsey (1921-1924) e per Wednesbury (1931-1932), e serv\u00ec come segretario privato per il Sottosegretario di Stato per l'India, Lord Winterton (1922-1924). Ha inoltre ricoperto la carica onoraria di sceriffo di Worcestershire nel 1930.\nMatrimoni.\nPrimo Matrimonio.\nSpos\u00f2, l'8 marzo 1919, Lady Rosemary Leveson-Gower (9 agosto 1893-21 luglio 1930), figlia di Cromartie Leveson-Gower, IV duca di Sutherland. Ebbero tre figli:\nSecondo Matrimonio.\nSpos\u00f2, il 25 febbraio 1943, Frances Laura Charteris (1915-1990), figlia di Guy Charteris. Non ebbero figli e la coppia divorzi\u00f2 nel 1954.\nTerzo Matrimonio.\nSpos\u00f2, il 17 giugno 1961, Grace Maria Kolin (11 gennaio 1923), figlia di Michael Kolin. Non ebbero figli.\nSi dice che abbia avuto una figlia nel 1923 con l'aristocratica Venetia Stanley, anche se il padre legale era il marito Edwin Samuel Montagu. Questa bambina, amica della principessa Margaret durante la seconda guerra mondiale, spos\u00f2 il fotografo americano Milton Gendel, con il quale ha creato un salone artistico in Italia."}
{"id": "5904663", "revid": "461603", "url": "https://it.wikipedia.org/wiki?curid=5904663", "title": "Panikos Pounas", "text": ""}
{"id": "5904664", "revid": "2196166", "url": "https://it.wikipedia.org/wiki?curid=5904664", "title": "Portland Aerial Tram", "text": "Il Portland Aerial Tram \u00e8 una funivia aerea che collega il quartiere di South Waterfront con l'Oregon Health &amp; Science University nel quartiere di Marquam Hill di Portland."}
{"id": "5904665", "revid": "1543377", "url": "https://it.wikipedia.org/wiki?curid=5904665", "title": "Marcello Flores", "text": "Biografia.\nStorico, autore di apprezzate pubblicazioni, si \u00e8 occupato principalmente della storia del comunismo, del XX secolo, del genocidio degli Armeni durante la Prima Guerra Mondiale, dei diritti umani e delle vittime di guerre. \nHa fatto parte del comitato scientifico-editoriale per la monumentale \"Storia della Shoah. La crisi dell'Europa, lo sterminio degli ebrei e la memoria del XX secolo\"; ha partecipato a diversi programmi televisivi divulgativi sul tema (ad esempio, \"Il tempo e la storia\", \"Eco della Storia\"). Fa parte del comitato scientifico per la pubblicazione dei documenti diplomatici italiani sull'Armenia.\nDal 1992 al 1994 fu addetto culturale presso l'Ambasciata Italiana a Varsavia. Ha collaborato con diverse riviste (ne ha anche diretta una, \"I viaggi di Erodoto\") e case editrici (ad esempio Mondadori).\nProfessore presso l'Universit\u00e0 degli Studi di Siena e direttore del Master europeo in \"Human Rights and Genocide Studies\", \u00e8 stato anche Assessore alla Cultura presso il Comune di Siena (2006-2011)."}
{"id": "5904666", "revid": "461603", "url": "https://it.wikipedia.org/wiki?curid=5904666", "title": "Savvas Poursaetides", "text": ""}
{"id": "5904668", "revid": "767487", "url": "https://it.wikipedia.org/wiki?curid=5904668", "title": "Ashleycetus planicapitis", "text": "L'ashleyceto (Ashleycetus planicapitis) \u00e8 un cetaceo estinto, appartenente agli odontoceti. Visse nell'Oligocene inferiore (circa 29 milioni di anni fa) e i suoi resti fossili sono stati ritrovati in Nordamerica. \nDescrizione.\nQuesto animale \u00e8 noto per alcuni resti incompleti, sufficienti comunque a permettere una ricostruzione. Sembra che \"Ashleycetus\" fosse un odontoceto primitivo, a causa di alcune caratteristiche come il grande osso mascellare che andava a coprire gran parte del processo sopraorbitale. Tuttavia, questo animale possedeva anche caratteristiche arcaiche, come una fossa temporale di grandi dimensioni aperta dorsalmente, e narici esterne poste anteriormente con una notevole copertura da parte delle ossa nasali. Caso unico tra gli odontoceti, in \"Ashleycetus\" il parietale era molto ingrandito e si estendeva lungo il margine posteriore del processo sopraorbitale. Il processo ascendente della mascella, invece, era fornito di un angolo posteromediale particolarmente sviluppato. \nClassificazione.\n\"Ashleycetus planicapitis\" venne descritto per la prima volta nel 2015, sulla base di resti fossili provenienti da terreni oligocenici della Contea di Charleston, nella Carolina del Sud. Questo animale \u00e8 considerato il pi\u00f9 basale tra tutti gli odontoceti noti. \u00c8 stato ascritto a una famiglia a s\u00e9 stante (Ashleycetidae), forse strettamente imparentata con gli Xenorophidae."}
{"id": "5904670", "revid": "461603", "url": "https://it.wikipedia.org/wiki?curid=5904670", "title": "Christos Poyiatzis", "text": ""}
{"id": "5904673", "revid": "47767", "url": "https://it.wikipedia.org/wiki?curid=5904673", "title": "Francesco Paolo Di Vittorio", "text": ""}
{"id": "5904677", "revid": "461603", "url": "https://it.wikipedia.org/wiki?curid=5904677", "title": "Onisiforos Roushias", "text": ""}
{"id": "5904678", "revid": "22356", "url": "https://it.wikipedia.org/wiki?curid=5904678", "title": "Ashleycetus", "text": ""}
{"id": "5904679", "revid": "1310927", "url": "https://it.wikipedia.org/wiki?curid=5904679", "title": "Francis Doe", "text": ""}
{"id": "5904682", "revid": "767487", "url": "https://it.wikipedia.org/wiki?curid=5904682", "title": "Willamette (fiume)", "text": "Il Willamette \u00e8 un fiume dell'Oregon, Stati Uniti, importante affluente di riva sinistra del fiume Columbia. Il suo corso ha un andamento sud-nord tra le due catene montuose dell'Catena Costiera dell'Oregon e della Catena delle Cascate. Nel suo bacino si trovano due terzi della popolazione dello stato, in particolare la capitale Salem e la principale citt\u00e0 Portland."}
{"id": "5904709", "revid": "33751", "url": "https://it.wikipedia.org/wiki?curid=5904709", "title": "Negeri Sembilan Football Association", "text": "Il Negeri Sembilan Football Association \u00e8 una societ\u00e0 calcistica malaysiana che rappresenta lo stato di Negeri Sembilan. Milita nella Liga Super, massima divisione del campionato malaysiano.\nFondata nel 1923, disputa le partite interne allo stadio Tuanku Abdul Rahman."}
{"id": "5904714", "revid": "21583", "url": "https://it.wikipedia.org/wiki?curid=5904714", "title": "Big Boy", "text": ""}
{"id": "5904716", "revid": "486946", "url": "https://it.wikipedia.org/wiki?curid=5904716", "title": "Bigla Cycling Team", "text": ""}
{"id": "5904721", "revid": "486946", "url": "https://it.wikipedia.org/wiki?curid=5904721", "title": "Bigla Pro Cycling Team", "text": ""}
{"id": "5904722", "revid": "729019", "url": "https://it.wikipedia.org/wiki?curid=5904722", "title": "Porta del Povino", "text": "La Porta del Povino (o Porta di Sotto) era un tempo una delle porte di accesso alla fortezza di Castel Goffredo, per chi proveniva da sud.\nStoria e descrizione.\nAll'inizio del Quattrocento, sotto il marchesato di Alessandro Gonzaga, il primo nucleo abitato costruito a ridosso di \"Castelvecchio\" fu circondato da un secondo ordine di mura. Non \u00e8 da escludere che Alessandro si sia avvalso della consulenza del famoso architetto militare della corte gonzaghesca di Mantova Giovanni da Padova. Tutto attorno alle mura si estendeva un fossato, originato dal corso dei torrenti Fuga e Tartarello, che nel punto pi\u00f9 largo era ampio 25 metri e profondo alcuni metri.\nL'accesso al borgo era controllato da quattro porte:\nLe quattro porte furono in seguito ridotte a due (di Sopra e del Povino) sotto il dominio di Aloisio Gonzaga per ragioni di sicurezza.\nLa Porta del Povino era collocata a sud, all'incrocio delle attuali via Piave, via IV Novembre e via Botturi.\nEra la pi\u00f9 massiccia delle quattro. Edificata a tre piani con muri di spessore di quattro metri, comprendeva al suo interno quattro locali adibiti a prigione e alcuni locali utilizzati dal corpo di guardia. Era dotata di porta che ne permetteva il transito, protetta da una saracinesca mobile ed era collegata ad un ponte levatoio che sporgeva sul fossato di difesa, controllato esternamente dal casello della guardia.\nAll'esterno della porta, il marchese Aloisio Gonzaga fece collocare due lapidi, una ancora oggi visibile sulla Chiesa prepositurale di Sant'Erasmo, che recita: \"QVIA NOMEN TANTVM IN TERRIS ALOYSIVS\"; la seconda recitava \"ALOYSIUS GONZAGA MARCHIO 1520\".\nA met\u00e0 del Settecento (tra il 1757 e il 1776) inizi\u00f2 il progressivo abbattimento delle opere di difesa, iniziando dal rivellino, collocato a difesa della Porta di Sopra. Nei primi decenni dell'Ottocento inizi\u00f2 per Castel Goffredo una profonda ristrutturazione urbanistica, che interess\u00f2 anche la Porta del Povino. L'abbattimento fu completato nel 1838, perch\u00e9 dichiarata ingombrante ai fini della circolazione.\nA breve distanza dalla Porta sorgeva il mulino del Poino, uno dei cinque mulini di Castel Goffredo, situato sul torrente Fuga."}
{"id": "5904728", "revid": "1543377", "url": "https://it.wikipedia.org/wiki?curid=5904728", "title": "Scherma ai Giochi della XVI Olimpiade - Fioretto individuale femminile", "text": "La competizione del fioretto individuale femminile di scherma ai Giochi della XVI Olimpiade si tenne il giorno 29 novembre 1956 al \"Royal Exhibition Building\" di Melbourne.\nRisultati.\n1\u00ba Turno.\nTre gruppi, le prime quattro classificate accedevano alle semifinali.\nSemifinali.\nDue gruppi, le prime quattro classificate accedevano al girone finale."}
{"id": "5904729", "revid": "1924342", "url": "https://it.wikipedia.org/wiki?curid=5904729", "title": "Me, Myself &amp; I (G-Eazy e Bebe Rexha)", "text": "Me, Myself &amp; I \u00e8 un singolo del rapper statunitense G-Eazy e della cantante Bebe Rexha, estratto come secondo singolo dal suo secondo album \"When It's Dark Out\" e pubblicato il 14 ottobre 2015."}
{"id": "5904732", "revid": "287204", "url": "https://it.wikipedia.org/wiki?curid=5904732", "title": "Gran Premio motociclistico del Belgio 1983", "text": "Il Gran Premio motociclistico del Belgio fu il nono appuntamento del motomondiale 1983; si svolse il 3 luglio 1983 ed erano in programma le classi 125, 250, 500 e classe sidecar. Si \u00e8 trattato della 35\u00aa edizione del Gran Premio motociclistico del Belgio valida per il motomondiale.\nLe vittorie sono andate a Kenny Roberts in classe 500, a Didier de Radigu\u00e8s in classe 250, a Eugenio Lazzarini in classe 125, all'equipaggio Rolf Biland-Kurt Waltisperg tra i sidecar.\nClasse 500.\nQuarto successo stagionale, secondo consecutivo per lo statunitense Kenny Roberts che precede sul traguardo il connazionale Freddie Spencer; nella classifica provvisoria le posizioni tra i due piloti sono ancora invertite, con Spencer che precede Roberts, ora solo di 5 punti.\nSul podio in questa gara in Belgio, al terzo posto, un altro statunitense, Randy Mamola.\nPur essendosi qualificati in buona posizione, due piloti non hanno preso il via: si tratta di Raymond Roche, per i postumi dell'incidente avuto nel GP di Jugoslavia, e di Barry Sheene, colpito da un attacco influenzale.\nClasse 250.\nNella quarto di litro primo successo stagionale per il pilota di casa Didier de Radigu\u00e8s, partito anche dalla pole position, che ha preceduto il francese Christian Sarron e il capofila della classifica provvisoria, il venezuelano Carlos Lavado.\nClasse 125.\nDopo quattro secondi posti gi\u00e0 ottenuti quest'anno, primo successo stagionale per l'italiano Eugenio Lazzarini che ha preceduto una coppia di piloti spagnoli, \u00c1ngel Nieto (suo compagno di squadra in Garelli) e Ricardo Tormo.\nLa classifica \u00e8 in ogni caso ancora dominata da Nieto che precede Lazzarini di 20 punti.\nClasse sidecar.\nTerza vittoria consecutiva per Rolf Biland-Kurt Waltisperg, che precedono al traguardo Egbert Streuer-Bernard Schnieders e Alain Michel-Claude Monchaud. Si piazzano quarti Werner Schw\u00e4rzel-Andreas Huber, secondi nel mondiale; grazie a questi risultati ora Biland porta il suo vantaggio in classifica a 18 punti su Schw\u00e4rzel e 23 su Streuer, quando mancano tre gare al termine della stagione. "}
{"id": "5904735", "revid": "767487", "url": "https://it.wikipedia.org/wiki?curid=5904735", "title": "Tanya Blount", "text": "Biografia.\nAttiva come musicista nel campo soul, \u00e8 anche nota come attrice per aver recitato nel 1993 in \"Sister Act 2 - Pi\u00f9 svitata che mai\"."}
{"id": "5904748", "revid": "1327961", "url": "https://it.wikipedia.org/wiki?curid=5904748", "title": "Samsung Frankfurt Universe", "text": ""}
{"id": "5904751", "revid": "125376834", "url": "https://it.wikipedia.org/wiki?curid=5904751", "title": "La banda del sole", "text": "La banda del sole \u00e8 un album discografico di Toni Esposito, pubblicato dalla casa discografica Philips Records nel 1978.\nFormazione.\nNote aggiuntive"}
{"id": "5904768", "revid": "228587", "url": "https://it.wikipedia.org/wiki?curid=5904768", "title": "No tengo dinero (Righeira)", "text": ""}
{"id": "5904770", "revid": "1543377", "url": "https://it.wikipedia.org/wiki?curid=5904770", "title": "Geografia dell'Uzbekistan", "text": " \nL'Uzbekistan, ufficialmente Repubblica dell'Uzbekistan (in uzbeko O'zbekiston o O'zbekiston Respublikasi), \u00e8 un paese dell'Asia centrale. Il suo territorio \u00e8 situato prevalentemente tra due grandi fiumi, il Syr Darya (l'antico Iassarte) a nord-est e l'Amu Darya (l'antico Osso) a sud-ovest, che tuttavia solo in parte ne delimitano i confini. L'Uzbekistan confina con il Kazakistan a nord-ovest e a nord, con il Kirghizistan e il Tagikistan a est e a sud-est, con l'Afghanistan a sud e con il Turkmenistan a sud-ovest. La repubblica autonoma del Qoraqalpoghiston (Karakalpakstan) \u00e8 situata nella parte occidentale del paese. Il governo sovietico istitu\u00ec la Repubblica Socialista Sovietica Uzbeka come repubblica costituente (unit\u00e0) dell'URSS nel 1924; l'Uzbekistan dichiar\u00f2 la propria indipendenza dall'Unione Sovietica il 31 agosto 1991. La capitale \u00e8 Tashkent (Toshkent).\nMorfologia.\nQuasi quattro-quinti del territorio dell'Uzbekistan, l'area occidentale arroventata dal sole, hanno l'aspetto di una landa desolata. Nel nord-ovest il bassopiano turanico si innalza fino a 60\u201390\u00a0m di altezza intorno al lago d'Aral nel Qoraqalpoghiston. Questo territorio si fonde a sud nel deserto del Kyzylkum (in uzbeko: Qizilqum) e pi\u00f9 a ovest diviene l'altopiano di Ustyurt, una regione di creste poco elevate, paludi salmastre, inghiottitoi e caverne.\nA sud-est del lago d'Aral, piccole colline interrompono la monotonia del pianeggiante deserto del Kyzylkum, e, molto pi\u00f9 a est, una serie di creste montuose interrompe la linearit\u00e0 del territorio dell'Uzbekistan. Il Tien Shan occidentale comprende le catene dei monti Karzhantau, Ugam e Pskem, gli ultimi dei quali culminanti a 4299\u00a0m con il monte Beshtor, il punto pi\u00f9 elevato del paese. Fanno parte del Tien Shan occidentale anche i monti Chatkal e Kurama. I monti Gissar (Hissar) e Alay si stagliano attraverso la valle di Fergana (Farghona), situata a sud del Tien Shan occidentale. Il deserto di Mirzachol, a sud-ovest di Tashkent, giace tra gli ultimi contrafforti del Tien Shan a nord e le catene dei monti Turkestan, Malguzar e Nuratau a sud. Nell'Uzbekistan centro-meridionale si apre verso ovest la valle dello Zeravshan; le citt\u00e0 di Samarcanda (Samarqand) e Bukhara (Bukhoro) abbelliscono questo antico centro culturale.\nIdrografia.\nLa disastrosa diminuzione della portata dei due fiumi storici - il Syr Darya e l'Amu Darya - ha apportato rapidi cambiamenti al lago d'Aral e ha alterato enormemente il delta dell'Amu Darya. La maggior parte dei rami del delta si sono prosciugati, e il lago d'Aral, un tempo il quarto specchio d'acqua interno pi\u00f9 grande del mondo, ha perso pi\u00f9 dei tre quinti del suo volume e circa due quinti della sua estensione a partire dal 1961. In alcuni luoghi le sponde del lago sono arretrate di oltre 120\u00a0km. A nord, cos\u00ec come a est, vaste distese poco profonde di acqua stagnante si sono separate dallo specchio principale dell'Aral, tagliate fuori dai banchi di sabbia che sono emersi in seguito all'abbassamento del livello dell'acqua, che \u00e8 sceso di circa 13,5\u00a0m tra il 1961 e il 1992.\nL'uso eccessivo delle acque del Syr Darya e dell'Amu Darya, sia in agricoltura che nell'industria, ha provocato questo pericoloso declino. Il Syr Darya smise di apportare quantit\u00e0 apprezzabili di acqua al lago d'Aral gi\u00e0 a partire dal 1978 circa, mentre l'Amu Darya continua ogni anno ad apportare appena 1\u20135\u00a0km\u00b3 d'acqua, ben poca cosa rispetto ai 15,4\u00a0km\u00b3 che trasportava nel 1959. I fiumi meridionali che confluiscono nell'Amu Darya - il Surkhan e lo Sherabad, seguiti dallo Zeravshan e dal Kashka - contribuiscono solo in minima parte alla sua portata, e gli ultimi due perdono le proprie acque nel deserto. Il Syr Darya, il secondo fiume pi\u00f9 grande dell'Uzbekistan, assume il suo nome in questo paese dalla confluenza tra i fiumi Naryn e Qoradaryo.\nIl prelievo delle acque dell'Amu Darya e del Syr Darya ha portato all'innalzamento della salinit\u00e0 del lago, che ha anche sofferto un tremendo inquinamento da parte degli insetticidi e dei fertilizzanti chimici utilizzati durante questi ultimi decenni. Questo inquinamento chimico e la diminuzione del livello delle acque ha segnato la fine dell'industria ittica, un tempo fiorente, ridotto in secca la maggior parte delle navi che in passato operavano tra le rive dell'Aral, e contaminato vaste aree intorno al lago con una letale polvere salata. Questa, a sua volta, ha avvelenato la vegetazione e l'acqua potabile e, fatto ancora pi\u00f9 grave, ha influito la salute e il sostentamento della popolazione umana attorno alle sponde del lago d'Aral.\nClima.\nSpiccata aridit\u00e0 e giornate soleggiate caratterizzano la regione, mentre ogni anno cadono in media appena 200\u00a0mm di pioggia. La maggior parte delle piogge cade in inverno e primavera, con livelli pi\u00f9 alti sui monti e minimi sui deserti. La temperatura media di luglio \u00e8 di 32\u00a0\u00b0C, ma a Tashkent e altrove la temperatura diurna dell'aria oltrepassa frequentemente i 40\u00a0\u00b0C. L'estenuante calore estivo di Bukhara contrasta con le pi\u00f9 fresche temperature dei monti. Con lo scopo di venire incontro a questa situazione climatica, gli uzbeki prediligono case con finestre poste lontano dal sole ma aperte su portici e cortili alberati che si dipartono dalle strade.\nAnche se l'Uzbekistan \u00e8 attraversato da pi\u00f9 di 600 corsi d'acqua, il clima ne influenza fortemente la portata, poich\u00e9 l'acqua dei fiumi va persa rapidamente attraverso l'evaporazione e la filtrazione o viene deviata nei sistemi di irrigazione.\nFlora e fauna.\nLa vegetazione spontanea in Uzbekistan varia in gran parte a seconda dell'altitudine. I bassopiani dell'ovest hanno una scarsa copertura vegetale di carici del deserto ed erbe. Le pi\u00f9 elevate regioni pedemontane dell'est sono ideali per l'erba, e sulle colline compaiono foreste e boscaglie. Le foreste coprono meno del 12 per cento della superficie dell'Uzbekistan. La vita animale nei deserti e nelle pianure comprende roditori, volpi, lupi e occasionali gazzelle e antilopi. Cinghiali, caprioli, orsi, lupi, stambecchi siberiani e alcune linci vivono sulle alte montagne."}
{"id": "5904771", "revid": "80115624", "url": "https://it.wikipedia.org/wiki?curid=5904771", "title": "P\u00ebtr Svidler", "text": ""}
{"id": "5904772", "revid": "1305772", "url": "https://it.wikipedia.org/wiki?curid=5904772", "title": "Flak (videogioco)", "text": "Flak, sottotitolato The Ultimate Flight Experience sulle copertine di alcune edizioni, \u00e8 un videogioco sparatutto a scorrimento pubblicato nel 1984 per i computer Apple II, Atari 8-bit, Commodore 64 e ZX Spectrum.\nModalit\u00e0 di gioco.\nIl gioco, considerato da alcune riviste una variante del noto arcade \"Xevious\", \u00e8 uno sparatutto a scorrimento verticale per un solo giocatore alla volta. Si controlla un velivolo nell'anno 2096 mentre attraversa il territorio nemico, armato di bombe illimitate per attaccare i bersagli di terra. Il velivolo pu\u00f2 muoversi in tutte le direzioni ma punta sempre in avanti, e lancia le bombe mediante un mirino posto a distanza fissa poco davanti al suo muso.\nI nemici sono soltanto torrette difensive automatiche fisse (FlaK \u00e8 infatti un nome dato storicamente all'artiglieria contraerea), comandate da Computer Control, un cervello elettronico impazzito. Le torrette, di varie forme geometriche, a intervalli irregolari si aprono, sparano in direzione del velivolo e si richiudono.\nQuando si viene colpiti si perde una vita e si ricomincia nel punto esatto in cui ci si trovava."}
{"id": "5904779", "revid": "287204", "url": "https://it.wikipedia.org/wiki?curid=5904779", "title": "Dorf (disambigua)", "text": ""}
{"id": "5904780", "revid": "1305772", "url": "https://it.wikipedia.org/wiki?curid=5904780", "title": "Celoria", "text": "Celoria pu\u00f2 riferirsi a:"}
{"id": "5904784", "revid": "104458", "url": "https://it.wikipedia.org/wiki?curid=5904784", "title": "St. Aegidi", "text": ""}
{"id": "5904787", "revid": "104458", "url": "https://it.wikipedia.org/wiki?curid=5904787", "title": "Sankt Marienkirchen bei Schaerding", "text": ""}
{"id": "5904788", "revid": "104458", "url": "https://it.wikipedia.org/wiki?curid=5904788", "title": "St. Marienkirchen bei Sch\u00e4rding", "text": ""}
{"id": "5904789", "revid": "104458", "url": "https://it.wikipedia.org/wiki?curid=5904789", "title": "St. Marienkirchen bei Scharding", "text": ""}
{"id": "5904790", "revid": "104458", "url": "https://it.wikipedia.org/wiki?curid=5904790", "title": "St. Marienkirchen bei Schaerding", "text": ""}
{"id": "5904791", "revid": "104458", "url": "https://it.wikipedia.org/wiki?curid=5904791", "title": "St. Roman", "text": ""}
{"id": "5904792", "revid": "104458", "url": "https://it.wikipedia.org/wiki?curid=5904792", "title": "St. Willibald", "text": ""}
{"id": "5904807", "revid": "38120", "url": "https://it.wikipedia.org/wiki?curid=5904807", "title": "Aria (album Dario Baldan Bembo)", "text": "Aria \u00e8 l'album di debutto del cantautore italiano Dario Baldan Bembo, pubblicato nel 1975 dall'etichetta discografica Come il Vento con distribuzione RCA."}
{"id": "5904808", "revid": "1442080", "url": "https://it.wikipedia.org/wiki?curid=5904808", "title": "Expresso das Ilhas", "text": "Expresso das Ilhas \u00e8 un periodico settimanale capoverdiano, con sede a Praia.\nStoria.\n\"Expresso das Ilhas\" \u00e8 stato fondato nel 1991 ed \u00e8 pubblicato in lingua portoghese, a parte alcuni articoli in creolo capoverdiano. Ha larga diffusione nell'arcipelago e riporta notizie di attualit\u00e0, sport, meteo, economia e intrattenimento. \u00c8 disponibile anche in versione on line.\nIl giornale \u00e8 vicino al partito politico Movimento per la Democrazia (MPD)."}
{"id": "5904820", "revid": "767487", "url": "https://it.wikipedia.org/wiki?curid=5904820", "title": "Jornal O Cidad\u00e3o", "text": "Jornal O Cidad\u00e3o \u00e8 un periodico settimanale capoverdiano, con sede a Mindelo, nell'isola di S\u00e3o Vicente. \u00c8 stato fondato nel 1988 ed \u00e8 pubblicato in lingua portoghese. Ha larga diffusione nell'arcipelago e riporta notizie di attualit\u00e0, sport, meteo, economia e intrattenimento. \u00c8 disponibile anche in versione on line."}
{"id": "5904821", "revid": "938", "url": "https://it.wikipedia.org/wiki?curid=5904821", "title": "Revaz Tchomakhidze", "text": ""}
{"id": "5904828", "revid": "79227", "url": "https://it.wikipedia.org/wiki?curid=5904828", "title": "Cimitero di Messina", "text": ""}
{"id": "5904839", "revid": "256896", "url": "https://it.wikipedia.org/wiki?curid=5904839", "title": "Contea di F\u00fcrstenberg-F\u00fcrstenberg", "text": "La contea di F\u00fcrstenberg-F\u00fcrstenberg fu uno stato storico situato a sud del Baden-W\u00fcrttemberg, in Germania. Prendeva il nome dal castello di F\u00fcrstenberg. La contea si origin\u00f2 dalla partizione della contea di F\u00fcrstenberg nel 1408. Alla morte dell'unico conte, Enrico VIII, venne divisa tra il F\u00fcrstenberg-Baar ed il F\u00fcrstenberg-Geisingen."}
{"id": "5904850", "revid": "116237010", "url": "https://it.wikipedia.org/wiki?curid=5904850", "title": "Episodi di Un ciclone in convento (tredicesima stagione)", "text": "La tredicesima stagione di Un ciclone in convento \u00e8 stata trasmessa sul canale tedesco Das Erste dal 4 marzo 2014.\nIn Italia la stagione viene trasmessa dal 15 al 25 aprile 2016 su Raidue."}
{"id": "5904887", "revid": "481666", "url": "https://it.wikipedia.org/wiki?curid=5904887", "title": "Cornered", "text": ""}
{"id": "5904889", "revid": "765341", "url": "https://it.wikipedia.org/wiki?curid=5904889", "title": "Singoli al numero uno nella Billboard Hot 100 nel 1992", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904902", "revid": "287204", "url": "https://it.wikipedia.org/wiki?curid=5904902", "title": "Drifting (film)", "text": ""}
{"id": "5904903", "revid": "610572", "url": "https://it.wikipedia.org/wiki?curid=5904903", "title": "Associazione Calcio Turris 1985-1986", "text": ""}
{"id": "5904905", "revid": "486946", "url": "https://it.wikipedia.org/wiki?curid=5904905", "title": "Museo della basilica di San Domenico", "text": ""}
{"id": "5904906", "revid": "610572", "url": "https://it.wikipedia.org/wiki?curid=5904906", "title": "Associazione Calcio Turris 1984-1985", "text": ""}
{"id": "5904907", "revid": "765341", "url": "https://it.wikipedia.org/wiki?curid=5904907", "title": "Singoli al numero uno nella Billboard Hot 100 nel 1993", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904908", "revid": "287204", "url": "https://it.wikipedia.org/wiki?curid=5904908", "title": "Stormswept (film)", "text": ""}
{"id": "5904909", "revid": "834", "url": "https://it.wikipedia.org/wiki?curid=5904909", "title": "Buchanan Rides Alone", "text": ""}
{"id": "5904910", "revid": "481666", "url": "https://it.wikipedia.org/wiki?curid=5904910", "title": "The Stoker", "text": ""}
{"id": "5904911", "revid": "834", "url": "https://it.wikipedia.org/wiki?curid=5904911", "title": "Houseboat", "text": ""}
{"id": "5904912", "revid": "287204", "url": "https://it.wikipedia.org/wiki?curid=5904912", "title": "Painted Desert (film)", "text": ""}
{"id": "5904913", "revid": "287204", "url": "https://it.wikipedia.org/wiki?curid=5904913", "title": "The Painted Desert (album)", "text": ""}
{"id": "5904914", "revid": "124123", "url": "https://it.wikipedia.org/wiki?curid=5904914", "title": "Michele Ciresa", "text": ""}
{"id": "5904915", "revid": "1123126", "url": "https://it.wikipedia.org/wiki?curid=5904915", "title": "Agistri", "text": ""}
{"id": "5904917", "revid": "1982", "url": "https://it.wikipedia.org/wiki?curid=5904917", "title": "In Line of Duty", "text": ""}
{"id": "5904918", "revid": "1543377", "url": "https://it.wikipedia.org/wiki?curid=5904918", "title": "Singoli al numero uno nella Billboard Hot 100 nel 1994", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904924", "revid": "120815754", "url": "https://it.wikipedia.org/wiki?curid=5904924", "title": "Pro Patria Gallaratese G.B. 1997-1998", "text": "Questa pagina raccoglie le informazioni riguardanti la Pro Patria Gallaratese nelle competizioni ufficiali della stagione 1997-1998.\nStagione.\nNella stagione 1997-98 la Pro Patria ha disputato il girone A del campionato di Serie C2, con 59 punti in classifica ha ottenuto il terzo posto, ha disputato e perso la semifinale dei playoff contro la Triestina, entrambe le partite perse (0-2). Il torneo \u00e8 stato vinto con 63 punti dal Varese che ha ottenuto la promozione diretta in Serie C1, la seconda promossa \u00e8 stata il Cittadella che ha vinto i playoff."}
{"id": "5904925", "revid": "287204", "url": "https://it.wikipedia.org/wiki?curid=5904925", "title": "Calcio Turris 1986-1987", "text": "Questa voce raccoglie le informazioni riguardanti la Calcio Turris nelle competizioni ufficiali della stagione 1986-1987."}
{"id": "5904926", "revid": "125653165", "url": "https://it.wikipedia.org/wiki?curid=5904926", "title": "Cosimo De Tommaso", "text": "Biografia.\nPorta a termine i suoi studi di Sociologia presso l'Universit\u00e0 degli Studi di Napoli \u201cFederico II\u201d, specializzandosi in Sociologia del Lavoro. Di grande rilevanza nel suo percorso professionale \u00e8 l'attivit\u00e0 pi\u00f9 che trentennale in Confindustria Cosenza, dove ha ricoperto il ruolo di Responsabile delle Relazioni Industriali. Durante questo periodo affina le sue capacit\u00e0 in ambito di relazioni sindacali, mercato del lavoro, ammortizzatori sociali, gestione del personale e delle risorse umane, gestione di imprese. Tali competenze gli consentono di far parte, in quegli anni, di vari organismi e commissioni presso la sede INPS di Cosenza, la Camera di Commercio di Cosenza e l'Ufficio del Lavoro. \nCosimo De Tommaso ha fornito un prezioso contributo per la promozione e la diffusione delle pratiche sportive in ambito aziendale e industriale divenendo parte attiva dello C.S.A.IN, di cui \u00e8 stato Presidente regionale e poi membro del Direttivo nazionale.\nNegli anni novanta comincia ad impegnarsi politicamente per la sua citt\u00e0. Presenta la sua candidatura a Sindaco nelle elezioni amministrative di Cosenza del 1997, arrivando poi a ricoprire la carica di Capogruppo e Consigliere comunale. In tale periodo \u00e8 stato componente di varie commissioni consiliari oltre che vicepresidente della Commissione Urbanistica. \nNel 2004 fonda una nuova societ\u00e0 di consulenza, con l'intento di mettere al servizio di imprese e gruppi aziendali la propria esperienza in ambito industriale, sindacale, previdenziale, fiscale, imprenditoriale, formativo, sociale e anche politico. Attraverso questa Societ\u00e0, di cui \u00e8 anche Amministratore, Cosimo De Tommaso continua ad occuparsi di pianificazione strategica e assistenza in materia di amministrazione del personale, contrattualistica, problematiche previdenziali, assicurative e fiscali, formazione del personale, predisposizione modelli organizzativi e di programmi di riorganizzazione.\nIl 22 settembre 2020 \u00e8 stato eletto sindaco a San Lucido.\nLa moglie si chiama Maria Antonietta Ventura ed \u00e8 un pezzo grosso nel settore delle ferrovie.\nL'attivit\u00e0 di docenza.\nCosimo De Tommaso \u00e8 un esperto docente in materie inerenti alle discipline di sociologia, comunicazione, diritto del lavoro, gestione delle risorse umane, ambiente e sicurezza, controllo qualit\u00e0, promozione turistica, valutazione d'Impatto ambientale. Attualmente \u00e8 Presidente del \"Consorzio Marte - Formazione, Innovazione, Sviluppo\", ente di alta formazione accreditato.\nIl brand \"de Tommaso\".\nIl nome di Cosimo De Tommaso \u00e8 legato anche dall'omonimo marchio di calzature artigianali \u201cde Tommaso\u201d. Nel 2000 intraprende questa iniziativa imprenditoriale, puntando unicamente sulla forte tradizione artigianale Calabrese. \nPur non potendo contare sui vantaggi derivanti da un modello produttivo di tipo distrettuale e in assenza di un valido indotto a livello locale, \u00e8 riuscito ugualmente a mantenere alto il livello di competitivit\u00e0 dell'azienda avente sede in Calabria, giungendo a conquistare un buon posizionamento a livello nazionale ed estero. \nPer tre anni consecutivi, dal 2008 al 2010 le scarpe \u201cde Tommaso\u201d sono state indossate dalle stelle di Hollywood per la notte degli Oscar, assicurando al marchio italiano una grande visibilit\u00e0 negli States.\nNel 2011 la \u201cde Tommaso\u201d viene chiamata a partecipare al programma internazionale \u201cGlobal Village for Future Leaders of Business and Industry\u201d, promosso dalla Lehigh University in Pennsylvania. Da quell'incontro prende le mosse uno studio condotto dallo \u201cIacocca Institute\u201d, polo di ricerca della Lehigh University, promossa da un Business Consulting Project team composto da studenti, ricercatori, docenti ed esperti internazionali, avente per oggetto proprio la \u201cde Tommaso\u201d. L'obiettivo del lavoro \u00e8 quello di stilare un project work che ha poi portato alla definizione di una entry strategy nel mercato USA per l'azienda calabrese.\nSempre nel 2010, l'imprenditore Cosimo De Tommaso si \u00e8 distinto per il coraggio mostrato nel denunciare senza timore le minacce ricevute dalle cosche locali che davanti allo show room di Cosenza, avevano depositato una tanica di benzina, un accendino e due proiettili. \nNon cedendo alle intimidazioni mafiose, confidando nell'opera dello Stato, Cosimo De Tommaso ha inteso far comprendere agli imprenditori e ai commercianti che \u00e8 possibile vincere contro il malaffare e non piegarsi al pizzo.\nCuriosit\u00e0.\nTra le competenze e riconoscimenti professionali che Cosimo De Tommaso ha saputo fare propri nel corso della sua attivit\u00e0 spiccano la \u201cStella al Merito del Lavoro\u201d, la \u201cMedaglia d'Argento Confindustria\u201d, la \u201cMedaglia d'Oro Confindustria\u201d, il \u201cPremio Simpatia 2010 \u2013 Il Pi\u00f9 Simpatico di Italia. Per il coraggio e la risolutezza contro la malavita organizzata\u201d.\n\u00c8 fondatore e Presidente nazionale di Api Imprendo, associazione di imprenditori che pone l'uomo al centro del processo economico, nonch\u00e9 Presidente dell\u2019associazione \u201cRe Alarico\u201d, che organizza periodicamente l'omonimo premio giornalistico, la cui ultima edizione ha visto premiate alcune delle firme pi\u00f9 prestigiose del panorama giornalistico nazionale (tra cui Lirio Abbate, Angela Caponnetto, Giuseppe Legato).\n\u00c8 segretario regionale dell\u2019UCID, Unione Cristiana Imprenditori e Dirigenti ed \u00e8 Vicepresidente di Assisi Pax International, ente impegnato da oltre vent'anni nella realizzazione di un progetto di pace, per quanto possibile, al di fuori dell\u2019utopia\nLa moglie Maria Antonietta Ventura, imprenditrice nel settore ferroviario, \u00e8 stata indagata il giorno 11 febbraio 2022."}
{"id": "5904928", "revid": "965985", "url": "https://it.wikipedia.org/wiki?curid=5904928", "title": "Out There (Betty Carter)", "text": "Out There \u00e8 un album in studio della cantante jazz statunitense Betty Carter, pubblicato nel 1958."}
{"id": "5904929", "revid": "1543377", "url": "https://it.wikipedia.org/wiki?curid=5904929", "title": "Singoli al numero uno nella Billboard Hot 100 nel 1995", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904930", "revid": "287204", "url": "https://it.wikipedia.org/wiki?curid=5904930", "title": "Vincenzo Cilento", "text": "Biografia.\nNacque a Stigliano da Giuseppe e Filomena Cavalieri, fratello di Nicola, studi\u00f2 a Firenze nel collegio Le Querce dei padri Barnabiti dove consegu\u00ec la maturit\u00e0 classica e dove matur\u00f2 la sua vocazione, che lo condusse all'ordinazione sacerdotale, come barnabita, il 18 dicembre 1926. Fu poi destinato al Collegio Bianchi, dove prima da professore e poi da preside rimase per lunghi anni. Conclusi gli studi teologici, si iscrisse alla facolt\u00e0 di filosofia dell'Universit\u00e0 di Napoli, dove il 18 novembre 1930 consegu\u00ec, con lode, la laurea, discutendo una tesi su Lucien Laberthonni\u00e8re con relatori Antonio Aliotta e Adolfo Omodeo.\nDal 1949 al 1952 il Cilento fu professore incaricato di storia della filosofia antica presso la Scuola di perfezionamento in filologia classica dell'universit\u00e0 di Napoli; nel 1955 consegu\u00ec la libera docenza di quella disciplina; fu poi professore incaricato di storia della filosofia medievale nell'universit\u00e0 di Napoli dal 1955. Vinse nel 1963 il concorso per la cattedra di storia della filosofia antica nell'universit\u00e0 di Bari; nel 1966 fu chiamato all'universit\u00e0 di Napoli per occuparvi l'istituenda cattedra di religioni del mondo classico, e di tale insegnamento fu titolare fino al 1974, anno in cui fu collocato fuori ruolo.\nFu un finissimo interprete di poesia e di musica, poeta egli stesso (dei quale pochi carmi sono editi), il Cilento fu socio di due accademie napoletane, la Pontaniana e quella di scienze morali e politiche (dal 1952), e dell'Accademia Nazionale dei Lincei (corrispondente dal 1950, nazionale dal 1968).\nCollabor\u00f2 a svariate riviste italiane e straniere, partecip\u00f2 a numerosi convegni e contribu\u00ec alla stesura di alcune voci per l\u2019enciclopedia Treccani. Fu colpito da una gravissima infermit\u00e0 nel 1973 e si spense a Napoli il 7 febbraio del 1980.\nOpere.\nMonografie\nMonografie in collaborazione e a cura di\nArticoli di riviste\nOpuscoli"}
{"id": "5904933", "revid": "965985", "url": "https://it.wikipedia.org/wiki?curid=5904933", "title": "The Modern Sound of Betty Carter", "text": "The Modern Sound of Betty Carter \u00e8 un album in studio della cantante jazz statunitense Betty Carter, pubblicato nel 1960."}
{"id": "5904934", "revid": "834", "url": "https://it.wikipedia.org/wiki?curid=5904934", "title": "All the Fine Young Cannibals", "text": ""}
{"id": "5904935", "revid": "767487", "url": "https://it.wikipedia.org/wiki?curid=5904935", "title": "Look What I Got!", "text": "Look What I Got! \u00e8 un album in studio della cantante jazz statunitense Betty Carter, pubblicato nel 1988."}
{"id": "5904939", "revid": "287204", "url": "https://it.wikipedia.org/wiki?curid=5904939", "title": "Comanche Station", "text": ""}
{"id": "5904941", "revid": "767487", "url": "https://it.wikipedia.org/wiki?curid=5904941", "title": "It's Not About the Melody", "text": "It's Not About the Melody \u00e8 un album in studio della cantante jazz statunitense Betty Carter, pubblicato nel 1992."}
{"id": "5904943", "revid": "834", "url": "https://it.wikipedia.org/wiki?curid=5904943", "title": "The Little Shop of Horrors", "text": ""}
{"id": "5904944", "revid": "1543377", "url": "https://it.wikipedia.org/wiki?curid=5904944", "title": "Singoli al numero uno nella Billboard Hot 100 nel 1996", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904945", "revid": "834", "url": "https://it.wikipedia.org/wiki?curid=5904945", "title": "Little Shop of Horrors", "text": ""}
{"id": "5904947", "revid": "767487", "url": "https://it.wikipedia.org/wiki?curid=5904947", "title": "Pro Patria Gallaratese G.B. 1996-1997", "text": "Questa pagina raccoglie le informazioni riguardanti la Pro Patria Gallaratese nelle competizioni ufficiali della stagione 1996-1997.\nStagione.\nNella stagione 1996-97 la Pro Patria ha disputato il girone A del campionato di Serie C2, con 51 punti ha ottenuto il terzo posto in classifica, ha disputato la semifinale playoff, perdendola con la Pro Sesto, ha vinto (1-0) in casa e perso (2-0) a Sesto San Giovanni, il torneo \u00e8 stato vinto con 64 punti dal Lumezzane che ha ottenuto la promozione diretta in Serie C1, la seconda promossa \u00e8 stata il Lecco che ha vinto i payoff."}
{"id": "5904948", "revid": "290023", "url": "https://it.wikipedia.org/wiki?curid=5904948", "title": "I'm Yours, You're Mine", "text": "I'm Yours, You're Mine \u00e8 un album in studio della cantante jazz statunitense Betty Carter, pubblicato nel 1997.\nSi tratta dell'ultimo disco registrato dall'artista prima della sua morte, avvenuta nel 1998."}
{"id": "5904952", "revid": "116382409", "url": "https://it.wikipedia.org/wiki?curid=5904952", "title": "Carrarese Calcio 1908 1987-1988", "text": "Questa voce raccoglie le informazioni riguardanti la Carrarese Calcio 1908 nelle competizioni ufficiali della stagione 1986-1987."}
{"id": "5904958", "revid": "481666", "url": "https://it.wikipedia.org/wiki?curid=5904958", "title": "David Harum", "text": ""}
{"id": "5904960", "revid": "6923", "url": "https://it.wikipedia.org/wiki?curid=5904960", "title": "Futbolo klubas Utenos Utenis", "text": "Il Futbolo klubas Utenos Utenis, meglio noto come Utenis Utena, \u00e8 una societ\u00e0 calcistica lituana con sede nella citt\u00e0 di Utena. Milita nella 1 Lyga, la seconda divisione del campionato lituano di calcio. La squadra gioca le partite casalinghe al Visagino centrinis stadionas.\nStoria.\nIl club venne fondato nel 1933 con il nome Utenis Utena. Nel 1946 \u00e8 stata adottata la denominazione \u017dalgiris Utena, dal 1955 la squadra \u00e8 stata nota come Spartakas Utena, dal 1957 come Nemunas Utena, dal 1961 come Vairas Utena e dal 1965 nuovamente come Utenis Utena. Dopo una presenza nel 1974, dal 1979 al 1987 ha partecipato per sette volte alla Auk\u0161\u010diausioji lyga, la massima serie del campionato regionale lituano.\nNel 2014 venne iscritto al campionato di 1 Lyga, seconda serie nazionale, concludendo la stagione al terzo posto nel girone promozione, venendo poi ammesso in A Lyga a completamento organici. Concluse la stagione 2015 al sesto posto, mentre nel 2016 concluse al settimo posto, venendo ammesso allo spareggio promozione/retrocessione contro il : dopo aver vinto in trasferta per 3-2, perse la gara di ritorno in casa per 0-1, mantenendo la categoria per la regola dei gol in trasferta. Al termine della stagione 2017, conclusa al sesto posto, il club annunci\u00f2 che, a causa di problemi economici, nella stagione successiva avrebbe disputato il campionato di 1 Lyga, seconda serie nazionale, non applicando per la licenza di A Lyga."}
{"id": "5904971", "revid": "1341291", "url": "https://it.wikipedia.org/wiki?curid=5904971", "title": "Klasika Primavera 2016", "text": "La Klasika Primavera 2016, sessantaduesima edizione della corsa e valida come evento del circuito UCI Europe Tour 2016 categoria 1.1, fu disputata il 10 aprile 2016, per un percorso totale di 171,5\u00a0km. Fu vinta dall'italiano Giovanni Visconti, al traguardo con il tempo di 3h56'44\" alla media di 43,467\u00a0km/h.\nAl traguardo 85 ciclisti portarono a termine la gara."}
{"id": "5904976", "revid": "767487", "url": "https://it.wikipedia.org/wiki?curid=5904976", "title": "Mister Chocolat", "text": "Mister Chocolat (\"Chocolat\") \u00e8 un film drammatico francese del 2016 diretto da Roschdy Zem e racconta la storia dei clown Raphael Padilla e George Foottit.\nTrama.\nNel 1897, un uomo di colore di nome Kananga (Rafael Padilla) recita un piccolo ruolo di cannibale nel modesto circo Delvaux. Il clown bianco George Foottit, che ha ricevuto l'ordine dal direttore del circo di rinnovare la sua esibizione, matura l'idea di collaborare con Kananga in un duetto che rappresenta un clown bianco autoritario e la sua vittima, un clown nero che prende il nome di \"Chocolat\", Cioccolato. Il duo comico viene accolto molto bene dal pubblico e il circo Delvaux comincia ad avere successo. La fama del circo si diffonde in tutta la Francia al punto che Joseph Oller, direttore del Nuovo Circo, convince Foottit e Chocolat a esibirsi nel suo circo. Il successo a Parigi \u00e8 immediato, e Chocolat diventa il primo artista nero della scena francese. Esaltato dai guadagni si lascia andare al gioco e alle donne.\nAlcuni pubblicitari come F\u00e9lix Potin decidono di utilizzare l'immagine di Chocolat per i manifesti pubblicitari dei loro prodotti mostrandolo con il muso di una scimmia. Chocolat, fino a quel momento maltrattato umoristicamente dal suo compagno di scena, non si era offeso per i calci, gli schiaffi e le umiliazioni subite, ma queste pubblicit\u00e0 lo feriscono e, poco a poco, si oppone al dominio di un clown bianco e desidera avere un vero nome, quello della sua giovinezza da schiavo, Rafael Padilla, per diventare finalmente autonomo. Mano a mano che impara a leggere si appassiona a Shakespeare e si vede gi\u00e0 proiettato nel ruolo di Otello, personaggio di colore fino a quel momento interpretato in Francia da attori bianchi truccati di nero."}
{"id": "5904981", "revid": "1573940", "url": "https://it.wikipedia.org/wiki?curid=5904981", "title": "Chiesa di San Gaudenzo", "text": "L'antica Chiesa di San Gaudenzo era una chiesa cattolica di Rimini, costruita nel 1856. \nL'edificio fu distrutto sotto i bombardamenti del 1944. Nel dopoguerra fu costruita una chiesa pi\u00f9 grande.\nStoria.\nNel XIX secolo il Borgo Sant'Andrea, situato fuori dalle mure medievali nei pressi di Porta Montanara, inizi\u00f2 a svilupparsi con la nascita di attivit\u00e0 industriali. Il borgo prendeva il nome dall'antica chiesa dedicata ai Santi Andrea, Donato e Giustina, distrutta durante l'assedio di Rimini del 1463. Con l'ampliarsi del borgo nacque l'esigenza di una nuova chiesa, che fu inaugurata nel 1856 su progetto di Filippo Morolli. Si decise di dedicare l'edificio a San Gaudenzo, patrono della citt\u00e0. Rimini infatti non aveva pi\u00f9 una chiesa dedicata al patrono dopo che il Santuario di San Gaudenzio, costruito sulla via Flaminia nei pressi del luogo presunto del martirio, era stato distrutto durante l'occupazione Napoleonica.\nIl campanile originale fu distrutto dal terremoto del 1916 e ricostruito nel 1921.\nLa chiesa sub\u00ec il primo, rilevante danno quando il 6 marzo 1943 la sua facciata fu colpita da un aereo da addestramento impegnato in un'esercitazione. Una lapide posta sul lato sinistro del nuovo edificio ricorda l'evento.\nLa chiesa fu definitivamente rasa al suolo durante i bombardamenti avvenuti tra il 12 e il 15 marzo 1944.\nNel dopoguerra fu costruita una nuova chiesa su progetto di Luigi Campanini, che si discostava in stile e dimensioni dalla precedente. I lavori iniziarono nel 1948 e terminarono nel 1950.\nArchitettura.\nLa chiesa era a navata unica, con abside piano e cappelle laterali. Per volont\u00e0 del progettista l'interno era semplice, privo di stucchi e pitture, e con decorazioni limitate a cornici e lesene modanate.\nOpere d'arte.\nMolte delle opere d'arte custodite all'interno della chiesa sono state distrutte durante i bombardamenti. Tra le opere perdute vi \u00e8 la pala d'altare rappresentante San Gaudenzo, opera del riminese Francesco Brici (1870-1950), dipinta a tempera sul muro e risalente al 1918. Sebbene solo scalfita dalle bombe, fu distrutta durante i lavori per la costruzione della nuova chiesa, in quanto il muro su cui era dipinta fu demolito per poter ingrandire l'edificio. \nLe uniche opere superstiti sono un \"San Sebastiano\" del Seicento, copia da Guido Reni, una \"Visione di San Gaetano\", in passato attribuita a don Stefano Montanari e oggi al suo allievo Agostino Boldrini, e un \"San Giuda Taddeo\" di Francesco Brici."}
{"id": "5904982", "revid": "481666", "url": "https://it.wikipedia.org/wiki?curid=5904982", "title": "The Devil Horse", "text": ""}
{"id": "5904983", "revid": "767487", "url": "https://it.wikipedia.org/wiki?curid=5904983", "title": "Pro Patria Gallaratese G.B. 1995-1996", "text": "Questa pagina raccoglie le informazioni riguardanti la Pro Patria Gallaratese nelle competizioni ufficiali della stagione 1995-1996.\nStagione.\nNella stagione 1995-96 la Pro Patria ha disputato il girone A del campionato di Serie C2, con 55 punti ha ottenuto il quinto posto in classifica, ha disputato e perso la semifinale playoff contro il Lumezzane, pareggiando in casa (0-0) e perdendo fuori (1-0), il torneo \u00e8 stato vinto dal Novara con 67 punti che ha ottenuto la promozione diretta in Serie C1, la seconda promossa \u00e8 stata l'Alzano Virescit che ha vinto i playoff."}
{"id": "5904987", "revid": "1543377", "url": "https://it.wikipedia.org/wiki?curid=5904987", "title": "Singoli al numero uno nella Billboard Hot 100 nel 1997", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5904991", "revid": "287204", "url": "https://it.wikipedia.org/wiki?curid=5904991", "title": "Gossau (Svizzera)", "text": ""}
{"id": "5904997", "revid": "984922", "url": "https://it.wikipedia.org/wiki?curid=5904997", "title": "Castel Campanile", "text": "Castel Campanile era un antico casale dell'agro romano ora frazione facente parte del comune di Fiumicino.\nStoria.\nLe prime notizie del territorio si hanno nel 1239 in una bolla di papa Gregorio IX quando il \"Castrum Campanilis\" viene elencato tra le dipendenze del vescovo di Porto e Santa Rufina, successivamente appare come appartenente, tra le altre tenute dei dintorni, alla potente famiglia romana trasteverina dei Normanni-Alberteschi che lo tennero fino all'estinzione di questi negli Anguillara. Nel XVI secolo appartenne ai Cenci per passare successivamente ai Borghese con una estensione di 565 rubbia pari a circa 1017 ettari.&lt;br&gt; Parte del territorio noto come tenimento di San Lorenzo di Castel Campanile confinante con il territorio di Ceri, appartenne all'Ordine dei Templari per passare alla precettoria di Santa Maria del Priorato o \"de Aventino\" dell'Ordine di Malta.&lt;br&gt;\nAll'interno della tenuta \u00e8 presente il Castellaccio, avanzi di una struttura fortificata da riferire al \"castrum novum\" edificato dai discendenti di Alberto dei Normanni nel XIII secolo. &lt;br&gt;\nNel catasto annonario di fine secolo XVIII confinava con il territorio di Ceri e con le tenute di Torrimpietra, Palidoro e Tragliatella."}
{"id": "5904999", "revid": "461603", "url": "https://it.wikipedia.org/wiki?curid=5904999", "title": "Georgios Savva", "text": ""}
{"id": "5905000", "revid": "1305772", "url": "https://it.wikipedia.org/wiki?curid=5905000", "title": "Did I Shave My Legs for This?", "text": "Did I Shave My Legs for This? \u00e8 il primo album in studio della cantante statunitense Deana Carter, pubblicato il 1\u00ba marzo 1995 dalla Patriot Records.\nDescrizione.\nAnticipato dal singolo \"Angel Without a Prayer\", l'album si compone di dodici brani, tutti caratterizzati dall'unione di sonorit\u00e0 folk, country moderno e pop.\nL'anno seguente l'album \u00e8 stato ripubblicato dalla Capitol Nashville per il mercato statunitense con una copertina differente e una lista tracce completamente rivisitata, con la sostituzione di alcuni brani (tra cui il sopracitato \"Angel Without a Prayer\" e il secondo singolo \"Are You Coming Home Today?\") in favore di altri, come i singoli \"We Danced Anyway\" e \"Strawberry Wine\".\nFormazione.\nCrediti tratti dall'edizione statunitense dell'album."}
{"id": "5905002", "revid": "461603", "url": "https://it.wikipedia.org/wiki?curid=5905002", "title": "Pavlos Savva", "text": ""}
{"id": "5905013", "revid": "834", "url": "https://it.wikipedia.org/wiki?curid=5905013", "title": "Snow White and the Three Stooges", "text": ""}
{"id": "5905014", "revid": "827882", "url": "https://it.wikipedia.org/wiki?curid=5905014", "title": "Angle Man", "text": "Angle Man \u00e8 un personaggio immaginario che compare nelle pubblicazioni DC Comics e relativi media, comunemente come avversario di Wonder Woman. La sua prima comparsa (\"Wonder Woman\" vol. 1 n. 62 pubblicato nel 1953), scritto da Robert Kannigher e illustrato dall'artista originale di Wonder Woman Harry G. Peter, lo present\u00f2 come \"Angle\" Andrews, un genio criminale in giacca e cravatta in grado di esaminare ogni \"angolo\" della preparazione di un crimine. Ricomparve un anno dopo ribattezzato come Angle Man in \"Wonder Woman\" n. 70 (novembre 1954). Il personaggio fu rinnovato nella Silver Age come un criminale con un costume vivace che porta con s\u00e9 un'arma triangolare chiamata \"angolatore\" che pu\u00f2 deformare le relazioni spaziali, le fasi dimensionali e teletrasportare oggetti e persone.\nStoria di pubblicazione.\nAngle Man fu creato per diventare un nemico ricorrente di Wonder Woman durante il periodo in cui Robert Kannigher era lo scrittore ufficiale del fumetto.\nAlla fine degli anni '40, quando gli arretrati delle storie di Marston vennero accantonati e la sua famiglia smise di scriverne, e negli anni '50, Kannigher elimin\u00f2 la maggior parte dei personaggi di supporto, anche brevemente, come le Amazzoni dell'Isola Paradiso, presentando invece Wonder Woman in tre corti uno indipendente dall'altro, piuttosto che come tre capitoli della stessa storia. I corti lasciarono poco spazio per le caratterizzazioni e le storie elaborate, e per un po' presentarono Wonder Woman come una combattente del crimine a tempo pieno frequentemente bersagliata dalla malavita criminale.\nAngle Man emerse dopo una serie di racconti in cui Kannigher present\u00f2 una malavita disperata che cercava esperti in piani elaborati cos\u00ec da eliminare Wonder Woman. Dopo una storia con Plotter e Brain, Kannigher si concentr\u00f2 su Angle Man, un personaggio i cui trucchi sono schemi basati sugli angoli. \"Wonder Woman\" n. 62 vide \"Angle\" Andrews, e cominciando da \"Wonder Woman\" n. 70 l'eroina si batt\u00e9 contro qualcuno noto semplicemente come Angle Man.\nLe avventure della Silver Age di \"Wonder Woman\" cominciarono a presentare criminali una-tantum e morali, e Angle Man e il Duca dell'Inganno furono personaggi ricorrenti per un certo periodo.\nAngle Man fu lasciato indietro negli anni '60, quando \"Wonder Woman\" cambi\u00f2 dalle caratteristiche supereroiche ad avventure urbane e di spionaggio della normale Diana Prince, ma riemerse negli anni '70 con un costume da criminale pi\u00f9 tradizionale, ora equipaggiato con un dispositivo \"angolatore\" pi\u00f9 super potente.\nBiografia del personaggio.\nCi furono diverse incarnazioni di Angle Man nella continuit\u00e0 dell'Universo DC.\nVersioni Golden Age e Silver Age.\nAngle Man fu un criminale senza successo che divenne ossessionato dai crimini con \"angoli\" imbattibili. Afflisse Wonder Woman con una serie di piani gradualmente pi\u00f9 astuti che coinvolgevano gli \"angoli; non \u00e8 chiaro se possiede una controparte su Terra-Due.\nRicomparve indossando ora un costume giallo e verde e con in mano l'Angolatore, un Triangolo di Penrose che pu\u00f2 deformare il tempo e lo spazio in una variet\u00e0 di modi. Una pagina di quel numero spieg\u00f2 che fu reclutato e attrezzato dal fondatore della Societ\u00e0 segreta dei super criminali, Darkseid solo per poter utilizzare l'Angolatore al fine di aprire uno squarcio nel futuro in cui Darkseid fu sconfitto e cacciato dalla posizione di leader della Societ\u00e0. Cominci\u00f2 cos\u00ec a ricomparire anche nelle storie dedicate a Wonder Woman e a un certo punto si scontr\u00f2 anche con l'amica di Diana, Etta Candy.\nQuesto Angle Man mor\u00ec nella serie del 1985 \"Crisi sulle Terre infinite\", teoricamente come risultato del tentativo di utilizzare l'Angolatore durante gli sconvolgimenti di massa causati dall'evento.\nEra Moderna.\nDopo gli eventi di \"Crisi sulle Terre Infinite\", l'intera storia dell'Universo DC fu cancellata e ricominciata con gli stessi noti personaggi, ma con nuove origini. Nel caso di Angle Man, inizialmente comparve brevemente ancora vivo e senza costume nel fumetto di \"Flash\" come uno dei tanti criminali il cui equipaggiamento era stato stanziato da Replicant, un criminale assorbi arma.\nSuccessivamente, durante il periodo di Phil Jimenez su \"Wonder Woman\", fu rinnovato in Angelo Bend, un abile ladro gentiluomo italiano su commissione che utilizzava uno speciale \"angolatore\" per fuggire alle autorit\u00e0. Fu catturato da Donna Troy mentre cercava di rubare un antico artefatto da un museo. Anche se Donna, nei panni di Troia, cerc\u00f2 di fermarlo, suscit\u00f2 in Angle Man una piccola cotta. Divenne cos\u00ec infatuato di lei che istintivamente si teletrasport\u00f2 da lei su Themyscira in cerca dell'aiuto di Donna quando fu attaccato da una Furia che possedeva il corpo di Barbara Minerva. Pi\u00f9 avanti si venne a sapere che fu assunto proprio da Barbara, che avendo perso i suoi poteri a beneficio di Sebastian Ballesteros, necessitava quell'artefatto rubato per riottenerli. Lo si vide poi pi\u00f9 avanti al funerale di Donna Troy, dopo che l'eroina fu uccisa da un Superman robot.\nLa volta successiva comparve dentro una grande squadra di super criminali formata dal nemico di Wonder Woman Devastation, mentre come nemico di Cassie Sandsmark, Devastation form\u00f2 un gruppo per sconfiggere una Young Justice adesso sciolta.\nIl ladro sofisticato re-immaginato da Jimenez fu successivamente scritto con una personalit\u00e0 del tutto diversa, pi\u00f9 letale e ossessiva.\nBend comparve durante \"Crisi infinita\" come membro della \"Societ\u00e0 dei Super Criminali\" che operava nell'East End di Gotham City. Catwoman si infiltr\u00f2 nella squadra fingendo di essere nuovamente una criminale per avvicinarsi alla Societ\u00e0, ma quando Bend scopr\u00ec il suo doppio gioco la attacc\u00f2, sparandole allo stomaco e accoltellandola alla testa con una lama a forma di triangolo. Tuttavia, la Catwoman \"uccisa\" da Angle Man era in realt\u00e0 un nuovo Clayface che si era di recente incontrato con Catwoman, che gli aveva chiesto aiuto. Comparve poi la vera Catwoman e, durante l'attacco ai criminali, sconfisse Bend colpendolo brutalmente con una mazza da baseball.\nUn anno dopo, Selina Kyle abbandon\u00f2 il ruolo di Catwoman dopo aver partorito, e la sua amica Holly Robinson ne divenne la nuova incarnazione. Bend, ora ossessionato dall'idea di vendicarsi di Catwoman, prese Holly di mira senza sapere che bersagliava la persona sbagliata. Fu sconfitto da Holly una volta (il combattimento brutale fu ripreso su nastro), e fu poi avvicinato da un nuovo criminale chiamato Film Freak, forse un successore di un nemico omonimo di Batman morto di recente. Quando Film Freak dedusse l'identit\u00e0 segreta di Selina, i due criminali lanciarono un attacco al suo appartamento, e nel corso dell'attacco minacci\u00f2 di uccidere il figlio di Selina e di rivelare la sua identit\u00e0 segreta al mondo criminale. Naturalmente questi piani furono sventati quando Selina chiamo Zatanna in aiuto, che effettu\u00f2 un lavaggio del cervello ai due uomini. Questo port\u00f2 Angle Man a confessare obbligatoriamente i suoi crimini alla Polizia di Gotham City dopo aver ricordato i suoi giorni pi\u00f9 gloriosi come super criminale.\nAngle Man comparve successivamente come alleato di Circe che mise insieme una massiccia squadra di criminali per attaccare Wonder Woman. Angle Man inform\u00f2 Diana che Circe aveva amplificato i suoi poteri e utilizz\u00f2 il suo Angolatore per replicare s\u00e9 stesso come uno strumento da accoltellamento a forma di proiettile. Lui e i suoi compagni di squadra erano in procinto di sconfiggere Wonder Woman quando l'eroina fu salvata da un gruppo di sue alleate Amazzoni. Angle Man fu messo k.o. da Robin in un combattimento corpo a corpo e quindi arrestato dalle autorit\u00e0 del Dipartimento degli Affari Metaumani. Dopo che Angle Man fu condannato e incarcerato, i suoi Angolatori furono confiscati da Nemesis e messi sotto il controllo del governo.\nThe New 52.\nAngle Man viene visto all'interno di un bar assistendo alla notizia della relazione romantica tra Superman e Wonder Woman. Comparve poi come partecipante ad un incontro di numerosi super criminali durante la storia di \"Forever Evil\". Pi\u00f9 recentemente, si scopr\u00ec che Angle Man \u00e8 il figlio di Vandal Savage. Dopo aver fallito un attacco contro Superman e Wonder Woman, Angle Man fu catturato e poi ucciso da suo padre per insubordinazione.\nPoteri.\nAngle Man non ha poteri speciali, ma possiede un oggetto noto come \"Angolatore\" che pu\u00f2 alterare oggetti e ubicazione secondo i desideri di chi lo possiede, a volte sfidando la gravit\u00e0 o attraverso il teletrasporto."}
{"id": "5905016", "revid": "126257", "url": "https://it.wikipedia.org/wiki?curid=5905016", "title": "Festa del Carroccio", "text": ""}
{"id": "5905019", "revid": "834", "url": "https://it.wikipedia.org/wiki?curid=5905019", "title": "Five Miles to Midnight", "text": ""}
{"id": "5905020", "revid": "123911021", "url": "https://it.wikipedia.org/wiki?curid=5905020", "title": "Gitte H\u00e6nning", "text": "Figlia d'arte (suo padre era il bandleader e compositore Otto H\u00e6nning , assieme al quale ha iniziato la propria carriera), ha al suo attivo una trentina di album e una settantina di singoli e si \u00e8 aggiudicata per cinque volte il diapason d'oro. Tra i suoi brani di maggiore successo, figurano \"Jeg vil giftes mer farmand\" (versione danese della canzone tedesca \"Ich heirate Papi\") e \"Ich will 'nen Cowboy als Mann\".\n\u00c8 apparsa inoltre in vari film tedeschi e danesi e in oltre 120 programmi televisivi tra Scandinavia, Germania, Belgio, Paesi Bassi e Regno Unito.\nBiografia.\nGitte H\u00e6nning-Johansson nasce ad Aarhus il 29 giugno 1946.\nInizia ad esibirsi come cantante in televisione a soli 8 anni assieme al padre e a 12 anni \u00e8 gi\u00e0 una star in tutta la Scandinavia .\nNel frattempo, nel 1956, fa il suo debutto al cinema interpretando il ruolo della piccola Gitte nel film danese \"Den kloge mand\".\nNel 1963 rappresenta al Danimarca all'Eurovision Song Contest, classificandosi al quarto posto.\nNello stesso anno, vince i Deutsche Schlager-Festspiele di Baden-Baden con il brano \"Ich will 'nen Cowboy als Mann\". Il brano costituisce anche un successo discografico, raggiungendo il primo posto della classifica dei singoli pi\u00f9 venduti in Germania e rimanendo in classifica per 21 settimane. Deutschen Schlager-Festspiele\nNel 1967, compare nel film, diretto da Gabriel Axel, \"Den r\u00f8de kappe\".\nNel 1973 rappresenta la Germania all'Eurovision Song Contest, interpretando il brano \"Junger Tag\", che si classifica all'ottavo posto.\nL'anno seguente, sposa il suo manager Jo Geistler, dal quale si separer\u00e0 soltanto due anni dopo.\nAll'inizio degli anni ottanta, inizia una collaborazione con il produttore Peter Kirsten e con il paroliere Michael Kunze e torna al successo interpretando una cover del brano composto da Andrew Lloyd Webber e Don Black \"Take That Look Off Your Face\".\nNel 1981, si aggiudica uno dei premi di categoria del Diapason d'oro, premio istituito proprio in quell'anno.\nNel 1990, fa il proprio debutto a Berlino nel musical \"Shakespeare und Rock'n'Roll\". \nDal 2001 al 2003, effettua una tourn\u00e9e in tutta la Germania.\nNel 2012, partecipa al programma di RTL Television \"Let's Dance\", ma \u00e8 costretta ad abbandonare lo show a causa della morte della sorella Jette, sconfitta dal cancro."}
{"id": "5905021", "revid": "1543377", "url": "https://it.wikipedia.org/wiki?curid=5905021", "title": "Singoli al numero uno nella Billboard Hot 100 nel 1998", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905025", "revid": "767487", "url": "https://it.wikipedia.org/wiki?curid=5905025", "title": "Leslie Carter", "text": "Biografia.\nNata in Florida da Robert Gene Carter e Jane Elizabeth Carter, \u00e8 la terza di sei figli tra cui i cantanti Aaron Carter e Nick Carter (Backstreet Boys).\nNel 1999 ha firmato un contratto discografico con la DreamWorks Records. Nel gennaio 2001 pubblica il singolo \"Like Wow!\", che appare nella del film d'animazione \"Shrek\".\nIl suo album discografico d'esordio \"Like Wow!\", la cui uscita era prevista per l'aprile 2001, non \u00e8 mai stato pubblicato.\nNel 2006 ha fatto parte, con i suoi fratelli, del cast del reality show \"House of Carters\".\nNel 2008 si \u00e8 sposata con Mike Ashton ed \u00e8 andata a vivere in Canada. Proprio in Canada ha ricominciato a cantare e a esibirsi con un gruppo chiamato The Other Half. Nel 2011 ha avuto una figlia.\nNel gennaio 2012, a soli 25 anni, \u00e8 deceduta vicino a New York. Alla base della sua morte vi era probabilmente una dipendenza da farmaci."}
{"id": "5905026", "revid": "287204", "url": "https://it.wikipedia.org/wiki?curid=5905026", "title": "Gitte Haenning", "text": ""}
{"id": "5905027", "revid": "834", "url": "https://it.wikipedia.org/wiki?curid=5905027", "title": "The Wonderful World of the Brothers Grimm", "text": ""}
{"id": "5905028", "revid": "762947", "url": "https://it.wikipedia.org/wiki?curid=5905028", "title": "Northern Ballet", "text": "Il Northern Ballet, precedentemente conosciuto come \"Northern Ballet Theatre\", \u00e8 una compagnia di danza con sede nella citt\u00e0 di Leeds, nel West Yorkshire dell'Inghilterra. \n\u00c8 caratterizzato da un repertorio di stile neoclassico-narrativo in cui l'accento \u00e8 posto sul racconto della storia e sulla tecnica classica dei danzatori.\nStoria.\nIl Northern Dance Theatre fu fondato nel 1969 dal canadese Laverne Meyer, formatosi come danzatore presso il \"Western Theatre Ballet\" di Bristol, la prima compagnia di danza inglese con sede al di fuori di Londra.\nMeyer, per il suo progetto, fu sostenuto dall\u2019\"Arts Council\", dal \"North West Art\" e molti altri enti britannici e la compagnia and\u00f2 in scena per la prima volta nel novembre 1969 allo \"University Theatre\" di Manchester, accompagnata dai musicisti del Royal Northern College of Music.\n1976-1987, direzione di Robert de Warren.\nRobert de Warren, danzatore classico con esperienza lavorativa presso il Royal Ballet e le maggiori compagnie tedesche, fu nominato direttore artistico nel 1976. \nLa compagnia, rinominata Northern Ballet Theatre, contava pi\u00f9 di 20 danzatori e pot\u00e9 quindi lavorare, oltre che su nuove produzioni, anche su balletti di repertorio in scala ridotta: de Warren collabor\u00f2 con numerosi coreografi internazionali tra cui August Bournonville, Michael Fokine, Walter Gore, John Cranko e Royston Maldoom.\nDe Warren assunse Alicia Markova come insegnante durante le produzioni Les Sylphides e Giselle, nomin\u00f2 Rudolf Nureyev guest artist e la principessa Margaret, contessa di Snowdon, divenne sostenitrice del Northern Ballet Theatre.\nInoltre, la compagnia inizi\u00f2 a costruirsi una fama a livello internazionale: de Warren offr\u00ec contratti di lavoro a ballerini provenienti da Francia, Italia, Cina e Giappone e propose tourn\u00e9e ad Hong Kong e in Italia.\nDopo 11 anni come direttore artistico, nel 1987 Robert de Warren accett\u00f2 una nuova posizione presso il Teatro alla Scala di Milano.\n1987-1998, direzione di Christopher Gable.\nChristopher Gable inizi\u00f2 a collaborare con la compagnia nel 1987. In quell'anno, essendo il centenario dalla nascita del pittore L. S. Lowry, Gable torn\u00f2 in scena dopo 20 anni in un balletto commissionato alla compagnia per celebrare la vita e le opere dell'artista.\nCome direttore artistico, Gable riusc\u00ec a rendere ancora pi\u00f9 popolare la compagnia all'interno della relativamente piccola rete di teatri del Regno Unito e attir\u00f2 nuovo pubblico grazie al suo stile di danza teatrale, commovente e drammatico.\nDopo il primo successo di \"Un uomo semplice\", si susseguirono le produzioni complete del \"Lago dei cigni, Romeo e Giulietta, I Bront\u00ebs, Il Canto di Natale, Le fantastiche avventure di Don Chisciotte, Dracula, Giselle, Il gobbo di Notre Dame\": molte di queste produzioni vinsero importanti premi rendendo il Northern Ballet Theatre una delle pi\u00f9 importanti compagnie inglesi.\nPer sviluppare le abilit\u00e0 teatrali dei danzatori, Gable inser\u00ec un programma di teatro, canto e mimo: \u00e8 da questo momento che i ballerini della compagnia vennero apprezzati, oltre che per la loro tecnica, anche per la loro espressivit\u00e0, paragonabile a quella di attori.\nGable, durante la direzione della compagnia, fu anche direttore della Central School of Ballet di Londra, la quale formava giovani ballerini che avrebbero proseguito la loro carriera artistica all'interno del Northern Ballet Theatre.\nQuando Gable mor\u00ec nel 1998, la compagnia continu\u00f2 la sua ascesa con una fama sempre maggiore anche all'estero e le sue produzioni vennero richieste dal \"Norwegian National Ballet\", dall' \"Atlanta Ballet\" e dal \"Royal New Zeland Ballet\".\n1999-2000, direzione di Stefano Giannetti.\nStefano Giannetti divenne il quarto direttore artistico del Northern Ballet Theatre nel Maggio 1999, dopo aver ricoperto come ballerino ruoli da solista all'English National Ballet e alla Deutsche Oper.\nIl suo lavoro pi\u00f9 importante con la compagnia fu un adattamento del romanzo \"Grandi speranze\" di Charles Dickens.\nGiannetti lasci\u00f2 la compagnia nel maggio 2000 per proseguire la sua carriera di coreografo internazionale.\nDal 2001, direzione di David Nixon.\nDavid Nixon fu nominato direttore artistico nell'agosto 2001, dopo una carriera da primo ballerino presso il \"National Ballet of Canada\".\nNel febbraio 2002 venne presentata la prima produzione sotto la sua direzione, ovvero la versione rivisitata di \"Madama Butterfly\", seguita dalla produzione \"I Got Rhythm\" (un tributo alla musica di George e Ira Gershwin) e dal primo lavoro realizzato interamente da Nixon, la produzione \"Cime tempestose\", basata sul romanzo di Emily Bront\u00eb. \nDurante gli anni seguenti si susseguirono numerose nuovi lavori: \"Sogno di una notte di mezza estate\" (che permise per la prima volta alla compagnia di esibirsi alla \"West Yorkshire Playhouse\"), \"Il lago dei cigni\", \"Peter Pan\", \"I tre moschettieri\", \"La storia della Bella Addormentata\", \"Lo schiaccianoci\" e \"Amleto\".\nNel settembre 2010, in coincidenza con il trasferimento di sede nel quartiere culturale di Quarry Hill a Leeds, il nome della compagnia venne modificato nell'attuale Northern Ballet. \nNel 2011, in occasione del decimo anniversario di direzione artistica di Nixon, vennero presentate al Leeds Grand Theatre le nuove produzioni di \"Cleopatra\" e \"La Bella e la Bestia\".\nNella stagione 2012/2013 iniziarono ad essere portate in scena produzioni create per un pubblico di bambini. La prima di queste fu \"Il brutto anatroccolo\", coreografato dai ballerini Dreda Blow e Sebastian Loe. A questa fecero seguito \"I tre porcellini\" (2013/2014), coreografata dalle ballerine Hannah Bateman e Victoria Sibson, \"Gli elfi e il calzolaio\" (2014/2015), coreografata dal Maestro Daniel de Andrade su musica composta appositamente da Philip Feeney, \"La lepre e la tartaruga\" (2015/2016), su musica di Bruno Merz e coreografie di Dreda Blow e Sebastian Loe.\nNella stagione 2014/2015, il Northern Ballet ha celebrato l'anniversario dei suoi 45 anni portando in scena, il 14 marzo 2015 al Leeds Grand Theatre, lo spettacolo \"Sapphire Gala\": in esso i danzatori della compagnia sono stati affiancati dal ballerino Xander Parish del Mariinsky Ballet e da artisti provenienti da Australian Ballet, Hamburg Ballet, Royal Ballet e Phoenix Dance Theatre.\nRiconosciuta come una delle maggiori compagnie di danza del Regno Unito \u00e8 adesso anche molto richiesta all'estero con spettacoli in Cina, Bangkok, Milano, Barcellona e Miami.\nLa nuova sede.\nInaugurata il 22 gennaio 2011 con la presenza del Principe Edoardo, la nuova sede del Northern Ballet si trova nel centro di Leeds nel quartiere culturale di Quarry Hill, dove hanno sede anche la West Yorkshire Playhouse, la BBC Leeds, lo Yorkshire Dance e il Leeds College of Music.\nCostata 12 milioni di sterline, la sede \u00e8 stata progettata dalla \"Strategic Design Alliance\" e realizzata dalla \"Wates Construction\".\nLa struttura comprende sette sale di danza, un teatro da 230 posti, una sala benessere (dotata di vasca idromassaggio e sauna) con la presenza di fisioterapisti e massaggiatori, un reparto costumi, uffici e sale per conferenze ed esposizioni.\nL'edificio \u00e8 una struttura a pannelli: quelli interni, integrati e non visibili, sono in legno per un maggiore isolamento termico, mentre la facciata \u00e8 composta da pannelli di zinco anti-pioggia. Peculiarit\u00e0 della facciata \u00e8 la vetrata di un'altezza pari a 20 metri: questa massimizza la luce naturale sull'ingresso e la reception e fornisce una forte connessione visiva dall'esterno sugli spazi comuni.\nLe sale di danza sono tutte rivolte verso sud per beneficiare della luce naturale durante la giornata; inoltre, alcune hanno accesso diretto a terrazzi esterni. \nSono dotate di pavimenti \"Harlequin Floors\": questi sono formati da tre strati di legno di conifera dove lo strato intermedio serve a dare elasticit\u00e0 allo strato superiore, in modo tale da avere un migliore assorbimento degli urti.\nLa sala del teatro, di 443 metri quadrati, pu\u00f2 essere suddivisa in due sale prova grazie alla presenza di una parete scorrevole insonorizzante. \nAspetto caratteristico del teatro \u00e8 la parete rivolta verso l'esterno: commissionata all'artista \"Jo Fairfax\", si tratta di una vetrata di lunghezza pari alla sala e di altezza terra-cielo con stampe di ballerine tali da dare ai passanti un'illusione di movimento.\nPrincipali produzioni, dal 2003.\n1984.\nSuddiviso in due atti per una durata totale di 95 minuti, \u00e8 basato sul romanzo \"1984\" di George Orwell.\nCoreografato da Jonathan Watkins e su musiche del compositore Alex Baranowski, il balletto \u00e8 caratterizzato dall'utilizzo di tecnologie digitali innovative e design video progettati da Andrezej Goulding.\nLa prima si \u00e8 tenuta alla West Yorkshire Playhouse di Leeds nel settembre 2015 ed \u00e8 stata successivamente ripresa durante lo spettacolo al Palace Theatre di Manchester grazie alla collaborazione con la BBC ed il \"The Space\", in modo da rendere lo spettacolo accessibile ad un ampio pubblico. \nInoltre, \u00e8 andata in scena al Lyceum Theatre di Sheffield, al Theatre Royal di Nottingham, al Mayflower Theatre di Southampton e al Sadler's Wells di Londra.\nProtagonisti sono stati Martha Leebolt e Tobias Batley nei ruoli di Julia e Winston Smith, con Javier Torres come O'Brien.\nCanto di Natale.\n\"A Christmas Carol\" \u00e8 suddiviso in 3 atti per una durata, compresi gli intervalli, di 2 ore e 10 minuti. \nLa trama si basa sul racconto omonimo di Charles Dickens, il pi\u00f9 importante all'interno della serie di racconti \"Libri di Natale\".\nIl balletto \u00e8 diretto da Christopher Gable e coreografato dal romano Massimo Moricone, la musica \u00e8 stata creata appositamente dal compositore Carl Devis ed \u00e8 stata suonata dal vivo dalla \"Northern Ballet Sinfonia\".\nLa produzione \u00e8 stata portata in scena per la prima volta nel 1993 ed \u00e8 stata trasmessa in TV dalla BBC.\nSoltanto a partire dal 2003 \u00e8 stata nuovamente proposta (presso il Theatre Royal di Norwich ed il Leeds Grand Theatre) riscuotendo successo. \nSuccessivamente, nel 2006 (presso il Marlowe Theatre di Canterbury, il Theatre Royal di Norwich, il New Theatre di Hull, il Lyceum Theatre di Sheffield, il Theatre Royal di Bath ed il Leeds Grand Theatre), nel 2009 (presso il Milton Keynes Theatre, il Lyceum Theatre di Sheffield, il Theatre Royal di Nottingham ed il Leeds Grand Theatre).\nNel 2010 \u00e8 stata presentata sul palco del \"Cultural Centre\" in Thailandia.\nNel 2013 \u00e8 nuovamente andata in tourn\u00e9e nel Regno Unito nei teatri di Norwich (Theatre Royal), Canterbury (Marlowe Theatre), Sheffield (Lyceum Theatre), Bradford (Alhambra Theatre) e Manchester (Palace Theatre).\nStoria della Bella Addormentata.\nLa produzione, portata in scena dalla compagnia nel 2007, \u00e8 un adattamento del racconto de \"La bella addormentata\".\nDi una durata complessiva di circa 2 ore e 30 minuti, \u00e8 stata diretta e coreografata da David Nixon su musiche di P\u00ebtr Il'i\u010d \u010cajkovskij, in combinazione con scenografie, luci, costumi ed effetti speciali dei designer francesi J\u00e9r\u00f4me Kaplan e Olivier Oudiou.\n\u00c8 stato possibile vederla presso il Leeds Grand Theatre, il Theatre Royal di Nottingham ed il New Victoria Theatre di Woking.\nLa Bella e la Bestia.\nLa produzione, suddivisa in un prologo e due atti, ha una durata di 125 minuti.\nSi basa sulla celebre fiaba de La bella e la bestia, portando sul palcoscenico l'insegnamento per bambini e adulti che la vera bellezza prescinde dall'apparenza fisica.\nSu coreografie e direzione di David Nixon, \u00e8 stata presentata nel 2011 e ha visto nei ruoli da protagonisti Martha Leebolt e Ashley Dixon.\nSar\u00e0 nuovamente in scena nella stagione 2016/2017 a Norwich (Theatre Royal), Nottingham (Theatre Royal), Newcastle (Theatre Royal), Southampton (Mayflower Theatre) e Leeds (Grand Theatre).\nCenerentola.\nLa produzione, suddivisa in due atti da circa 55 minuti ciascuno, si tratta della rivisitazione della fiaba popolare di Cenerentola.\nIl balletto \u00e8 ambientato in Russia in un tempo imprecisato in cui le persone credevano nella magia. Qui, una tradizionale giornata estiva si trasforma in tragedia poich\u00e9 Cenerentola, alla morte del padre, viene rifiutata dalle sorelle e dalla matrigna. Soltanto alla fine riesce ad ottenere una rivincita dalla vita, con il suo amore che viene ricambiato dal Principe Mikhail.\nSu direzione e con coreografie di David Nixon, le scenografie sono state progettate da Duncan Hayler con il supporto, per il settore delle luci, di Tim Mitchell.\n\u00c8 stata presentata in scena per la prima volta nel Dicembre 2013 al Leeds Grand Theatre e ha visto alternarsi nei tre diversi cast artistici Martha Leebolt, Dreda Blow e Lucia Solari per il ruolo di Cenerentola mentre il Principe Mikhail \u00e8 stato interpretato da Tobias Batley, Isaac Lee-Baker e Javier Torres.\nNella stagione autunnale 2014/2015 la produzione \u00e8 stata portata in tourn\u00e9e nel Regno Unito con spettacoli a Edinburgh (Festival Theatre), Hull (New Theatre), Cardiff (New Theatre), Norwich (Theatre Royal), Newcastle (Theatre Royal), Belfast (Grand Opera House), Manchester (Palace Theatre) e Sheffield (Lyceum Theatre).\nCleopatra.\nIl balletto, suddiviso in due atti da circa 55 minuti ciascuno, porta sulla scena la figura di Cleopatra: un'icona del mondo antico e allo stesso tempo rappresentazione della donna moderna sensuale e determinata. \nCleopatra, infatti, coraggiosa e impulsiva, riesce a ribaltare le convenzioni e a cambiare il corso della storia: il Northern Ballet \u00e8 andato a rappresentare la sua ascesa al potere, le sue relazioni amorose con gli uomini pi\u00f9 importanti dell'epoca e infine la sua caduta.\nLe musiche, suonate dal vivo dalla \"Northern Ballet Sinfonia\", sono state composte da Claude-Michel Sch\u00f6nberg, vincitore del Golden Globe e famoso per le musiche di \"Les Mis\u00e9rables\", mentre le coreografie sono state realizzate dal direttore David Nixon.\nLa produzione, ottenendo grande successo fin dalla sua prima tenutasi al Leeds Grand Theatre nel 2011, nello stesso anno \u00e8 stata portata in tourn\u00e9e a Hull (New Theatre), Sheffield (Lyceum Theatre), Cardiff (New Theatre), Milton Keynes (Theatre), Belfast (grand Opera House), Londra (Sadler's Wells), Nottingham (Theatre Royal), Woking (New Victoria Theatre), Norwich (Theatre Royal).\nNella stagione 2013/2014 \u00e8 stata nuovamente rappresentata al Leeds Grand Theatre e a Sheffield (Lyceum Theatre): in queste ultime rappresentazioni il ruolo di Cleopatra \u00e8 stato interpretato dalle soliste Martha Leebolt, Hannah Bateman e Michela Paolacci.\nPeter Pan.\nSuddivisa in due atti da circa 50 minuti, la produzione \u00e8 basata sulla figura di Peter Pan creata dallo scrittore scozzese James Matthew Barrie.\nPeter, alla ricerca della sua ombra assieme alla fatina Trilly, raggiunge la stanza dove i bambini Michael, John e Wendy stanno dormendo: questi, superato lo spavento iniziale, fanno amicizia con il ragazzo il quale, grazie all'aiuto della polvere magica di Trilly, insegna loro a volare e li guida verso \"Neverland\". \nQui vivono numerose e magiche avventure assieme ai bambini sperduti incontrando Capitan Uncino con i pirati, il coccodrillo e le sirene, per poi fare rientro nella tanto amata Londra.\nSu coreografia del direttore David Nixon, luci e scenografie di Peter Mumford e musiche del compositore Stephen Warbeck (vincitore del premio Oscar) suonate dal vivo dalla \"Northern Ballet Sinfonia\", \"Peter Pan\" \u00e8 considerata una tra le pi\u00f9 spettacolari produzioni della compagnia.\nNella stagione 2004/2005 \u00e8 stata portata in scena a Leeds (Grand Theatre), Edinburgh (Festival Theatre), Londra (Sadler's Wells), Thailandia (Cultural Centre), Bradford (Alhambra Theatre).\nNella stagione 2009/2010 a Leeds (Grand Theatre), Woking (New Victoria Theatre), Nottingham (Theatre Royal), Milton Keynes (Theatre), Norwich (Theatre Royal), Hong Kong (Grand Theatre), Macau (Cultural Centre).\nNella stagione 2014/2015 \u00e8 stata rappresentata per il periodo delle festivit\u00e0 natalizie presso il Grand Theatre di Leeds.\nHa visto alternarsi nel ruolo di Wendy le danzatrici Antoinette Brooks-Daw, Rachael Gillespie e Isadora Valero Meza mentre nel ruolo di Peter i ballerini Jeremy Curnier, Matthew Koon e Mlindi Kulashe. \nQueste recite hanno visto anche in scena, integrati al corpo di ballo, gli studenti del \"Graduate Professional Programme\" dell'accademia.\nIl grande Gatsby.\n\"Il grande Gatsby\", titolo originale \"The Great Gatsby\", ha una durata approssimativa di 140 minuti ed \u00e8 tratto dal romanzo omonimo dello scrittore statunitense Francis Scott Fitzgerald.\nCon coreografie del direttore David Nixon, lo stile dell'epoca rappresentata viene portato in scena tramite design scenico, curato da J\u00e9r\u00f4me Kaplan, e luci, gestite da Tim Mitchell. La musica, sempre dal vivo, \u00e8 stata suonata dalla \"Northern Ballet Sinfonia\".\nLa produzione \u00e8 stata presentata durante la stagione primaverile 2013/2014. La prima si \u00e8 tenuta presso il Grand Theatre di Leeds per poi partire per una tourn\u00e9e nel Regno Unito: \u00e8 stata danzata a Sheffield (Lyceum Theatre), Edinburgh (Festival Theatre), Hull (New Theatre), Belfast (Grand Opera House), Milton Keynes (Theatre), Cardiff (New Theatre), Norwich (Theatre Royal), Londra (Sadler's Wells).\nNella stagione 2014/2015 \u00e8 stata portata nuovamente in tourn\u00e9e nelle citt\u00e0 di Woking (New Victoria Theatre), Nottingham (Theatre Royal), Canterbury (Marlowe Theatre), Bradford (Alhambra Theatre) Londra (Sadler's Wells), Norwich (Theatre Royal).\nNella stagione 2015/2016 \u00e8 andata in scena durante la tourn\u00e9e in Cina a Shanghai (Grand Theatre) e Beijing (National Centre for the Performing Arts).\nNelle rappresentazioni pi\u00f9 recenti il ruolo di Jay Gatsby \u00e8 stato interpretato dai danzatori Tobias Batley, Javier Torres e Giuliano Contadini mentre il ruolo di Daisy Buchanan \u00e8 stato danzato alternativamente da Martha Leebolt, Dreda Blow e Antoinette Brooks-Daw."}
{"id": "5905034", "revid": "436907", "url": "https://it.wikipedia.org/wiki?curid=5905034", "title": "Passione maledetta (singolo)", "text": "Passione maledetta \u00e8 un singolo del gruppo musicale italiano Mod\u00e0, il terzo estratto dal loro sesto album in studio \"Passione maledetta\", pubblicato il 15 aprile 2016.\nLa canzone.\nSesta traccia dell'album a cui d\u00e0 il nome, il brano parla di chi confonde amore e sesso. Nella sua recensione dell'album, Fabio Fiume di \"All Music Italia\" lo definisce la migliore traccia del disco.\nVideo ufficiale.\nTerzo e penultimo capitolo della storia iniziata nel video di \"E non c'\u00e8 mai una fine\", il video ufficiale del brano, come quelli dei precedenti singoli \"E non c'\u00e8 mai una fine\" ed \"\u00c8 solo colpa mia\", \u00e8 stato girato a New York sotto la regia di Fabrizio De Matteis e Matteo Alberti."}
{"id": "5905054", "revid": "648716", "url": "https://it.wikipedia.org/wiki?curid=5905054", "title": "Solitaire du Figaro", "text": "La Solitaire du Figaro (in precedenze chiamata Course de l'Aurore) \u00e8 una regata in solitario e a tappe creata nel 1970 da Jean-Louis Guillemard e Jean-Michel Barrault. Il carattere \"monotipo\" della corsa, la presenza di grandi navigatori in solitario e l'apertura agli amatori ne fanno una delle corse pi\u00f9 importanti della vela sportiva in Francia.\nPresentazione.\nDal 1970 al 1979 la corsa \u00e8 organizzata dal giornale \"L'Aurore\", poi nel 1980, il quotidiano \"Le Figaro\" rileva \"L'Aurore\" e diventa il principale sponsor della regata. Il nome della corsa cambia da \"La Course de l'Aurore\" a \"La Solitaire du Figaro\".\nDal 2003 al 2008, l'azienda ottica Alain Afflelou \u00e8 uno sponsor associato. Il nome della corsa diventa allora ufficialmente \"La Solitaire Afflelou Le Figaro\".\nDal 2008 al 2011, il costruttore automobilistico Suzuki sostituisce lo sponsor precedente, la corsa diventa quindi \"La Solitaire du Figaro Suzuki\".\nDal 2011, la corsa diventa \"La Solitaire du Figaro \u00c9ric Bompard Cachemire\".\nLe caratteristiche della regata sono:\nPercorso.\nLa \"Solitaire du Figaro\" si svolge a tappe (solitamente quattro) e il percorso \u00e8 sempre diverso. Dalla sua creazione la corsa \u00e8 passata per 4 paesi (la Francia, la Spagna, l'Irlanda e l'Inghilterra) e in 5 mari (l'oceano Atlantico, il golfo di Biscaglia, la Manica, il mare d'Irlanda e il mare Celtico).\nClassi veliche.\nInizialmente, le barche erano delle barche a vela di serie. In seguito, a partire dal 1977, la corsa si svolse su dei \"half-tonners\" (prototipi IOR di 9 metri).\nNel 1991, la \"Solitaire du Figaro\" instaura il \"monotipo\", cio\u00e8 una classe unica, tutti i battelli sono identici e appartengono alla stessa classe velica. La classe scelta fu la \"Figaro B\u00e9n\u00e9teau\" (attualmente chiamata \"Figaro B\u00e9n\u00e9teau I\") disegnata dal groupe Finot e Jean Berret.\nDal 2003, la barca utilizzata \u00e8 la \"Figaro B\u00e9n\u00e9teau II\", progettata da Marc Lombard, una versione modernizzata \u00e8 pi\u00f9 potente della precedente."}
{"id": "5905056", "revid": "287204", "url": "https://it.wikipedia.org/wiki?curid=5905056", "title": "Singoli al numero uno nella Billboard Hot 100 nel 1999", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905057", "revid": "287204", "url": "https://it.wikipedia.org/wiki?curid=5905057", "title": "Skin (singolo)", "text": ""}
{"id": "5905058", "revid": "287204", "url": "https://it.wikipedia.org/wiki?curid=5905058", "title": "Skin (film)", "text": ""}
{"id": "5905072", "revid": "84184", "url": "https://it.wikipedia.org/wiki?curid=5905072", "title": "Bussi (disambigua)", "text": ""}
{"id": "5905074", "revid": "834", "url": "https://it.wikipedia.org/wiki?curid=5905074", "title": "Captain Sindbad", "text": ""}
{"id": "5905080", "revid": "339392", "url": "https://it.wikipedia.org/wiki?curid=5905080", "title": "Dementia 13", "text": ""}
{"id": "5905093", "revid": "1543377", "url": "https://it.wikipedia.org/wiki?curid=5905093", "title": "Singoli al numero uno nella Billboard Hot 100 nel 2000", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905094", "revid": "834", "url": "https://it.wikipedia.org/wiki?curid=5905094", "title": "I Could Go On Singing", "text": ""}
{"id": "5905097", "revid": "834", "url": "https://it.wikipedia.org/wiki?curid=5905097", "title": "A New Kind of Love", "text": ""}
{"id": "5905098", "revid": "767487", "url": "https://it.wikipedia.org/wiki?curid=5905098", "title": "All American (album)", "text": "All American \u00e8 il terzo album in studio da solista del cantante statunitense Nick Carter (Backstreet Boys), pubblicato nel 2015."}
{"id": "5905114", "revid": "287204", "url": "https://it.wikipedia.org/wiki?curid=5905114", "title": "Seebach (Germania)", "text": ""}
{"id": "5905118", "revid": "1305772", "url": "https://it.wikipedia.org/wiki?curid=5905118", "title": "Singoli al numero uno nella Billboard Hot 100 nel 2001", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905135", "revid": "1865216", "url": "https://it.wikipedia.org/wiki?curid=5905135", "title": "Alexander Zick", "text": " \nBiografia.\nPronipote del pittore e architetto Januarius Zick e figlio dell'affreschista Johannes Zick, \u00e8 stato discepolo di August Wittig ed Eduard Bendemann.\nOpere numismatiche.\nNegli ultimi anni della sua vita a Berlino, Alexander Zick progett\u00f2 la grafica di 2 banconote tedesche, il marco da 5 nel 1904, e quello da 10 nel 1906."}
{"id": "5905137", "revid": "481666", "url": "https://it.wikipedia.org/wiki?curid=5905137", "title": "Someone at the Door", "text": ""}
{"id": "5905144", "revid": "297059", "url": "https://it.wikipedia.org/wiki?curid=5905144", "title": "Leucemia non linfocitica acuta", "text": ""}
{"id": "5905145", "revid": "297059", "url": "https://it.wikipedia.org/wiki?curid=5905145", "title": "Leucemia granulocitica acuta", "text": ""}
{"id": "5905153", "revid": "287204", "url": "https://it.wikipedia.org/wiki?curid=5905153", "title": "Aintree Racecourse", "text": "L'Aintree Racecourse \u00e8 un ippodromo situato a Aintree, Merseyside, Regno Unito. \u00c8 noto per essere l'impianto in cui ogni anno si disputa la steeplechase Grand National.\nIn passato l'impianto ha anche ospitato gare di sport motoristici, come varie edizioni del Gran Premio di Formula 1, ed \u00e8 stato usato come sede di concerti."}
{"id": "5905154", "revid": "1305772", "url": "https://it.wikipedia.org/wiki?curid=5905154", "title": "Singoli al numero uno nella Billboard Hot 100 nel 2002", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905159", "revid": "767487", "url": "https://it.wikipedia.org/wiki?curid=5905159", "title": "Press On", "text": "Press On \u00e8 un album in studio della cantante June Carter Cash, pubblicato nel 1999."}
{"id": "5905167", "revid": "57342", "url": "https://it.wikipedia.org/wiki?curid=5905167", "title": "Michelangelo Agrusti", "text": "Fu sindaco di Casarsa della Delizia dal 1980 al 1990."}
{"id": "5905168", "revid": "287204", "url": "https://it.wikipedia.org/wiki?curid=5905168", "title": "Burgdorf (Germania)", "text": ""}
{"id": "5905173", "revid": "834", "url": "https://it.wikipedia.org/wiki?curid=5905173", "title": "Dear Brigitte", "text": ""}
{"id": "5905174", "revid": "834", "url": "https://it.wikipedia.org/wiki?curid=5905174", "title": "Inside Daisy Clover", "text": ""}
{"id": "5905175", "revid": "205250", "url": "https://it.wikipedia.org/wiki?curid=5905175", "title": "Januarius Zick", "text": "Allievo del padre, Johann, termin\u00f2 il periodo di apprendistato tra Parigi e Roma, assieme ad Anton Mengs.\nSegu\u00ec inizialmente gli stili francesi, dopodich\u00e9 fu influenzato da Rembrandt.\nContribu\u00ec al rinnovamento della chiesa conventuale di Wiblingen, e collabor\u00f2 anche all'opera di David Roentgen."}
{"id": "5905185", "revid": "125745", "url": "https://it.wikipedia.org/wiki?curid=5905185", "title": "Acido erotico", "text": ""}
{"id": "5905191", "revid": "599013", "url": "https://it.wikipedia.org/wiki?curid=5905191", "title": "Normanni (famiglia)", "text": "I Normanni furono una famiglia dell'aristocrazia baronale romana, con residenza nel rione Trastevere, che raggiunse la massima potenza nel secolo XIII.\nStoria.\nIl primo componente noto della famiglia fu Stefano vissuto nella prima met\u00e0 del XII secolo, molto attivo nelle lotte cittadine nel sostegno ai papi che si susseguirono a partire dall'antipapa Silvestro IV per terminare con Gelasio II che lo ricopr\u00ec di onori come \"princeps et clipeus omnium pariter curialium\", \"protector ac vexillifer\" e \"custos Urbi\". Durante questo secolo insieme ai Colonna era ritenuta la famiglia pi\u00f9 antica e pi\u00f9 radicata nell'Urbe per il ruolo giocato nelle vicende del papato, distinguendosi inoltre per la fondazione di nuovi villaggi fortificati, collocandosi cos\u00ec tra i principali lignaggi della \u00e9lite aristocratica dell'Urbe.\nI suoi eredi che dettero origine a vari rami, tra i quali quello degli \"Alberteschi\" che possedettero tra i numerosi beni immobili una torre nei pressi del ponte Santa Maria in Roma oggi noto come Ponte Rotto, riuscirono a controllare un'ampia porzione di territorio a nord di Roma tra il Tirreno e le colline dell'entroterra lungo l'asse della via Aurelia, in una serie di castelli e casali enumerati in dettaglio nel testamento di Alberto del 1254, dove ai suoi due figli lasciava Ceri, Palo, \"Luterno\" (Valle Luterana), Castel Campanile, Castel Lombardi, Castiglione (Torrimpietra), \"Prungiano\" (Leprignana), Testa di Lepre, Castel di Guido e la villa di San Giorgio, dando cos\u00ec origine a due rami della famiglia noti come \"de Caere\" e \"de Castiglione\". \nLa famiglia aveva legami di consanguineit\u00e0 con il gruppo parentale trasteverino dei Papareschi e dei Romani/de Cardinale.. &lt;br&gt;\nTra XIII e XIV secolo un Andrea e un Giovanni ricoprirono la carica di Senatore di Roma, la famiglia tuttavia, nonostante la posizione raggiunta e pur essendo iscritta nelle liste dei \"Barones Urbi\" inserite negli Statuti della citt\u00e0, non riusc\u00ec a collocare alcuno dei suoi membri nella gerarchia ecclesiastica; \u00e8 tuttavia probabile che un suo membro, Stefano de Normandis forse erroneamente ritenuto della famiglia Conti, riuscisse a conseguire la porpora con la diaconia di Santa Maria in Trastevere giungendo alla Arcipretura di San Pietro in Vaticano.\nSecondo Pandolfo Pisano che trasse la notizia dagli Annali Pisani, della famiglia era originario papa Innocenzo II, figlio di un Giovanni de' Normanni, ipotesi che tuttavia non \u00e8 stata accolta dalla recente storiografia.\nA partire dalla seconda met\u00e0 del secolo XIII, soprattutto dopo la sconfitta degli Svevi nella battaglia di Tagliacozzo in cui perse la vita anche Stefano de' Normanni, dinastia a cui si era mostrata fedele alleata, a cui si aggiunse l'assenza da Roma del papato e della curia, la famiglia perse la sua preminenza iniziando una fase di lungo ed irreversibile declino, che causava l'abbandono e lo spopolamento dei loro castelli, fino ad estinguersi nella seconda met\u00e0 del secolo XIV negli Anguillara, ai quali andarono alcuni dei loro beni, mentre altri furono incamerati da enti religiosi.\nBlasonatura.\nNormanni: Partito d'argento e di rosso a due bisce di verde ondeggianti in palo ed affrontate.\nAlberteschi: D'azzurro a 10 gigli d'argento disposti 3 4 3."}
{"id": "5905192", "revid": "287204", "url": "https://it.wikipedia.org/wiki?curid=5905192", "title": "Kokaku", "text": ""}
{"id": "5905193", "revid": "298229", "url": "https://it.wikipedia.org/wiki?curid=5905193", "title": "Payback 2016", "text": "Payback 2016 \u00e8 stata la quarta edizione dell'omonimo pay-per-view di wrestling promosso annualmente dalla WWE. L'evento si \u00e8 svolto il 1\u00ba maggio 2016 all'Allstate Arena di Rosemont, Illinois.\nIn origine quest'edizione si sarebbe dovuta tenere al Prudential Center di Newark (New Jersey).\nStoryline.\nA WrestleMania 32, Roman Reigns ha sconfitto Triple H vincendo il WWE World Heavyweight Championship per la terza volta. La notte seguente a \"Raw\", Reigns ha lanciato una sfida aperta per il titolo, immediatamente si sono proposti AJ Styles, Chris Jericho, Kevin Owens e Sami Zayn. Questo ha portato ad un match a quattro per determinare il primo contendente al titolo, Owens attacca Zayn prima del match, facendo in modo di non farlo competere nel match; viene sostituito dal rientrante Cesaro. Styles vince il match, guadagnandosi un match per il titolo contro Reigns a Payback. La settimana successiva, Zayn, dopo essere stato attaccato la settimana precedente, viene messo da Shane McMahon in un match contro AJ Styles che se avesse vinto gli avrebbe dato l'opportunit\u00e0 di entrare nel match titolato a Payback, ma Styles ne esce vittorioso e il match per il titolo rimane un uno contro uno.&lt;ref name=\"WWE Raw Results - 11/04/2016\"&gt;&lt;/ref&gt;\nA WrestleMania 32, Zack Ryder ha vinto il suo primo Intercontinental Championship in un Ladder match a sette uomini. La notte seguente a \"Raw\", Ryder ha perso il titolo contro The Miz. Sempre nella stessa settimana, a \"SmackDown,\" The Miz mantiene il titolo dall'assalto di Ryder. Nella seguente edizione di \"Raw\", Cesaro sconfigge Kevin Owens guadagnandosi un match contro The Miz a Payback con in palio il titolo intercontinentale.\nSami Zayn e Kevin Owens sono stati in contrasto l'uno con l'altro da quando Owens debutt\u00f2 a nel 2014. A \"NXT TakeOver: Unstoppable,\" Owens ha ferito Zayn nel loro match per l'NXT Championship. Alla Royal Rumble, Zayn ha eliminato Owens dal Royal Rumble match. A Raw il 7 marzo, Zayn ha fatto ritorno a sorpresa nel roster principale facendo una rissa da strada con Owens. A WrestleMania 32, Zayn cost\u00f2 a Owens il titolo intercontinentale in un Ladder match, che Zack Ryder vince. La notte seguente, a \"Raw\", Owens ha attaccato Zayn impedendogli di competere nel match a quattro per determinare il primo sfidante al WWE World Heavyweight Championship. Tutto questo ha portato Shane McMahon, nella puntata di \"Raw\" del 18 aprile, a sancire un match tra i due per Payback.&lt;ref name=\"WWE Raw Results 18/04/2016\"&gt;&lt;/ref&gt;\nNella puntata di \"Raw\" dell'11 aprile, durante un segmento del \"The Highlight Reel\" in cui Chris Jericho stava intervistando se stesso, Dean Ambrose lo interruppe e gli mostra una lettera di Shane McMahon in cui si afferma che l\u2019\"Highlight Reel\" \u00e8 stato annullato e sar\u00e0 sostituito dal nuovo talk di Ambrose, il \"The Ambrose Asylum\". Il 14 aprile, a \"SmackDown\", dopo il match di Jericho contro Sami Zayn che si \u00e8 concluso in squalifica, Ambrose, che era al tavolo di commento con Kevin Owens, ha aiutato Zayn respingendo l'assalto di Jericho e Owens. Nella puntata di \"Raw\" del 18 aprile dopo che Ambrose ha sconfitto Owens, Jericho ha attaccato Ambrose con una \"Codebreaker\". Viene cos\u00ec annunciato che Ambrose e Jericho si affronteranno a Payback.\nA WrestleMania 32, Charlotte ha sconfitto Sasha Banks e Becky Lynch diventando cos\u00ec la prima Women's Champion. La notte seguente, a \"Raw\" post-WrestleMania, Charlotte ha tenuto una cerimonia per celebrare il nuovo titolo e la divisione femminile, ma il suo continuo gongolare sul suo successo ha portato le altre donne a lasciare il ring ad eccezione di Natalya che ha detto a Charlotte di imparare un po' di umilt\u00e0. Dopo che Charlotte dichiara che i Flair saranno sempre migliori degli Hart, Natalya la blocca nella Sharpshooter prima che Ric Flair aiuti la figlia a rompere la presa. Nella puntata di \"Raw\" dell'11 aprile, Charlotte ha affrontato Natalya in un match per il titolo in cui Natalya ha vinto per squalifica dopo che Ric Flair ha tirato l'arbitro fuori dal ring, mentre Charlotte ha sfruttato il tutto per tirarsi fuori dalla Sharpshooter. Dal momento che Natalya ha vinto per squalifica, non ha vinto il titolo. Il 18 aprile a \"Raw\", Natalya durante un'intervista, annuncia a Charlotte che Shane McMahon gli ha dato un rematch per il titolo femminile a Payback e che suo zio Bret Hart sar\u00e0 al suo angolo.\nNella puntata di \"Raw\" del 25 aprile, inoltre, Vince McMahon ha annunciato che a Payback ufficializzer\u00e0 la sua decisione su chi, tra suo figlio Shane e l'Authority, avr\u00e0 il controllo di \"Raw\" e, di conseguenza, chi avr\u00e0 pi\u00f9 potere nelle decisioni della federazione."}
{"id": "5905207", "revid": "124740251", "url": "https://it.wikipedia.org/wiki?curid=5905207", "title": "Chiesa di San Pietro (Cembra Lisignago)", "text": "La chiesa di San Pietro \u00e8 una chiesa in stile tardo gotico situata a Cembra, capoluogo del comune di Cembra Lisignago (provincia di Trento); \u00e8 la chiesa pi\u00f9 antica di tutta la Val di Cembra.\nStoria.\nLe prime attestazioni documentali dell'esistenza di questa chiesa risalgono al 1224, tuttavia la struttura \u00e8 di gran lunga pi\u00f9 antica, costruita anche prima della pieve di Cembra (la chiesa di Santa Maria Assunta, che risale al 942); scavi effettuati nel 2000 per inserire un impianto di riscaldamento a pavimento, infatti, hanno riportato alla luce i resti di una precedente struttura pi\u00f9 volte riadattata, le cui parti pi\u00f9 vecchie risalgono al V-VI secolo.\nL'edificio primitivo sub\u00ec diversi interventi, di cui una volta sicuramente prima del 1406, quando avvenne la consacrazione dell'altare maggiore, dedicato a san Pietro; i due altari laterali, dedicati uno a santo Stefano e l'altro a san Michele, vennero consacrati rispettivamente nel 1421 e nel 1436. \nSembrano esistere forti analogie nelle planimetrie originali di questa chiesa e dell'antica parrocchiale di Gardolo, della quale rimane solo la torre campanaria. Sembra possibile che quella chiesa sia servita in seguito come modello per San Pietro di Cembra e che vi abbiano lavorato le stesse maestranze.\nL'aspetto attuale della chiesa risale al periodo fra il 1506 e il 1510, quando venne ricostruita da Michele di Gardena, un mastro muratore che oper\u00f2 in diverse chiese della valle (come l'Immacolata di Piazzo e San Biagio di Albiano); la successiva ri-consacrazione degli altari avvenne quindi nel 1525. \nPer via delle riforme giuseppiniste, la chiesa venne chiusa al culto nel 1787, ma venne riaperta nel 1799 grazie alle richieste della popolazione; i due altari laterali vennero rimossi, perch\u00e9 inutilizzati e in cattivo stato, in seguito ad una visita pastorale nel 1842.\nNel corso dell'Ottocento e del Novecento la chiesa venne sottoposta a diversi restauri; nel 1851-53, nel 1888 (con la modifica della facciata su progetto dell'architetto Enrico Nordio), nel 1912-13, nel 1956 (entrambi restauri degli affreschi), nel 1966 e nel 1977 (quando venne rifatto il tetto e ripristinate alcune caratteristiche alterate nei restauri precedenti).\nDescrizione.\nEsterno.\nLa facciata della chiesa \u00e8 racchiusa fra due contrafforti scalari e, oltre che dal portale archiacuto e da due basse finestre quadrangolari, \u00e8 bucata solo da un oculo circolare strombato. Le fiancate laterali sono segmentate da contrafforti simili a quelli del fronte (tre nella fiancata destra, uno solo nella sinistra). Delle finestre monofore si aprono sulla parete destra del presbiterio, nelle pareti oblique dell'abside e una nella terza campata della fiancata destra.\nIl campanile, eretto nel XIV secolo, si appoggia contro la fiancata sinistra: la cima \u00e8 composta da una doppia cella campanaria, bucata a trifora sotto e a quadrifora sopra, sormontata da una cuspide piramidale in muratura.\nInterno.\nL'interno, costituito da un'unica navata, \u00e8 quasi completamente affrescato: la volta \u00e8 percorsa da un fitto reticolato di nervature, e affrescata con un motivo floreale intramezzato da occasionali figure di vario genere; la parete destra \u00e8 dipinta con ventiquattro scene da \"Biblia pauperum\", opera di un'anonima bottega friulana seguace di Gianfrancesco da Tolmezzo. Dello stesso autore anche gli affreschi che ricoprono tutto il presbiterio, raffigurante Dio benedicente attorniato da una folta schiera di Dottori della Chiesa e figure bibliche (Agostino, Girolamo, Ambrogio, Gregorio, i quattro evangelisti, Davide, Isaia, Ezechiele, Daniele, Giacobbe, Mos\u00e8 e No\u00e8) e, pi\u00f9 in basso, Cristo benedicente con i dodici apostoli e un vescovo, probabilmente san Vigilio; la parete di fondo del presbiterio riporta la crocifissione di Ges\u00f9, quella di sinistra la raccolta della manna; inoltre, vari santi sono affrescati nelle finestre (Apollonia, Lucia, Caterina, Barbara, Giuliana, Margherita, Dorotea, Orsola, Stefano, Lorenzo, Agata e Agnese) e ai lati del presbiterio (Rocco e Sebastiano). Tutti questi affreschi furono probabilmente terminati nel 1549, o poco prima.\nLa parete sinistra \u00e8 occupata da un \"giudizio universale\" di Valentino Rovisi, una delle sue opere pi\u00f9 importanti, risalente al 1759; sull'interno della facciata, infine, si staglia una Madonna della Misericordia, di fine 1600, purtroppo molto rovinata. \nNella chiesa vi sono anche svariate statue: una Madonna di Loreto risalente probabilmente alla fine del XVII secolo, situata in una nicchia in fondo alla navata; e le statue lignee superstiti dell'antico altare a trittico tardogotico, databile intorno al 1515-1520 e di autore incerto, andato perduto: san Pietro, san Paolo e due gruppi di apostoli.\nPresso l'altare, sotto una lastra di vetro, sono visibili e resti della prima struttura, in particolare di una \"cella memoriae\" che era probabilmente la collocazione originaria del reliquiario in pietra ritrovato all'interno del sacrario dell'altare maggiore, contenente a sua volta una capsella d'argento."}
{"id": "5905212", "revid": "6923", "url": "https://it.wikipedia.org/wiki?curid=5905212", "title": "Glauco Lolli Ghetti", "text": "Biografia.\nLaureato in Chimica farmaceutica all'Universit\u00e0 degli Studi di Genova nel 1944, spos\u00f2 la nipote dell'armatore e senatore Giovanni Battista Bibolini, Maria Amelia. \nAttivit\u00e0 imprenditoriale.\nFu chiamato nel suo gruppo armatoriale come direttore amministrativo. Alla morte del senatore nel 1955 dette vita alla Carboflotta, e nel 1964 cre\u00f2 la nuova compagnia Carbonavi. \nFece realizzare nel 1966 le prime petroliere ecologiche a doppio scafo. Per questo motivo, ricevette il prestigioso riconoscimento internazionale di \"Maritime Man of the Year\" 1970. Nell'autunno 1972, acquis\u00ec il controllo della la NAI (Navigazione Alta Italia) di cui divenne presidente rilanciandola e arrivando cos\u00ec a contare una flotta di oltre 50 navi in pieno esercizio tra le quali le prime VLCCs che battevano bandiera Italiana. \nFu nominato Cavaliere del Lavoro nel 1973. Ceduta la NAI, rilev\u00f2 la \"Scorpio Ship Management\", che trasfer\u00ec nel principato di Monaco.\nNel 2003 cedette le redini del gruppo al nipote Emanuele Lauro.\nAttivit\u00e0 sportiva.\nFu presidente dell'Unione Calcio Sampdoria dal 1961 al 1965 e dal 1974 al 1978. \nDalla sua passione per il golf nasce nel 1972 il Golf Club Margara che oggi ospita due percorsi da campionato. "}
{"id": "5905215", "revid": "1543377", "url": "https://it.wikipedia.org/wiki?curid=5905215", "title": "Singoli al numero uno nella Billboard Hot 100 nel 1987", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905250", "revid": "404449", "url": "https://it.wikipedia.org/wiki?curid=5905250", "title": "Albaredo (Vedelago)", "text": "Albaredo \u00e8 una frazione di Vedelago, in provincia di Treviso, di circa 2.000 abitanti. Dista 2,3\u00a0km dal comune di Vedelago.\nOrigini del nome.\nIl nome sembra derivare dalla natura del luogo, ovvero dal latino \"arbor\" (albero) o \"albulus\" (pioppo).\nStoria.\nSi tratta di un insediamento di origine romana, come testimoniano i numerosi resti (monete, una tomba a inumazione, pozzi ed embirici) e la famosa centuriazione romana asolana, che comprende tutta la zona di collegamento tra Asolo e l'ovest trevigiano. La parrocchiale di Albaredo \u00e8 del XVII secolo ed \u00e8 probabilmente stata eretta sui resti di quella precedente.\nSotto il Regno Lombardo-Veneto Albaredo divenne Comune (comprendente le frazioni di Casacorba, Campigo e San Marco).\nMonumenti e luoghi d'interesse.\nChiesa parrocchiale.\nLa chiesa precedente si ritrova in documenti datati 1152. L'attuale \u00e8 stata costruita sul finire del XVII secolo, come da progetto del parroco Giacomo Cesari, appartenente ad una ricca famiglia di Castelfranco.\nL'affresco del soffitto, con il tema dell'Annunciazione, \u00e8 opera di Melchiorre Melchiori (1685).\nL'edificio \u00e8 stato consacrato il 5 maggio 1716.\nLa chiesa conserva una splendida pala raffigurante l'Annunciazione di Maria, notevole opera del pittore castellano Pietro Damini (1592 \u2013 1631).\nLocanda Corona d'oro.\nEdificio civile, costruito nel centro del paese attorno nel periodo settecentesco.\nVille.\nNumerose sono le ville di Albaredo: Villa Morosini Marcello (ora Marcon) del Quattrocento, Villa Memmo Pinarello (fine Settecento) e Villa Grimani-Morosini-Gatterburg (1600 circa), ornata con bassorilievi, raffiguranti le Quattro Stagioni, di A. Thorvaldsen (1770 \u2013 1844)."}
{"id": "5905258", "revid": "1543377", "url": "https://it.wikipedia.org/wiki?curid=5905258", "title": "Singoli al numero uno nella Billboard Hot 100 nel 1986", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905259", "revid": "287204", "url": "https://it.wikipedia.org/wiki?curid=5905259", "title": "Pro Patria et Libertate Sezione Calcio 1987-1988", "text": "Questa pagina raccoglie le informazioni riguardanti la Pro Patria et Libertate nelle competizioni ufficiali della stagione 1987-1988.\nStagione.\nNella stagione 1987-88 la Pro Patria ha disputato il girone B del campionato di Serie C2, con soli 18 punti in classifica non ha evitato l'ultimo posto ed \u00e8 retrocessa nel campionato Interregionale accompagnata da Suzzara e Sassuolo, vi rimarr\u00e0 tra i dilettanti per otto stagioni. Il torneo \u00e8 stato vinto con 48 punti dal Mantova davanti al Venezia-Mestre con 47 punti, entrambe promosse in Serie C1. Una stagione da dimenticare per i tigrotti sia sul campo che fuori, partita discretamente in campionato e conclusa nel modo peggiore, il fatto pi\u00f9 grave \u00e8 certo stata la morte tragica a novembre del difensore Andrea Ceccotti che ha avuto un malore nell'incontro disputato al Tenni di Treviso, ed \u00e8 mancato dopo alcuni giorni. Anche nel girone B di qualificazione della Coppa Italia di Serie C la squadra bustocca arriva quarta ed ultima, dietro al Legnano promosso ai sedicesimi di finale, al Varese ed alla Pro Sesto."}
{"id": "5905260", "revid": "531291", "url": "https://it.wikipedia.org/wiki?curid=5905260", "title": "Bonneville (Andenne)", "text": ""}
{"id": "5905269", "revid": "1543377", "url": "https://it.wikipedia.org/wiki?curid=5905269", "title": "Potenziali applicazioni dei nanotubi di carbonio", "text": "Ricerca biologica.\nI ricercatori della Rice University e della State University di New York hanno dimostrato che l'aggiunta di modeste percentuali in peso di nanotubi di carbonio pu\u00f2 condurre a un significativo miglioramento delle propriet\u00e0 meccaniche dei nanocomposti polimerici biodegradabili per applicazioni nell'ingegneria dei tessuti ossei. Inoltre la perdita di piccole percentuali di peso in grafene danno un significativo aumento delle propriet\u00e0 meccaniche di compressione e flessibilit\u00e0 dei nanocomposti.\nI nanotubi mostrano una compatibilit\u00e0 dimensionale e chimica con biomolecole, quali il DNA e le proteine. Inoltre permettono tecniche di fluorescenza e imaging foto-acustiche utilizzate nella localizzazione del calore tramite radiazioni a infrarossi.\nBiosensori a singolo nanotubo mostrano grandi cambiamenti nell'impedenza elettrica e nelle propriet\u00e0 ottiche, tipicamente modulate dall'assorbimento della superficie dei nanotubi. I bassi limiti di rilevabilit\u00e0 e l'alta selettivit\u00e0 richiedono una progettazione della superficie dei nanotubi e dei loro effetti sul campo, sulla capacit\u00e0, tramite anche degli spettri di Raman e tecniche di fotoluminescenza. Alcuni prodotti in via di sviluppo includono test stampati per il rilevamento di estrogeni e progesterone, microarrays per il DNA e il rilevamento delle proteine e sensori per il NO2 e la troponina cardiaca. Sensori simili vengono utilizzati anche nell'industria alimentare e per applicazioni militari e ambientali.\nI nanotubi possono anche entrare nelle cellule legandosi ai recettori esterni della membrana cellulare. Tutto ci\u00f2 abilita la trasmissione di molecole che possono essere attaccate alle pareti dei nanotubi o incapsulate negli stessi. Per esempio, la doxorubicina, farmaco utilizzato nella cura del cancro, \u00e8 stata caricata su un nanotubo con una percentuale in peso del 60% rispetto al precedente 8-10 % di carica su un liposoma. Il rilascio del carico pu\u00f2 essere attivato da radiazioni infrarosso. Tuttavia \u00e8 fondamentale limitare la ritenzione di nanotubi all'interno del corpo per evitare un accumulo indesiderato di prodotto.\nLa tossicit\u00e0 dei nanotubi rimane comunque il principale ostacolo, anche se la loro biocompatibilit\u00e0 pu\u00f2 essere migliorata. Il grado di infiammazione polmonare causata dell'inalazione di sensori SWNT di carbonio rimane insignificante rispetto all'asbesto o ad altri materiali aerei. L'accettazione in ambito medico dei nanotubi richiede la comprensione della risposta immunitaria al carbonio e il corretto standard di esposizione a esso per inalazione, ingestione, iniezione e contatto con la pelle. I nanotubi immobilizzati all'interno di un polimero non hanno mostrato un'elevata risposta infiammatoria durante i controlli. Essi sono stati presi in considerazione anche come elettrodi a bassa impedenza nella ricerca neuronale. Inoltre ne \u00e8 stato ipotizzato l'utilizzo come rivestimento per i cateteri per ridurre il rischio di trombosi.\nL'utilizzo di nanotubi come sorgenti di raggi X \u00e8 ancora in fase di studio. Basandosi sulle propriet\u00e0 uniche di questi materiali, i ricercatori hanno sviluppato catodi a emissione di campo che permettono precisi controlli ai raggi X e un posizionamento migliore per queste sorgenti. L'utilit\u00e0 come fonti di raggi X \u00e8 stata dimostrata per le applicazioni in imaging di diagnosi pre-cliniche per piccoli animali e sta venendo testata anche in ambito clinico sugli uomini.\nMateriali composti.\nFilati.\nI nanotubi, come filati o fogli laminati, ottenuti dalla deposizione chimica di vapori o tramite la filatura o attraverso metodi di disegno, possono competere con le fibre di carbonio per usi di fascia alta, specialmente in applicazioni sensibili al peso e che richiedono comunque funzionalit\u00e0 sia meccaniche sia elettroniche. Filati di ricerca, costituiti da sottili nanotubi, hanno raggiunto una rigidezza di 357 GPa e una resistenza di 8,8 GPa per un tratto utile comparabile a un tratto pi\u00f9 lungo di un nanotubo non filato. Tratti di alcuni centimetri offrono una resistenza gravimetrica di 2 GPa, comparabile a quella del Kevlar.\nDato che la probabilit\u00e0 di rottura aumenta con il volume, i filati non potranno mai raggiungere la resistenza dei singoli nanotubi. Tuttavia la grande area di superficie offerta pu\u00f2 mitigare questa carenza. I filati possono essere annodati senza alcuna perdita di resistenza. Gli usi ipotizzati riguardano la costruzione di cavi superconduttori, batterie, elettrodi di celle a combustibile e tessuti autopulenti.\nSe finora erano impraticabili le fibre allineate di singoli nanotubi adesso possono essere fatte tramite la coagulazione di nanotubi in sospensione. Questi prodotti sono necessari per la commercializzazione. I nanotubi di carbonio inoltre possono essere dissolti nell'acido fluorosulfonico e costruiti come fibre.\nAlcuni filati composti da polimeri di nanotubi a doppio tubo sono stati costruiti dalla torsione di fasci orientati di nanotubi singoli sottilmente rivestiti con composti organici polimerici.\nL'universit\u00e0 di Cambridge ha sviluppato queste fibre per la costruzione di giubbotti antiproiettile e ha concesso a una societ\u00e0 la realizzazione di tale materiale. In confronto, il Kevlar, materiale antiproiettile d'eccellenza, non resiste ai 27-33 J/g cui resistono invece queste fibre.\nSono state realizzate anche fibre muscolari sintetiche che offrono un elevato rapporto di estensione e contrazione in risposta a un impulso elettrico.\nNanotubi singoli stanno venendo sperimentati come materiale per pannelli strutturali removibili per ponti.\nNel 2015 alcuni ricercatori hanno incorporato dei nanotubi e del grafene in fibre di seta di ragno incrementando la loro resistenza e la loro durezza raggiungendo un nuovo record. Hanno spruzzato 15 ragni della famiglia delle Pholcidae con dell'acqua contenente fiocchi di nanotubi. La seta risultante aveva una resistenza alla frattura di 5,4 GPa, un modulo elastico di 47,8 GPa e un modulo di durezza di 2,1 GPa. Ha surclassato sia fibre sintetiche polimeriche ad alto rendimento (Kevlar) sia fibre annodate.\nMicroelettronica.\nI nanotubi sono compatibili con l'architettura dei transistor a effetto di campo (FET) e presentano un'elevata costante dielettrica. I progressi ottenuti dopo la prima comparsa nel 1998 dei transistor a nanotubi includono:\n\u2022 Un tunneling FET con un swing sottosoglia &lt;60 mV per ogni 10 FET (2004)\n\u2022 Una radio (2007)\n\u2022 Un FET con una lunghezza del canale sotto i 10 nm e una densit\u00e0 di corrente normalizzata di 2,41 mA \u03bcm-1 a 0,5 V. Risultato migliore di quello ottenuto con transistor al silicio.\nTuttavia il diametro, la chiralit\u00e0, la densit\u00e0 e il collocamento restano fattori insufficienti per una produzione di tipo commerciale. Alcuni dispositivi che richiedono meno di decine di migliaia di nanotubi sono pi\u00f9 facilmente costruibili attualmente. L'uso di tranistor a nanotubi permette un incremento della corrente in output e compensa i difetti e le differenze chirali, aumentando l'uniformit\u00e0 e la riproducibilit\u00e0 dei dispositivi. Per esempio, transistor utilizzati in array di nanotubi orizzontali allineati raggiungono una mutevolezza di 80 cm2 V-1 s-1, una corrente di sottosoglia di 140 mV per decina e un rapporto on/off di 105. Il metodo di deposizione di un film di nanotubi su un semiconduttore ne abilita la fabbricazione con un quantitativo in CNT maggiore di 10 000 per ogni chip.\nTransistor a pellicola sottile (TFT) stampati in nanotubi sono utili per display a diodi organici a emissione di luce. Essi hanno mostrato una maggiore mobilit\u00e0 rispetto a quella del silicio amorfo (~1 cm2 V-1 s-1) e possono essere depositati a basse temperature tramite un metodo che non sfrutta il vuoto. Sono stati costruiti dei TFT con nanotubi aventi una mobilit\u00e0 di 35 cm2 V-1 s-1 e un rapporto on/off di 6\u00d7106. Un FET a nanotubi verticali ha mostrato una corrente in uscita sufficiente ad alimentare degli OLED a basso voltaggio, abilitando emissioni RGB attraverso una rete di CNT trasparente. I nanotubi di carbonio potrebbero essere utilizzati anche come tag di identificazione per le radio-frequenze. \u00c8 stata dimostrata la ritenzione selettiva dei nanotubi singoli semiconduttori durante lo spin coating e una ridotta sensibilit\u00e0 all'assorbimento.\nLa roadmap internazionale per la tecnologia dei semiconduttori ha affermato che il rame potrebbe essere sostituito da nanotubi nelle interconnessioni microelettroniche, grazie al loro basso scattering, alla loro alta capacit\u00e0 di trasporto della corrente e alla resistenza offerta alla elettromigrazione. Per questo, sono necessari dei CNT impacchettati in metalli con un basso difetto di densit\u00e0 e una bassa resistenza al contatto. Recentemente \u00e8 stato provato che semiconduttori complementari di metallo ossidato (CMOS), aventi un singolo CNT dal diametro di 150 nm, hanno un buco di resistenza al contatto pari a 2,8 k\u03a9. Inoltre i nanotubi possono essere utilizzati come conduttori elettrici e dissipatori di calore in amplificatori ad alta potenza.\nIn ultimo il concetto di una memoria non volatile, basata su interruttori singoli a nanotubi di tipo crossbar, \u00e8 stato adattato per la commercializzazione modellando un film di CNT preso come elemento funzionale. Tutto ci\u00f2 ha richiesto lo sviluppo di nanotubi ultrapuri che possono essere lavorati, tramite il processo dello spin-coating, in camere industriali ad atmosfera controllata. Il risultato \u00e8 un prodotto compatibile con i processi standard degli CMOS.\nTransistor.\nTransistor a effetto di campo prodotti con nanotubi di carbonio (CNTFET) possono operare a temperatura ambiente e sono in grado di attuare una commutazione digitale mediante un singolo elettrone. Nel 2013 \u00e8 stato dimostrato che un circuito logico a nanotubi era in gradi di produrre un lavoro utile. I maggiori ostacoli alla microelettronica basata su CNT includono l'assenza di una tecnologia per una produzione di massa, la densit\u00e0 del circuito, il posizionamento dei singoli contatti elettrici, la purezza del campione, il controllo sulla lunghezza, la chiralit\u00e0 e l'allineamento desiderato dei CNT, il gap termico e la resistenza al contatto.\nUna delle maggiori sfide era quella di regolare la conduttivit\u00e0. Un nanotubo infatti pu\u00f2 comportarsi sia da conduttore sia da semiconduttore a seconda delle caratteristiche della superficie.\nUn altro metodo per costruire dei transistor \u00e8 utilizzando delle reti di nanotubi casuali. Facendo ci\u00f2 si media sulle loro differenze elettriche e in questo modo si permette la creazione del dispositivo a livello del wafer.\nI lunghi canali dei CNTFET mostrano caratteristiche di trasporto balistico e pertanto gli elettroni si muovono ad alte velocit\u00e0. I dispositivi a nanotubi sono progettati per operare in un range di frequenza intorno a centinaia di gigahertz.&lt;ref name=\"doi10.1063/1.1480877\"&gt;&lt;/ref&gt;\nI nanotubi possono essere inseriti in nanoparticelle di un metallo magnetico (ferro o cobalto) e ci\u00f2 facilita la produzione di device elettronici (spintronic device). In particolare \u00e8 stato dimostrato che in una struttura a nanotubo singolo \u00e8 possibile il controllo della corrente tramite un transistor a effetto di campo utilizzando dei campi magnetici.\nStoria.\nNel 2001 i ricercatori della IBM hanno dimostrato come dei nanotubi metallici possono essere distrutti lasciando per\u00f2 dei nanotubi semiconduttori da utilizzare come componenti elettroniche. Utilizzando la \"costruzione distruttiva\", essi hanno distrutto dei nanotubi difettosi sul wafer. Tale processo, tuttavia, lascia solo il controllo sulle propriet\u00e0 elettriche in una scala statistica. Nel 2003 transistor balistici a temperatura ambiente aventi contatti con metalli ohmici e una elevata costante dielettrica hanno mostrato una corrente 20-30 maggiore rispetto ai MOSFET in silicio. Il palladio \u00e8 un metallo che ha mostrato una barriera di Schottky libera ai nanotubi semiconduttori aventi un diametro maggiore agli 1,7 nm.\nIl primo circuito di memoria avente dei nanotubi integrati \u00e8 stato creato nel 2004\nNel 2014 reti di nanotubi di carbonio semiconduttori purificati sono stati utilizzati come materiale attivo nei transistor a film sottile di tipo P. Essi sono stati creati utilizzando una stampante 3D tramite due metodi principali: a getto d'inchiostro e tramite la rotocalcografia su un substrato flessibile che includeva poliammide e polietilene (PET) e anche su materiale trasparente, come il vetro ad esempio.\nComponenti elettroniche.\nConnessioni.\nI nanotubi di carbonio metallici hanno suscitato un grande interesse nell'ambito della ricerca per la loro applicabilit\u00e0 come very-large-scale-integration (VLSI). Grazie alla loro alta stabilit\u00e0 termica, alla elevata conduttivit\u00e0 termica e alla grande capacit\u00e0 di trasportare corrente se ne \u00e8 ipotizzato l'utilizzo in circuiti integrati formati da diversi transistor in un unico chip. Un solo nanotubo pu\u00f2 trasportare una densit\u00e0 di corrente in eccesso pari a 1 000 MA/cm2 senza subire danni nemmeno a una temperatura elevata di 250 \u00b0C. Inoltre il nanotubo ha dimostrato di saper eliminare efficacemente il fenomeno dell'elettromigrazione che invece riguarda spiacevolmente le connessioni in rame. Alcuni recenti studi hanno dimostrato come i nanotubi di carbonio offrano alcuni vantaggi rispetto al rame.\nInterconnessioni ibride che utilizzano sia nanotubi sia rame hanno mostrato una resa migliore in termini di affidabilit\u00e0 e gestione termica.\nDepositi di energia.\nNanotubi multipli sono usati in batterie a ioni di litio. In queste batterie, piccole quantit\u00e0 di questi nanotubi in polvere vengono miscelate con materiale attivo e legante polimerico. Questi nanotubi rappresentano l'1% in peso del catodo di LiCoO2 e dell'anodo di grafite. I nanotubi incrementano cos\u00ec la connettivit\u00e0 elettrica e l'integrit\u00e0 meccanica e in questo modo aumentano la capacit\u00e0 e il ciclo di vita della batteria.\nUn supercondensatore con una capacit\u00e0 di 40 F e una tensione massima di 3,5 V, costruito con una rete di nanotubi senza additivi, ha raggiunto una densit\u00e0 di energia di 15,6 Wh kg-1 e una densit\u00e0 di potenza di 37 kW kg-1. I nanotubi possono essere vincolati alle piastre di carica dei condensatori per aumentarne drasticamente la superficie e quindi la densit\u00e0 di energia.\nL'uso di nanotubi all'interno di celle a combustibile come catalizzatore pu\u00f2 potenzialmente ridurre l'utilizzo di platino del 60%. Dei nanotubi modificati possono addirittura arrivare a eliminare completamente dalle celle a combustibile il platino.\nL'aggiunta di nanotubi in celle solari organiche pu\u00f2 ridurre la perdita di energia e aumentare la resistenza alla foto-ossidazione. In un futuro a breve termine, celle fotovoltaiche commerciabili potranno incorporare elettrodi di nanotubi trasparenti.\nLa batteria di carta \u00e8 una batteria costruita con un foglio di carta di cellulosa infuso con nanotubi che fungono da elettrodi e permettendo quindi la conducibilit\u00e0 elettrica del dispositivo. La batteria, che funziona sia come una normale agli ioni di litio sia come un supercondensatore, pu\u00f2 provvedere una lunga e costante potenza in uscita comparabile a quella di una batteria convenzionale oppure una veloce scarica ad alta potenza come quella di un condensatore. Differentemente da una batteria convenzionale che presenta delle componenti separate, la batteria di carta integra tutte le componenti in un'unica struttura.\nAltoparlanti.\nPer la creazione di altoparlanti, sono stati utilizzati dei fogli di nanotubi tramite un procedimeno simile a quello nel quale il fulmine produce il tuono. Un utilizzo pi\u00f9 commerciale dei nanotubi in questo ambito riguarda la sostituzione nei biglietti di auguri degli altoparlanti piezoelettrici con quelli a CNT.\nMeccanica.\nSono stati costruiti degli oscillatori che hanno raggiunto una velocit\u00e0 superiore ai 50 GHz.\nLe propriet\u00e0 elettriche e meccaniche dei nanotubi suggeriscono il loro utilizzo in alternativa ai tradizionali attuatori elettrici.\nOttica.\nLa fluorescenza dei nanotubi pu\u00f2 essere utile per osservare dei campioni di materiali semiconduttori basati sui nanotubi. In questo modo possono essere create delle mappe dei nanotubi per meglio osservare le caratteristiche del campione.\nLa fluorescenza dei nanotubi inoltre \u00e8 sotto indagine in vista di un possibile utilizzo in ambito medico per tecniche di imaging.\nLa riflettivit\u00e0 dei buckypaper, fogli di nanotubi prodotti con una tecnica speciale di deposizione dei vapori, \u00e8 pari a 0,03. Questo potenzialmente permetterebbe la costruzione di migliori rivelatori piroelettrici infrarossi."}
{"id": "5905270", "revid": "729019", "url": "https://it.wikipedia.org/wiki?curid=5905270", "title": "Castello di Bonneville", "text": "Il castello di Bonneville (in francese \"ch\u00e2teau de Bonneville\") \u00e8 un castello della provincia di Namur in Belgio, situato nel villaggio di Bonneville, ex comune belga incorporato nella citt\u00e0 di Andenne (Regione vallone).\nStoria.\nInizialmente si trattava di una fattoria con mastio del XV secolo. Nel 1617, Jacques de Zualart, ricco personaggio e borgomastro di Namur, acquist\u00f2 la tenuta, divenendo signore di Sclayn-Bonneville, e inizi\u00f2 la costruzione dell'ala principale nord dell'edificio, che divenne cos\u00ec un castello armonioso con una facciata in stile rinascimentale della Mosa, caratterizzata dall'alternanza di mattoni e di cordoni di pietra calcarea.\nTilmant de Zualart, figlio di Jacques, and\u00f2 in bancarotta mentre la costruzione era in corso e, verso il 1690, divenne proprietario e signore di Bonneville il suo maggiore creditore, il cavaliere Jean-Hubert de Tign\u00e9e.\nDa allora il castello di Bonneville non \u00e8 stato pi\u00f9 venduto per dieci generazioni e appartiene ancora al suo diretto discendente, il cavaliere Baudouin de Theux, e a sua moglie.\nLa propriet\u00e0 \u00e8 rimasta invariata nell'aspetto; nel XVIII secolo il castello fu impreziosito con gli splendidi saloni e i giardini alla francese."}
{"id": "5905280", "revid": "785863", "url": "https://it.wikipedia.org/wiki?curid=5905280", "title": "Fluppy Dogs", "text": ""}
{"id": "5905293", "revid": "11959", "url": "https://it.wikipedia.org/wiki?curid=5905293", "title": "Battaglia di Al Busayyah", "text": ""}
{"id": "5905315", "revid": "367445", "url": "https://it.wikipedia.org/wiki?curid=5905315", "title": "Venegazz\u00f9", "text": "Venegazz\u00f9 (\"Venegas\u00f9\" in veneto) \u00e8 una frazione del comune italiano di Volpago del Montello, in provincia di Treviso. Dista circa dal centro di Volpago.\nStoria.\nLa storia del paese si intreccia con quella del vicino paese di Volpago del Montello\nMonumenti e luoghi d'interesse.\nChiesa parrocchiale.\nLa chiesa di Sant'Andrea venne edificata a partire dal 1765 grazie a un cospicuo prestito in denaro da parte del N.H. Marcantonio Spineda. Il sacro edificio fu benedetto nel 1794 e consacrato nel 1825.\nVilla Spineda.\nIl progetto iniziale di F.M. Preti (1701-1774) fu rielaborato da Miazzi (1699-1797). Il complesso presenta un imponente edificio dominicale, che si sviluppa attorno al pronao centrale, affiancato da due ariose barchesse.\nCasa Dal Zotto.\nCostruzione con ballatoio tipico delle abitazioni quattrocentesche."}
{"id": "5905317", "revid": "834", "url": "https://it.wikipedia.org/wiki?curid=5905317", "title": "Lost Command", "text": ""}
{"id": "5905321", "revid": "1543377", "url": "https://it.wikipedia.org/wiki?curid=5905321", "title": "Singoli al numero uno nella Billboard Hot 100 nel 1985", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905324", "revid": "767487", "url": "https://it.wikipedia.org/wiki?curid=5905324", "title": "Jadis (gruppo musicale)", "text": "I Jadis sono un gruppo musicale neoprogressive britannico. Il loro stile \u00e8 un misto di chitarre rock con l'aggiunta di sintetizzatori per aggiungere profondit\u00e0 ed atmosfera. Attualmente sono sotto contratto con la Inside Out Music.\nIl nome Jadis \u00e8 tratto dal racconto \"Il nipote del mago\" di C. S. Lewis. Lo stesso personaggio apparve successivamente come la \"strega bianca\" in \"Il leone, la strega e l'armadio\".\nStoria del gruppo.\nI Jadis si formarono a Southampton nel 1986 e nel 1989 pubblicarono il primo album omonimo \"Jadis\", prodotto da Steve Rothery dei Marillion. Nel 1992, pubblicarono \"More Than Meets the Eye\" che li fece conoscere sulla scena progressive rock ricevendo una buona accoglienza.\nIl principale autore dei Jadis \u00e8 il leader Gary Chandler (voce solista, chitarra elettrica), anche se generalmente i brani sono attribuiti collettivamente a tutta la band. Altri membri originali del gruppo erano Trevor Dawkins (basso), Pete Salmon (tastiere) e Paul Alwin (batteria), in seguito rimpiazzato da Mark Law nel luglio 1988. Nel corso degli anni entrarono in formazione anche Martin Orford (tastiere), John Jowitt (basso) e Steve Christey (batteria).\nAlla fine degli anni novanta, Orford e Jowitt uscirono dal gruppo per un breve periodo venendo sostituiti da Mike Torr (tastiere) e Steve Hunt (basso), ma in seguito tornarono in occasione dell'album \"Understand\" (2000). Dopo aver terminato il disco \"Photoplay\" nel 2006, Orford lasci\u00f2 nuovamente la band volendosi ritirare dal mondo dell'industria musicale. Venne rimpiazzato dal tastierista Giulio Risi. Nello stesso anno, anche Jowitt usc\u00ec dal gruppo, e venne sostituito da Andy Marlow. Nel 2016 la band ha pubblicato l'album \"No Fear of Looking Down\"."}
{"id": "5905335", "revid": "287204", "url": "https://it.wikipedia.org/wiki?curid=5905335", "title": "American Hockey League 1962-1963", "text": "La stagione 1962-1963 \u00e8 stata la 27\u00aa edizione della American Hockey League, la pi\u00f9 importante lega minore nordamericana di hockey su ghiaccio. Il calendario ritorn\u00f2 ad essere composto da 72 partite. La stagione vide al via nove formazioni e al termine dei playoff i Buffalo Bisons conquistarono la loro quarta Calder Cup sconfiggendo gli Hershey Bears 4-3.\nStagione regolare.\nClassifiche.\nEast Division\nWest Division\nLegenda:\nNote:\nStatistiche.\nClassifica marcatori\nClassifica portieri\nPremi AHL.\nAHL All-Star Team.\nFirst All-Star Team\nSecond All-Star Team"}
{"id": "5905336", "revid": "919135", "url": "https://it.wikipedia.org/wiki?curid=5905336", "title": "Equazione di Nicholson-Bailey", "text": "L'equazione di Nicholson-Bailey \u00e8 un'equazione che descrive la dinamica delle popolazioni di due specie interagenti: il parassitoide e il suo ospite; l'equazione prende il nome da Alexander John Nicholson (1895\u20131969) e Victor Albert Bailey (1895\u20131964) che la svilupparono negli anni trenta.\nDescrizione.\nI parassitoidi sono insetti appartenenti per lo pi\u00f9 alle famiglie dei ditteri e degli imenotteri che depongono le uova sugli ospiti (di solito altri insetti) o in prossimit\u00e0 di essi. Le larve del parassitoide si sviluppano dentro l'ospite fino a giungere a completa maturit\u00e0, determinando la morte di quest'ultimo.\nQuesto modello \u00e8 fortemente correlato con le equazioni di Lotka-Volterra che descrivono la dinamica delle popolazioni di due specie in competizione (prede e predatori) facendo uso delle equazioni differenziali.\nIl modello fa uso di equazioni di ricorrenza (a tempo discreto) per descrivere la crescita della popolazioni di ospite e parassitoide. Esso presuppone che il parassitoide cerchi l'ospite in modo aleatorio, si fa quindi uso della teoria della probabilit\u00e0. Si assume, inoltre, che le due specie siano presenti nell'ambiente di modo non contiguo (cio\u00e8 in raggruppamenti discreti). Nella sua forma originale, il modello non permetteva la coesistenza stabile fra le due specie. In seguito ad aggiornamenti del modello, questo dettaglio venne risolto.\nUn'alternativa semplice al modello di Lotka\u2013Volterra (preda-predatore) e sua generalizzazione che dipende dalla preda (cos\u00ec come per l'equazione Nicholson-Bailey) \u00e8 il cosiddetto \"Ratio-dependent\" o equazioni di Arditi-Ginzburg. \nLe due equazioni (modelli) sono estremi dello spettro dei modelli preda-predatore. Alcuni dati mostrano che il comportamento in natura \u00e8 piuttosto lontano dal modello Lotka-Volterra, per cui quest'ultimo potrebbe non essere considerato del tutto preciso.\nFormulazione.\nLe equazioni sono definite per un tempo discreto e sono espresse come:\ndove formula_2 \u00e8 la grandezza della popolazione dell'ospite, formula_3 la grandezza della popolazione del parassitoide, formula_4 la velocit\u00e0 di riproduzione dell'ospite, formula_5 l'efficienza nella ricerca del parassitoide e formula_6 il numero medio di uova (che porteranno alla vita) che il parassitoide deposita sull'ospite.\nQuesto modello si pu\u00f2 spiegare attraverso la probabilit\u00e0: formula_7 \u00e8 la probabilit\u00e0 che l'ospite sopravviva a formula_8 predatori o parassitoidi tenendo in considerazione che le larve del parassitoide fuggiranno una volta schiuse."}
{"id": "5905338", "revid": "834", "url": "https://it.wikipedia.org/wiki?curid=5905338", "title": "Hell in the Pacific", "text": ""}
{"id": "5905343", "revid": "1543377", "url": "https://it.wikipedia.org/wiki?curid=5905343", "title": "Campionato europeo di calcio Under-19 2016", "text": "Il campionato europeo di calcio Under-19 2016 \u00e8 stata la 64\u00aa edizione del torneo organizzato dalla UEFA. Al torneo hanno potuto partecipare solo i giocatori nati dopo il 1\u00ba gennaio 1997.\nSvoltosi in Germania dall'11 al 24 luglio 2016, si \u00e8 concluso con la vittoria della , che ha battuto nella finale disputata alla Wirsol Rhein-Neckar-Arena di Sinsheim l' per 4-0. La Francia si \u00e8 laureata cos\u00ec campione d'Europa Under-19 per l'ottava volta.\nLe semifinaliste e la vincente dello spareggio tra le terze classificate ai gironi hanno avuto accesso al campionato mondiale di calcio Under-20 2017, in Corea del Sud. A differenza delle precedenti edizioni, i posti per il mondiale sono stati ridotti da 6 a 5, dopo la decisione presa dalla FIFA di assegnare un posto alla Oceania Football Confederation.\nQualificazioni.\nIl turno di qualificazione si \u00e8 disputato nell'inverno 2015: 52 rappresentative sono state divise in 13 gironi di 4 squadre. Si sono qualificate al turno Elite le prime due di ogni girone pi\u00f9 la migliore terza, escludendo il risultato della partita contro l'ultima classificata del proprio girone. La Germania \u00e8 qualificata automaticamente.\nNel turno Elite, disputato nella primavera 2016, le 28 squadre rimaste sono state divise in sette gironi, le vincenti di ognuno hanno ottenuto il diritto di partecipare alla fase finale del torneo.\nStadi.\nPer la fase finale, sono stati selezionati 10 stadi in 9 citt\u00e0 dello stato federato del Baden-W\u00fcrttemberg:\nFase a gironi.\nRegolamento.\nLe prime due squadre di ogni girone si qualificano alle semifinali del torneo e al campionato mondiale Under-20 2017, le terze classificate invece accedono ad uno spareggio di qualificazione alla gi\u00e0 citata rassegna mondiale.\nSe due o pi\u00f9 squadre dello stesso girone sono a pari punti al termine della fase a gironi, per determinare la classifica si applicano i seguenti criteri nell'ordine indicato:\nSe alcune squadre sono ancora a pari merito dopo aver applicato questi criteri, essi vengono riapplicati esclusivamente alle partite fra le squadre in questione per determinare la classifica finale.\nSe la suddetta procedura non porta a un esito, si applicano i seguenti criteri:\nSe due squadre che hanno lo stesso numero di punti e lo stesso numero di gol segnati e subiti si sfidano nell'ultima partita del girone e sono ancora a pari punti al termine della giornata, la classifica finale viene determinata tramite i tiri di rigore, purch\u00e9 nessun'altra squadra del girone abbia gli stessi punti al termine della fase a gironi."}
{"id": "5905345", "revid": "1543377", "url": "https://it.wikipedia.org/wiki?curid=5905345", "title": "Singoli al numero uno nella Billboard Hot 100 nel 1984", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905347", "revid": "834", "url": "https://it.wikipedia.org/wiki?curid=5905347", "title": "Rachel, Rachel", "text": ""}
{"id": "5905349", "revid": "834", "url": "https://it.wikipedia.org/wiki?curid=5905349", "title": "Where Were You When the Lights Went Out?", "text": ""}
{"id": "5905352", "revid": "267975", "url": "https://it.wikipedia.org/wiki?curid=5905352", "title": "Diocesi di Valabria", "text": ""}
{"id": "5905366", "revid": "122246", "url": "https://it.wikipedia.org/wiki?curid=5905366", "title": "Volley Ball Club Mondov\u00ec 2015-2016", "text": "Questa voce raccoglie le informazioni riguardanti il Volley Ball Club Mondov\u00ec nelle competizioni ufficiali della stagione 2015-2016.\nStagione.\nLa stagione 2015-16 \u00e8 per il Volley Ball Club Mondov\u00ec, sponsorizzato dalla BAM, la quinta in Serie A2: la squadra infatti grazie alla vittoria dei play-off promozione della Serie B1 2014-15 ritorna a disputare il campionato cadetto a ventotto anni di distanza dall'ultima partecipazione. Viene confermato sia l'allenatore, Mauro Barisciani, che gran parte della rosa autrice della promozione, come Emiliano Cortellazzi, Michael Menardo, Andrea Longo, Davide Manassero e Michele Parusso; le uniche due uscite sono quelle di Matteo Cherasco e Lorenzo Mangano, mentre gli acquisti sono quelli di Sebastiano Thei, Francesco De Luca, Enrico Perla e Matteo Bertoli, sostituito a met\u00e0 stagione da Nathan Roberts.\nIl campionato si apre con la sconfitta dalla sconfitta casalinga inflitta dall'Argos Volley, ma la prima vittoria arriva nella giornata successiva ai danni del Junior Volley Civita Castellana: dopo periodo di risultati altalenanti, i piemontesi incappano in una serie di sei sconfitte consecutive che li portano a chiudere il girone di andata al tredicesimo posto, non utile per qualificarsi alla Coppa Italia di categoria. Il girone di ritorno regala maggiori soddisfazioni alla compagine di Mondov\u00ec: infatti riescono a vincere due o tre partite di seguito, intervallate da una sconfitta; alla fine della \"regular season\" il Volley Ball Club Mondov\u00ec si classifica al nono posto, appena fuori dalla zona dei play-off promozione.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea sanitaria"}
{"id": "5905370", "revid": "767487", "url": "https://it.wikipedia.org/wiki?curid=5905370", "title": "Thomas Sands\u00f8r", "text": "Biografia.\nDi padre norvegese e madre statunitense, \u00e8 nato a T\u00e5sen, nei pressi di Oslo.\nCarriera.\nSands\u00f8r ha iniziato la carriera nelle giovanili del Lyn Oslo, in cui \u00e8 entrato all'et\u00e0 di 6 anni. Successivamente ha vestito le maglie del Groruddalen \u2013 dove \u00e8 rimasto per tre stagioni \u2013 e del Korsvoll. Nel 2010 \u00e8 passato al Frigg.\nParallelamente all'attivit\u00e0 calcistica, Sands\u00f8r si \u00e8 dedicato anche al futsal: i campionati di quest'ultima attivit\u00e0, infatti, prendono il via al termine di quelli calcistici, rendendo compatibili la militanza in entrambi. Ha militato per l'Holmlia dal 2009 al 2012.\nNel 2011 ha firmato per il Lyn \u2013 squadra nata dalle ceneri del Lyn Oslo \u2013 e vi \u00e8 rimasto fino al 2014. Nel 2015, \u00e8 stato nuovamente in forza al Korsvoll.\nNella stagione 2015-2016, Sands\u00f8r ha difeso i pali del KFUM Oslo Futsal.\nIl 25 novembre 2015 \u00e8 stato convocato in Nazionale in vista delle partite contro Romania, Portogallo e Polonia che si sarebbero disputate rispettivamente il 10, l'11 ed il 13 dicembre successivi. Sands\u00f8r \u00e8 stato impiegato nel corso della sfida contro la Nazionale polacca.\nIl 19 gennaio 2016, il Lyn ha annunciato il ritorno in squadra di Sands\u00f8r.\nAgli inizi del 2017, Sands\u00f8r \u00e8 passato all'Hull\u00f8y, per far ritorno al KFUM Oslo in vista del campionato 2017-2018.\nStatistiche.\nPresenze e reti nei club.\n\"Statistiche aggiornate al 5 dicembre 2017.\""}
{"id": "5905375", "revid": "1543377", "url": "https://it.wikipedia.org/wiki?curid=5905375", "title": "Singoli al numero uno nella Billboard Hot 100 nel 1983", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905379", "revid": "122353696", "url": "https://it.wikipedia.org/wiki?curid=5905379", "title": "Barcelona Open Banc Sabadell 2016", "text": "Il Barcelona Open Banc Sabadell 2016 \u00e8 stato un torneo di tennis giocato sulla terra rossa. \u00c8 stata la 64\u00aa edizione del Torneo God\u00f3, parte della categoria ATP Tour 500 nell'ambito dell'ATP World Tour 2016. La competizione si \u00e8 disputata al Real Club de Tenis Barcelona di Barcellona, in Spagna, dal 18 al 24 aprile 2016.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati nel tabellone come lucky loser:\nMontepremi.\nIl montepremi complessivo \u00e8 di 2.428.355\u20ac.\nCampioni.\nSingolare.\n Rafael Nadal ha sconfitto in finale Kei Nishikori con il punteggio di 6-4, 7-5.\nDoppio.\n Bob Bryan / Mike Bryan hanno sconfitto in finale Pablo Cuevas / Marcel Granollers con il punteggio di 7-5, 7-5."}
{"id": "5905385", "revid": "481666", "url": "https://it.wikipedia.org/wiki?curid=5905385", "title": "Overland Mail", "text": ""}
{"id": "5905391", "revid": "119970859", "url": "https://it.wikipedia.org/wiki?curid=5905391", "title": "Shock the Monkey", "text": "Shock the Monkey \u00e8 un singolo del musicista britannico Peter Gabriel, pubblicato il 14 settembre 1982 come secondo estratto dal quarto album in studio \"Peter Gabriel\".\nDescrizione.\nIl brano parla di elettroshock e degli istinti animaleschi dell'uomo.. Peter Gabriel ha dichiarato che, sebbene il brano sia stato visto come una canzone animalista, in effetti si tratta di una canzone d'amore che descrive come la gelosia possa scatenare in una persona i suoi istinti pi\u00f9 primordiali; la scimmia citata nel titolo rappresenta una metafora dei sentimenti di gelosia.\nVideo musicale.\nIl videoclip ha per protagonisti Peter Gabriel e una scimmia cappuccina. Peter Gabriel compare vestito da uomo d'affari in vestito scuro e anche nei panni di un personaggio misterioso vestito di bianco e con il viso dipinto di bianco. L'azione avviene in due stanze, in apparenza uffici, sulle pareti dei quali vengono proiettate immagini di un gibbone in uno zoo. Man mano che il video procede, il Gabriel-uomo d'affari mostra sempre pi\u00f9 segni di agitazione, rabbia e paura, mentre gli oggetti nel suo ufficio appaiono sempre pi\u00f9 in disordine. Altre immagini proiettate mostrano Gabriel in bianco e nero che fugge da qualcosa in mezzo alla natura selvaggia, per poi apparire disorientato in scene urbane. Il video termina con i due Gabriel che si fondono, con il loro viso sovrapposto al muso del gibbone.\nCover.\nDel brano sono state realizzate diverse cover, tra cui le seguenti.\nInoltre, a settembre del 2006 la Realworld Remixed ha indetto un Remix Contest online (\"Peter Gabriel - Shock the Monkey Remix Pack\") nel quale si sono invitati musicisti e tecnici a caricare sul sito della Realworld un remix di \"Shock the Monkey\". Il concorso \u00e8 stato vinto da \"Simian Surprise\" di Multiman.\nNella cultura di massa.\n\"Shock the Monkey\" compare nella sequenza iniziale del film \"Fuga dal futuro - Danger Zone\" del 1987 di Jonathan Kaplan (\"Project X\") e nell'episodio di \"South Park\" \"Raisins\".\nIl brano e Peter Gabriel vengono inoltre menzionati nella parodia di \"Somebody That I Used to Know\" di Gotye prodotta dai Walk off the Earth per il canale YouTube \"The Key of Awesome\"/\"Barely Productions\"."}
{"id": "5905396", "revid": "767487", "url": "https://it.wikipedia.org/wiki?curid=5905396", "title": "Caspian (gruppo musicale)", "text": "I Caspian sono un gruppo post-rock statunitense originario del Massachusetts e formatosi nel 2004.\nBiografia.\nIl gruppo nel gennaio 2005 ha firmato un contratto con la Dopamine Records, esordendo nel novembre seguente con l'EP \"You Are the Conductor\". Il primo album in studio \"The Four Trees\" \u00e8 uscito invece nell'aprile 2007.\nIl successivo disco \"Tertia\", uscito nell'estate 2009, segna il debutto sul mercato europeo.\nNel settembre 2012 esce \"Waking Season\", disco prodotto da Matt Bayles, ex tastierista dei Minus the Bear.\nCirca tre anni dopo, nel settembre 2015, esce il successivo album \"Dust and Disquiet\".\nI Caspian ritornano cinque anni dopo con l'album \"On Circles\"."}
{"id": "5905399", "revid": "38120", "url": "https://it.wikipedia.org/wiki?curid=5905399", "title": "Duca dell'Inganno", "text": "Il Duca dell'Inganno (\"The Duke of Deception\") \u00e8 un personaggio immaginario che compare nei fumetti DC Comics e nei relativi media. Un grande avversario di Wonder Woman, il Duca \u00e8 un semi-dio della falsit\u00e0, originariamente presentato come un sottoposto del dio Ares.\nStoria editoriale.\nComparve per la prima volta nell'estate del 1942 in \"Wonder Woman\" vol. 1 n. 1, scritto dal creatore di Wonder Woman, William Moulton Marston, e and\u00f2 avanti diventando uno dei principali nemici di Wonder Woman della Golden Age. Il Duca venne fuori nelle storie di \"Wonder Woman\", \"Comic Cavalcade\", e \"Sensation Comics\" attraverso gli anni '40 e '50. Ma negli anni '60, quando la Silver Age era in pieno rinnovamento, fu completamente cancellato dalle avventure di Wonder Woman, salvo una piccola comparsa in \"Wonder Woman\" vol. 1 n. 148 nel 1964. Le cose sarebbero andate meglio per il Duca negli anni '70, dove ricevette un lifting al viso nella Bronze Age in \"Wonder Woman\" vol. 1 n. 217 del 1975, scritto da Elliot S. Maggins, seguita da un'altra riformulazione in \"Wonder Woman\" vol. 1 n. 254 del 1979. Dopo che la DC Comics rinnov\u00f2 tutta la sua continuit\u00e0 nel 1985 (vedi \"Crisi sulle Terre infinite\"), Wonder Woman, il suo cast di supporto, e molti dei suoi nemici, furono rinnovati e reintrodotti. Il Duca dell'Inganno, anche se inizialmente assente in questo mito reinventato, infine ebbe una manciata di camei, sia nella continuit\u00e0 DC (come in \"Wonder Woman Annual\" vol. 1 n. 3) che al di fuori (come in \"Scooby-Doo Team-Up\" n. 5, in cui Wonder Woman lavor\u00f2 con Scooby-Doo e i suoi amici).\nNel 2016, il Duca dell'Inganno fu reintrodotto nella serie di successo \"The Legend of Wonder Woman\", in cui venivano rinarrate le origini dell'eroina. Campione sia di Ares che di Ade, il Duca viene presentato come il pi\u00f9 grande avversario che Wonder Woman affronta dopo aver lasciato l'isola di Themyscira.\nBiografia del personaggio.\nSi sa poco a proposito della vera storia del Duca dell'Inganno, e sembr\u00f2 essere un dio minore che esistette per migliaia di anni arruolato da Marte per battersi contro Wonder Woman. Utilizz\u00f2 i suoi poteri per diffondere la falsit\u00e0 per far provocare conflitti e guerre all'umanit\u00e0.\nInganno fu inviato nella sua forma astrale per ispirare i leader militari e governativi con duplici pensieri cos\u00ec da poterli condurre alla guerra. Il suo contributo alla Seconda Guerra Mondiale incluse \"persuadere il Sole Sorgente (Giappone) a tenere un discorso sulla pace a Washington D.C. mentre nel frattempo colpiva con un veleno mortale a Pearl Harbor\" e confuse Hitler su come coltivare un'amicizia con la Russia fino al momento di attaccare (\"Wonder Woman\" vol. 1 n. 2).\nSulla base interplanetaria di Ares sul pianeta Marte, Inganno diresse la Fabbrica di Bugie, che utilizz\u00f2 schiavi spiriti da diversi pianeti come la Terra e Saturno che abitano corpi, al fine di ricavarne inganni per una varier\u00e0 di stratagemmi. Altri schiavi, invece, furono utilizzati come gladiatori da combattimento. Quando la versione astrale di Wonder Woman viaggi\u00f2 fino a Marte per salvare Steve Trevor, Inganno la riconobbe e rivel\u00f2 ad Ares la sua identit\u00e0 dopo che ebbe vinto una battaglia nell'arena, e sugger\u00ec ad Ares di non rivelarle chi lui fosse fino a quando non fosse stata in trappola. Tuttavia, Wonder Woman riusc\u00ec a salvare Steve, sopraffece Ares e i suoi soldati e insieme fuggirono sulla Terra. Inganno fu il secondo dei tenenti che Ares invi\u00f2 sulla Terra per prendere Wonder Woman, rifiutando inizialmente perch\u00e9, come lui stesso spieg\u00f2, i suoi servi stavano scrivendo propaganda per i nazisti e i giapponesi e non poteva catturare Wonder Woman senza il loro aiuto. Wonder Woman fu catturata da uno dei suoi agenti con il suo stesso lazo dopo che gliene fu dato uno finto. Fu quindi portata su una nave dove fu legata mani e piedi, e imbavagliata e bendata con il gesso. Tuttavia, l'eroina riusc\u00ec a fuggire con l'aiuto di Etta Candy che riusc\u00ec a contattare telepaticamente. Inganno cerc\u00f2 di convincere Hirohito a continuare la guerra nelle Hawaii mascherandosi da generale. Wonder Woman per\u00f2 svent\u00f2 il suo piano di causare altre vittime di guerra con l'aiuto di Etta Candy e invi\u00f2 il suo s\u00e9 fantasma su Marte travestito da ragazza in schiavit\u00f9. Su Marte venne imprigionata, e questo imprigionamento fece s\u00ec che Hiroito parlasse a cuore aperto all'ambasciatore italiano. Inganno fu liberato quando Wonder Woman fu portata in catene da Conquest, e arruol\u00f2 il misogino Dottor Psycho dopo aver scoperto che le donne venivano usate nello sforzo bellico, sperando di continuare l'inegualit\u00e0. Dopo i ripetuti fallimenti, Ares gli strapp\u00f2 il suo potente aspetto, lasciando un uomo debole e senza denti. Fu quindi imprigionato con le donne schiave, che convinse a ribellarsi e a dominare Marte per un breve periodo, imprigionando Ares al loro posto. Poi, conquist\u00f2 la luna e fu in grado di drogare la dea Diana, ma fu alla fine sconfitto da Wonder Woman.\nInganno lavor\u00f2 indipendentemente per qualche tempo, e continu\u00f2 senza successo a battere Wonder Woman. Alla fine degli anni '50 ricevette una trasformazione con altri membri di supporto di Wonder Woman. Ora indossava un mantello con cappuccio nero e arancione, tipico dei maestri di illusione, e il colore della sua pelle fu cambiato in giallo. Tent\u00f2 di attaccare l'intero sistema solare di Terra-Uno dopo aver catturato Wonder Woman e Steve Trevor con una chiava che trasform\u00f2 in un'astronave che li paralizz\u00f2 e lasci\u00f2 la Terra. Ma Wonder Woman fu in grado di evadere utilizzando i suoi bracciali per spegnere il dispositivo e distruggere i tre terzi della sua flotta che si stava consolidando verso diversi pianeti. La stessa nave di Inganno si schiant\u00f2 contro un satellite della Terra. Nonostante tutto, ebbe numerose comparse nella Silver Age.\nLa figlia di Inganno, Lya, era una \"maestra delle menzogne\" che cerc\u00f2 di ingannare il suo stesso padre. Cattur\u00f2 Wonder Woman e cre\u00f2 un fantasma di s\u00e9 stessa per rubare le armi atomiche della Terra, e naturalmente fu fermata da Wonder Woman che riusc\u00ec a liberarsi e a fermare sia lei che i suoi seguaci.\nDopo gli eventi di \"Crisi sulle Terre infinite\", questa versione dei Duca dell'Inganno fu cancellata dalla storia.\nPost-\"Crisi\".\nUna nuova versione del Duca ricomparve in \"Wonder Woman\" vol. 3 Annual n. 1 con una didascalia che diceva \"Il Duca dell'Inganno, i cui poteri d'illusione lo resero il discepolo pi\u00f9 fidato del Dio della Guerra\".\nPoteri e abilit\u00e0.\nIl Duca pu\u00f2 creare illusioni e delusioni della mente altrui, e quindi farli impazzire. In aggiunta, pu\u00f2 entrare di persona in un'immagine illusoria che ne cambia l'aspetto fisico. Utilizz\u00f2 questa abilit\u00e0 per mascherarsi da Wonder Woman, Paula Von Gunther e Professor Dekon. Pu\u00f2 anche inviare invisibilmente la sua forma astrale ai leader militari e governativi, ispirandoli con doppi pensieri che essi prendono per pensieri personali.\nIl Duca ha anche fatto uso di tecnologia avanzata nei suoi piani per attaccare la Terra e distruggere Wonder Woman. Tent\u00f2 di ingigantire una flotta marziana invadente rinchiusa in una scatola cos\u00ec che ne potesse uscire in forma gigante, e utilizz\u00f2 la sua tecnologia rimpicciolente per rimpicciolire Skyscraper City. Impieg\u00f2 anche un raggio solare mortale, un campo di forza per intrappolare Washington D.C. e che fungeva anche da portale per una flotta di invasione interplanetaria, un \"ingannatore a onde cerebrali\" che poteva strapazzare la percezione della fantasia e della realt\u00e0 delle proprie vittime, e un \"cannone interstellare gigante\" in grado di prendere di mira il jet invisibile di Wonder Woman. Afferm\u00f2 di essere il responsabile dell'alterazione del volto di Wonder Girl con la tecnologia da lui utilizzata nel passato sulle persone di Medusa e Mr. Hyde, ma poteva anche aver mentito.\nAltre versioni.\n\"The Legend of Wonder Woman\".\nNella prima storia digitale delle origini \"The Legend of Wonder Woman\", il Duca dell'Inganno comparve come primo antagonista di Wonder Woman."}
{"id": "5905401", "revid": "481666", "url": "https://it.wikipedia.org/wiki?curid=5905401", "title": "Noah Beery, Sr.", "text": ""}
{"id": "5905404", "revid": "1543377", "url": "https://it.wikipedia.org/wiki?curid=5905404", "title": "The Race (vela)", "text": "The Race : No Limit Around The World \u00e8 stata una corsa a vela immaginata e creata da Bruno Peyron che consiste nel fare il giro del mondo a vela con equipaggio, senza scali e senza assistenza. La sua particolarit\u00e0 \u00e8 l'aspetto \u00absenza limiti\u00bb, le barche a vela non sono sottomesse ad alcun limite di dimensione. La prima edizione \u00e8 partita da Barcellona il 31 dicembre 2000 ed \u00e8 stata vinta da Grant Dalton sul catamarano \"Club Med\" in 62 giorni, 6 ore, 56 minuti e 33 secondi.\nIl concetto.\nBruno Peyron \u00e8 uno specialista dei grandi multiscafi. Negli anni '90, ha stabilito numerosi record con i catamarani \"Commodore Explorer\" e \"Orange\". Egli in particolare \u00e8 il primo detentore del Troph\u00e9e Jules Verne, che ha conseguito 3 volte; ha inoltre conseguito diversi record di traversate oceaniche.\nIl Troph\u00e9e Jules Verne \u00e8 un record, i concorrenti possono cercare di realizzarlo quando lo desiderano; si tratta di una gara con il tempo e non contro altri concorrenti. Bruno Peyron desiderava quindi creare una corsa intorno al mondo nella quale i concorrenti si affrontano tra di loro e non contro il tempo. Questa nuova corso \u00e8 basata sul concetto \u00absenza limiti\u00bb, cio\u00e8 una corsa nella quale i concorrenti possono utilizzare la barca a vela che preferiscono senza limiti di dimensioni. Il livello delle performance dei grandi multiscafi ne fanno le barche pi\u00f9 adatte a questo genere di corsa, potendo avere delle velocit\u00e0 medie elevate.\nNon vi erano corse a vela con equipaggio e senza scali per i multiscafi; le altre corse intorno al mondo sono o erano:\nPercorso.\nIl percorso \u00e8 un giro del mondo passando per i tre capi: capo di Buona Speranza, capo Leeuwin e capo Horn. Gli equipaggi devono quindi attraversare l'oceano Atlantico, l'oceano Indiano e l'oceano Pacifico.\nPer la prima edizione, la partenza fu data a Barcellona e la linea d'arrivo era a Marsiglia. Cos\u00ec gli equipaggi hanno dovuto attraversare due volte lo stretto di Gibilterra e hanno navigato nel mar Mediterraneo. Inoltre un passaggio obbligato era passare tre le due isole della Nuova Zelanda.\nEdizioni.\n2000/2001.\nLa realizzazione di questo progetto di Bruno Peyron \u00e8 stata difficile. Solo due barche sono messe in acqua con sufficiente anticipo per beneficiare di una preparazione sufficiente. Le altre squadra penano a trovare il budget e vedono la loro preparazione ridursi. D'altra parte, una delle due barche costruite per questa corsa, \"Team Philips\" di Pete Goss, un catamarano innovatore anti-onde a vele bipode, \u00e8 abbandonato in mare qualche settimana prima della partenza dopo diverse delusioni e insuccessi.\nSei barche partecipano finalmente alla prima edizione di \"The Race\", la cui partenza \u00e8 data il 31 dicembre 2000 a Barcellona. Vi partecipano le tre \"navi gemelle\" del Chantier Multiplast di Vannes: \"Club Med\" (condotta da Grant Dalton), \"Innovation Explorer\" (condotta da Lo\u00efck Peyron e Skip Novak), e \"Team Adventure\" (condotta da Cam Lewis). Le altre tre barche sono \"PlayStation\" di Steve Fossett, \"Warta Polpharma\"' di Roman Paszke (ex-\"Commodore Explorer\") e \"Team Legato\" di Tony Bullimore (ex-\"ENZA New Zealand\").\nL'arrivo \u00e8 fissato a Marsiglia, a partire dal 3 marzo 2001 e fino al 15 marzo 2001.\nDa notare che Cam Lewis (su \"Team Adventure\") \u00e8 arrivato dopo 21 giorni del vincitore, dopo due scali a Citt\u00e0 del Capo e a Wellington.\nQuesta prima edizione \u00e8 stata ugualmente l'occasione di offrire al grande pubblico e ai media la ritrasmissione della vita quotidiana degli equipaggi grazie alle ultime tecnologie imbarcate. La prima corsa \"The Race\" \u00e8 stata precursore in materia di innovazione nella produzione di immagini \u00abdal vivo\u00bb e di comunicazione permettendo una copertura globale dell'evento; tuttavia ci\u00f2 ha avuto alcuni inconvenienti: il sito web si \u00e8 ritrovato sommerso dal flusso di connessioni provenienti in particolare dagli Stati Uniti e dall'Asia ( pagine visitate in una giornata), mettendo diversi giorni per essere nuovamente accessibile.\n2004.\nLa seconda edizione di \"The Race\", \"The Race 2\", sarebbe dovuta partire il 29 febbraio 2004, cio\u00e8 quattro anni dopo la prima edizione. Il porto di partenza e di arrivo sarebbe stato Marsiglia. Tuttavia, i concorrenti potenziali avevano rinunciato a questa corsa a profitto dell'Oryx Quest organizzata da Tracy Edwards e finanziata dal Qatar, questa seconda edizione di \"The Race\" \u00e8 stata quindi annullata. Alla fine, l'Oryx Quest rimase un'edizione unica e fu un fiasco finanziario.\n2013 o 2014.\nIl 18 febbraio 2010, Bruno Peyron annuncia che una nuova edizione di \"The Race\" avr\u00e0 luogo nel 2013 o nel 2014.\nSu gli 11 \"G. Class\" esistenti, lo skipper baulois considera realistico che 6 o 7 di essi possano trovarsi sulla linea di partenza.\nIl panorama della seconda edizione potrebbe comprendere dei \"G Class\" \u00ab No Limit \u00bb (\"Groupama 3\", \"Maxi Banque Populaire V\", \"Team Explorer\" (ex-\"Orange II\")) e la nuova classe dei \"100 piedi\" (\"Sodeb'O\", \"Oman\", \"IDEC\").\nLa difficolt\u00e0 della prossima edizione sar\u00e0 di far coesistere all'interno della stessa corsa queste due classi di grandi multiscafi dai potenziali differenti. \u00c8 possibile immaginare l'esistenza di una classifica e di un trofeo speciale per i \"G100\".\nSi potrebbe ugualmente ritrovare uno dei 3 \"110 piedi\" della prima edizione di \"The Race\" (\"Innovation Explorer\" diventato successivamente \"Gitana 13\") dal potenziale molto simile ai nuovi \"100 piedi\"; meno probabilmente \"Doha 2006\" (ex-\"Club-Med\") e \"Team Adventure\".\nL'obiettivo \u00e8 alla fine di riunire le 10 barche le pi\u00f9 rapide al mondo.\n\u00c8 gi\u00e0 ipotizzata una terza edizione di \"The Race\" che potrebbe essere un giro del mondo a tappe da svolgersi nel 2016. \"The Race 3\" si ricollegherebbe quindi con il progetto abortito del 2002, \"The Race Tour\"."}
{"id": "5905418", "revid": "339392", "url": "https://it.wikipedia.org/wiki?curid=5905418", "title": "Rasputin", "text": ""}
{"id": "5905426", "revid": "765341", "url": "https://it.wikipedia.org/wiki?curid=5905426", "title": "Singoli al numero uno nella Billboard Hot 100 nel 1982", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905431", "revid": "767487", "url": "https://it.wikipedia.org/wiki?curid=5905431", "title": "Simply Eva", "text": "Simply Eva \u00e8 un album in studio postumo della cantante statunitense Eva Cassidy, pubblicato nel 2011."}
{"id": "5905434", "revid": "594360", "url": "https://it.wikipedia.org/wiki?curid=5905434", "title": "Kim Seo-hyung", "text": ""}
{"id": "5905435", "revid": "15756", "url": "https://it.wikipedia.org/wiki?curid=5905435", "title": "Love Canal", "text": "Love Canal \u00e8 un quartiere della citt\u00e0 di Niagara Falls sorto su di un canale artificiale (il \"Love Canal\", costruito nel 1890 dall'imprenditore William T. Love) adibito dal 1920 a discarica di rifiuti urbani ed industriali, definitivamente interrato nel 1953. Nel 1954 inizi\u00f2 la lottizzazione con la costruzione delle scuole e del quartiere; solo alla fine degli anni settanta venne resa pubblica la contaminazione a cui erano esposti i residenti e dal 1978 inizi\u00f2 l'evacuazione dell'area, che fu definitivamente chiusa nel 2004 in seguito ad un'opera di confinamento e bonifica.\nIl canale artificiale \"Love Canal\".\nIl Love Canal deve il suo nome a William T. Love che nel 1890 avvi\u00f2 un'impresa per la costruzione di un canale artificiale che collegasse il fiume Niagara al lago Ontario. La sua impresa aveva lo scopo di creare di una citt\u00e0-modello, che avrebbe dovuto chiamarsi appunto \"Model City\", formata da parchi e quartieri residenziali lungo le sponde del canale artificiale e del lago Ontario, con la possibilit\u00e0 di produrre grandi quantit\u00e0 di energia idroelettrica per le nascenti industrie della zona. Dopo il 1892, il progetto fu cambiato per comprendere un canale navigabile che aggirasse le cascate del Niagara, quindi inizi\u00f2 a scavare il canale ed a costruire alcune strade e poche case. Tuttavia, la crisi finanziaria del 1893, denominata Panic of 1893 (Il panico finanziario del 1893), fece ritirare gli investitori dal progetto. Inoltre il Congresso degli Stati Uniti ratific\u00f2 una legge che impediva il prelievo d'acqua dal fiume Niagara, per preservare le famose cascate. Prima dell'interruzione dei lavori fu scavato un solo miglio di canale (1,6\u00a0km), largo circa 15 m e profondo tra i 3 m ed i 12 m. Con l'abbandono del progetto il canale si riemp\u00ec gradualmente d'acqua.\nIl canale viene adibito a discarica.\nDal 1920, la municipalit\u00e0 di Niagara Falls inizi\u00f2 a sversare rifiuti urbani nel canale. Negli anni quaranta la \"Hooker Electrochemical Company\" (successivamente Hooker Chemical Company, assorbita poi dalla Occidental Petroleum) cercava un sito per smaltire grandi quantit\u00e0 di rifiuti industriali ed ottenne, nel 1942, dalla \"Niagara Power and Development Company\" il permesso di utilizzare il canale. Il canale fu prosciugato e rivestito da uno strato di argille e la Hooker Chemical inizi\u00f2 a stoccarci fusti di rifiuti industriali. Nel 1947, la Hooker acquist\u00f2 la propriet\u00e0 fondiaria del canale ed una fascia di 21 m di entrambe le rive. La discarica fu attiva fino al 1953. Durante il periodo di attivit\u00e0 accolse t di sostanze chimiche \"corrosive, alcaline, acidi grassi e organocloruri derivati dalla fabbricazione di coloranti, profumi, solventi per la gomma e resine sintetiche\". Le scorie erano racchiuse in fusti, che vennero seppelliti alla profondit\u00e0 di 6-6,5 m. Dopo il 1953, il canale fu ricoperto di terra e la vegetazione inizi\u00f2 a ricrescere sull'area di discarica.\nVendita dell'area.\nQuando la discarica venne chiusa, nel 1953, la citt\u00e0 di Niagara Falls era entrata in un periodo di boom economico e la popolazione era cresciuta rapidamente superando le unit\u00e0. L'ente scolastico di Niagara Falls (City School District) aveva bisogno di un'area libera per costruire nuove scuole e si rivolse alla Hooker Chemical.\nLa Hooker Chemical concesse la propriet\u00e0 del sito alla Niagara Falls School Board per un solo dollaro con una clausola di esonero dalla responsabilit\u00e0.\nNel contratto di \"vendita\" firmato il 28 aprile, 1953, la Hooker Chemical incluse un caveat di diciassette righe per esonerare dalla propria responsabilit\u00e0 le eventuali cause risarcitorie future.\nLottizzazione.\nNonostante la dichiarata presenza di rifiuti chimici nel sottosuolo, il distretto scolastico inizi\u00f2 a costruire la \"99th Street School\" nell'area della discarica. Nel gennaio 1954, l'architetto incaricato della costruzione della scuola scrisse al comitato del distretto scolastico che, durante gli scavi per le fondamenta, gli operai rinvennero due aree dove affioravano fusti di rifiuti chimici. L'architetto notava, inoltre, che sarebbe stato poco saggio costruire in quell'area non conoscendo quali sostanze chimiche vi fossero seppellite, e che le fondamenta potevano essere danneggiate dall'eventuale esposizione ad aggressivi chimici. Il consiglio si limit\u00f2 a spostare le fondamenta della scuola 20\u201325 m pi\u00f9 a nord. Anche l'asilo fu spostato per l'affiorare di fusti di rifiuti chimici. Completate nel 1955 le scuole ospitarono 400 alunni per annualit\u00e0, ed aprirono in contemporanea ad altre scuole pi\u00f9 piccole circostanti. Lo stesso anno, un'area di terreno larga circa 8 metri collass\u00f2, formando un laghetto in cui i bambini andavano a giocare.\nNel 1955, fu aperta un'altra scuola la \"93rd Street School\" a sei isolati di distanza.\nIn 1957, il comune di Niagara Falls inizi\u00f2 a costruire il sistema fognario per lottizzare le aree intorno alla discarica. Il distretto scolastico aveva venduto i terreni rimanenti ed iniziarono le lottizzazioni da parte sia di privati che da parte della \"Niagara Falls Housing Authority\", che progett\u00f2 la costruzione del complesso edilizio \"Griffon Manor\" posto a ovest della discarica. Nella costruzione delle fogne fu interrotta la membrana d'argilla che fungeva da contenimento del bacino della discarica. Inoltre fu parzialmente rimosso lo strato superiore d'argilla, che proteggeva la discarica dall'ingresso delle acque meteoriche, per utilizzarlo come inerte per la costruzione della scuola della \"93rd Street\" e il contenimento d'argilla del lato sud fu distrutto dalla costruzione dell'autostrada LaSalle Expressway. Questi interventi minarono l'eventuale residua efficacia del contenimento in argilla e permisero alle acque meteoriche di lisciviare il contenuto della discarica nelle acque di falda circostanti.\nLe nuove lottizzazioni erano su terreni che non facevano parte dell'accordo tra l'industria chimica ed il distretto scolastico e, cos\u00ec, nessuno dei proprietari venne a conoscenza del passato utilizzo dell'area. Nessun tentativo di controllo dell'inquinamento della falda venne messo in atto. In seguito alla piovosit\u00e0 estrema del periodo inverno-primavera del 1962, e grazie alla presenza dell'elevata massicciata della nuova autostrada che impediva il pieno deflusso delle acque l'area del Love Canal si allag\u00f2, i residenti testimoniarono la presenza di risalite di olio e di liquidi colorati nei cortili delle case e negli scantinati.\nConseguenze.\nNel 1976, due giornalisti della \"Niagara Falls Gazette\", David Pollak e David Russell, effettuarono diverse analisi sull'acqua rimasta nelle pompe per lo svuotamento degli scantinati delle case intorno al Love Canal e riscontrarono la presenza di sostanze tossiche. La questione non ebbe seguito sui mezzi di comunicazione di massa per circa un anno, fin quando il reporter Michael Brown, che stava effettuando un'inchiesta porta a porta fin dagli inizi del 1978, riscontr\u00f2 numerose evidenti malformazioni nei bambini nati nell'area. Consigli\u00f2 ai residenti di organizzarsi in un comitato di protesta, che fu guidato da Karen Schroeder, una donna la cui figlia era portatrice di numerose malformazioni alla nascita (circa dodici). Il dipartimento d'igiene dello stato di New York si interess\u00f2 del caso rilevando un notevole aumento degli aborti spontanei nella popolazione residente.\nNel corso del 1978, Love Canal divenne un caso nazionale con numerosi articoli che definivano il quartiere come \"una bomba a orologeria sanitaria\" e \"una delle pi\u00f9 gravi tragedie ambientali della storia americana\".\nIl 2 agosto 1978 il sito della discarica fu dichiarato un'emergenza nazionale, fatto senza precedenti negli Stati Uniti. Brown, che scrisse oltre cento articoli sulla crisi, fece analizzare l'acqua di falda riscontrando la presenza di sostanze altamente tossiche quali le diossine.\nL'intervento del governo federale.\nIl 7 agosto del 1978, il Presidente degli Stati Uniti Jimmy Carter annunci\u00f2 l'istituzione dello stato di emergenza federale per il sito, chiese lo stanziamento di fondi federali ed ordin\u00f2 alla \"Federal Disaster Assistance Agency\" di assistere la citt\u00e0 di Niagara Falls nel bonificare il sito di Love Canal. Fu la prima volta che i fondi d'emergenza federali vennero usati in un caso che non fosse un disastro naturale. Carter fece costruire dei canali che convogliavano l'acqua inquinata nelle fogne e fece chiudere gli scantinati contaminati.\nIl Congresso degli Stati Uniti pass\u00f2 il decreto \"Comprehensive Environmental Response, Compensation, and Liability Act (CERCLA)\", detto comunemente Superfund. Il CERCLA stabil\u00ec una tassa sulle industrie chimiche e petrolifere per permettere all'autorit\u00e0 federale di rispondere alle emergenze ambientali. CERCLA stabil\u00ec anche una lista prioritaria dei siti nazionali che richiedevano una bonifica, Love Canal fu il primo sito a comporre la lista. Nel 2004, dopo l'evacuazione dei residenti e l'abbattimento della maggior parte degli edifici, la bonifica ed il contenimento della discarica, Love Canal fu tolto dalla lista. Dato che il decreto Superfund contiene una clausola di responsabilit\u00e0 retroattiva, la Occidental Petroleum (che aveva acquisito la Hooker Chemical) fu ritenuta responsabile per i costi di bonifica, pur non avendo infranto le leggi allora in vigore, quindi nel 1994, il giudice federale John Curtin sentenzi\u00f2 che la Hooker/Occidental era stata negligente, ma non si trattava di negligenza criminale, nella vendita della discarica al Niagara Falls School Board. La Occidental Petroleum fu citata dall'EPA e nel 1995 si accord\u00f2 per un risarcimento di 129 milioni di dollari. Anche diverse cause civili intentate dai residenti arrivarono ad un accordo economico negli anni seguenti alla scoperta della contaminazione.\nEffetti sulla salute.\nAll'inizio, gli studi effettuati non evidenziarono un evidente nesso eziologico tra le patologie riscontrate sui residenti e le sostanze tossiche che erano state rilevate nell'ambiente residenziale di Love Canal, tra cui sospetti agenti cancerogeni, in prevalenza benzene. Nelle acque di falda furono rilevate anche le diossine in concentrazioni di 53 parti per miliardo.\nNel 1979, l'Environmental Protection Agency rese pubblici i risultati delle analisi del sangue effettuate sui residenti di Love Canal che mostravano alti valori nella formula leucocitaria e danni cromosomici nel 33% dei residenti, dove la popolazione campione non eccede l'1%. Studi successivi sull'incidenza dei tumori non hanno riscontrato un incremento evidente o sono non conclusivi data la relativa piccolezza del campione coinvolto. Lo United States National Research Council (NRC), nel 1991, fece una revisione degli studi sui residenti di Love Canal, not\u00f2 come gli effetti tossici fossero veicolati dall'acqua di falda che, allagando periodicamente gli scantinati e le fondamenta delle abitazioni, portava gli agenti inquinanti volatili nelle abitazioni dove venivano inalati\n, inoltre, molti studi evidenziavano elevate percentuali di nascituri sottopeso e malformazioni congenite con l'indicazione che l'allontanamento dalle fonti d'inquinamento portava ad una riduzione dei casi. Lo studio evidenzi\u00f2 anche che i bambini della popolazione esposta presentavano \"eccesso di episodi convulsivi, difficolt\u00e0 d'apprendimento, iperattivit\u00e0, irritazione agli occhi, rash, dolori addominali, incontinenza\" e crescita ridotta. Le arvicole presenti nell'area furono studiate e presentavano una mortalit\u00e0 superiore ai gruppi di controllo (aspettativa media di vita degli animali esposti di \"23,6 e 29,2 giorni, in raffronto ai 48,8 giorni\" dei gruppi di controllo).\nIn base alla relazione del 1979 della United States Environmental Protection Agency (EPA) le famiglie dei residenti mostravano \"una preoccupante percentuale di aborti spontanei ... Love Canal pu\u00f2 essere aggiunto alla crescente lista dei disastri ambientali causati da sostanze tossiche, che vanno dai lavoratori affetti da disturbi nervosi alla scoperta di sostanze tossiche nel latte delle madri.\" In un caso due bambini, in una famiglia che ne aveva quattro, erano affetti da malformazioni, una era sorda, aveva la cheiloschisi, una linea dentale in eccesso e un leggero ritardo mentale, mentre il fratellino aveva un difetto all'occhio.\nGli effetti della contaminazione si sono propagati nel tempo causando un'anomala (maggiore) frequenza di malformazioni nei figli dei residenti di Love Canal nati tra il 1983 ed il 1996.\nL'intervento dell'EPA.\nQuando Eckhardt C. Beck (dirigente dell'EPA regionale dal 1977 al 1979) visit\u00f2 Love Canal alla fine degli anni settanta, pot\u00e9 notare la convivenza della popolazione con l'affioramento di sostanze tossiche:\nRobert Whalen, il responsabile della salute dello stato di New York, anche visit\u00f2 Love Canal e, valutando l'area di Love Canal un'emergenza sanitaria, dichiar\u00f2: \nWhalen consigli\u00f2 i residenti ad evitare di frequentare le cantine e gli scantinati e a non consumare frutta e verdura coltivata nell'area del Love Canal. La popolazione fu spaventata da queste prescrizioni, poich\u00e9 erano anni che consumavano prodotti contaminati dei propri orti e giardini. Inoltre Whalen sollecit\u00f2 l'allontanamento da Love Canal di tutte le donne incinte e di tutti i bambini sotto i due anni d'et\u00e0.\nLa scuola della \"99th Street\" fu chiusa e demolita, la scuola della \"93rd Street\" fu chiusa due anni dopo.\nFurono evacuate circa 800 famiglie che ottennero il rimborso, dal governo, del valore delle loro case, che vennero abbattute."}
{"id": "5905437", "revid": "125980753", "url": "https://it.wikipedia.org/wiki?curid=5905437", "title": "Quinn Cook", "text": ""}
{"id": "5905441", "revid": "1543377", "url": "https://it.wikipedia.org/wiki?curid=5905441", "title": "Singoli al numero uno nella Billboard Hot 100 nel 1981", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905442", "revid": "543975", "url": "https://it.wikipedia.org/wiki?curid=5905442", "title": "Episodi di American Crime (seconda stagione)", "text": "La seconda stagione della serie televisiva American Crime \u00e8 stata trasmessa in prima visione assoluta negli Stati Uniti dal 6 gennaio al 9 marzo 2016 su ABC.\nIn lingua italiana la stagione \u00e8 stata resa disponibile sulla piattaforma pay TIMvision dal 7 aprile 2016. La trasmissione televisiva \u00e8 invece inedita."}
{"id": "5905443", "revid": "228587", "url": "https://it.wikipedia.org/wiki?curid=5905443", "title": "Block Busters", "text": ""}
{"id": "5905444", "revid": "287204", "url": "https://it.wikipedia.org/wiki?curid=5905444", "title": "Block Busters (film)", "text": ""}
{"id": "5905446", "revid": "1598666", "url": "https://it.wikipedia.org/wiki?curid=5905446", "title": "Aintree", "text": "Aintree \u00e8 una localit\u00e0 di 6.689 abitanti della contea del Merseyside, in Inghilterra."}
{"id": "5905447", "revid": "567822", "url": "https://it.wikipedia.org/wiki?curid=5905447", "title": "Jeon Ji-hyun", "text": ""}
{"id": "5905448", "revid": "729019", "url": "https://it.wikipedia.org/wiki?curid=5905448", "title": "Stazione di Maya", "text": "La \u00e8 una fermata ferroviaria situata nel quartiere di Nada-ku di K\u014dbe, nella prefettura di Hy\u014dgo. Si trova sulla linea JR K\u014dbe, sezione della linea principale T\u014dkaid\u014d, ed \u00e8 servita dai soli treni locali.\nStoria.\nLa stazione \u00e8 stata aperta il 26 marzo 2016, e risulta essere una delle stazioni pi\u00f9 recenti della linea.\nCaratteristiche.\nLa stazione ha una banchhina a isola servente due binari passanti. Inoltre \u00e8 servita da ascensori, scale mobili e fisse.\nCollegamenti esterni.\n La stazione sul sito di JR West"}
{"id": "5905449", "revid": "47767", "url": "https://it.wikipedia.org/wiki?curid=5905449", "title": "Ivan Cheparinov", "text": ""}
{"id": "5905460", "revid": "2185082", "url": "https://it.wikipedia.org/wiki?curid=5905460", "title": "Grand National (corsa)", "text": "Il Grand National \u00e8 una corsa ippica (corsa con cavalli) disputata ogni anno all'Aintree Racecourse, presso Liverpool, Regno Unito. Nata nel 1839, si tratta di una steeplechase con handicap su un percorso di 6.907 metri, con i cavalli che devono compiere due giri del tracciato e superare 30 ostacoli ben definiti."}
{"id": "5905467", "revid": "122062719", "url": "https://it.wikipedia.org/wiki?curid=5905467", "title": "Accademia degli Insensati", "text": "L'Accademia degli Insensati \u00e8 stata un'istituzione linguistico-letteraria, attiva in Perugia dal 1561 alla seconda decade del Settecento, frequentata inizialmente soltanto da letterati e nobili locali. Nonostante l'intento da parte degli adepti di commentare le opere del Petrarca e ragionare sulle \u00ab\"spirituali certezze\"\u00bb, \u00ab\"al di l\u00e0 della barriera dei sensi\"\u00bb - da cui il nome -, il sodalizio era ancora un piccolo \"cenacolo\" culturale. Poi, durante la conduzione del rimatore e teorico della letteratura Cesare Crispolti (1605-1620), si orient\u00f2 verso traguardi di maggiore rilevanza. I programmi degli associati prevedevano anche argomentazioni di filosofia morale e di estetica: gli associati aumentarono, furono stabiliti frequenti contatti con l'ambiente accademico di Roma, e vi fecero parte importanti poeti quali Battista Guarini, Giuseppe Sannazzaro e Torquato Tasso.\nStoria.\nLe accademie italiane, fin dalla loro nascita, furono cultrici delle belle lettere, della perfezione e raffinatezza delle espressioni letterarie linguistiche, dell'eleganza esteriore delle composizioni in versi o in prosa anche in latino. La loro attivit\u00e0 interess\u00f2 ogni settore del mondo umanistico e scientifico, pur non riuscendo a creare una corrente particolare che facesse scuola. Solo le accademie \"madri\" di Siena (i Rozzi e gli Intronati) contribuirono all'introduzione di una tendenza letteraria per il fatto di essere state i primi esempi del genere e le successive istituzioni sorsero sul loro modello.\nNell'Italia Centrale, la citt\u00e0 di Perugia, nello Stato Pontificio, diede un apporto all'espansione accademica con la nascita, dal 1546, dei \" Tranquilli\", degli \"Scossi\", degli \"Atomi\" e degli \"Unisoni\", che, nel 1561, si fusero nell'accademia degli Insensati.\nIl \"principe\" degli Insensati Leandro Bovarini (detto \"il Furioso\") scelse come impresa una schiera di gru volanti sopra il mare, aventi ciascuna un piccolissimo sasso nella zampa. Il suo significato simbolico veniva interpretato nel seguente modo: \"siccome le gru ancorch\u00e9 abbiano il peso del sasso s'innalzano tuttavia, e volano sopra il mare, cos\u00ec essi Accademici, quantunque siano aggravati dal peso della parte sensitiva, la quale sempre tira al basso col desiderio delle cose terrene, nondimeno si ergono colla contemplazione alle cose celesti, e divine, e trapassando il mare di questo mondo, sicuramente s'innalzano al cielocon la terrena forma; epper\u00f2 chiamansi Insensati, cio\u00e8 non sensuali.\"\nGli Insensati adottarono curiosi nomignoli, tra i quali \"il Sonnacchioso\" pare fosse il pi\u00f9 ambito. Lo statuto era depositato presso la chiesa perugina di San Filippo Neri. Il principe, eletto a scrutinio segreto, nominava poi il viceprincipe, il segretario, i censori e gli altri responsabili. I membri, come nelle accademie senesi, potevano scrivere le proprie opere sui temi permessi e pubblicarle dopo aver ricevuto il consenso dei censori. Il protettore celeste degli Insensati era san Mattia apostolo, quelli terreni due eminenti alti funzionari della Santa Sede, i cardinali Bonifazio Bevilacqua Aldobrandini e Carlo Emmanuele Pio di Savoia.\nL'accademia, nei primi tempi di vita, non disponeva di una sede fissa e il principe convocava le assemblee nelle abitazioni messe a disposizione dai consociati. Il marchese di Castiglione del Lago Ascanio II della Corgna era solito organizzare riunioni notturne nelle tre \"stanze segrete\" del suo palazzo, coadiuvato dal poeta burlesco Cesare Caporali e dal segretario di corte Scipione Tolomei. Gli eredi dell'accademico Luciano Pasino cedettero, in seguito, agli Insensati una villa di loro propriet\u00e0 nel borgo di Valiano, uno degli ultimi baluardi del sistema difensivo perugino, passato poi alla repubblica di Firenze, ma ai confini con il marchesato di Castiglione del Lago, feudo dello Stato della Chiesa: vi si possono ancora vedere le imprese degli adepti affrescate nella sala in cui si adunavano.Un altro accademico della seconda met\u00e0 del XVI secolo fu il conte perugino Angelo degli Oddi, detentore tra l\u2019altro del feudo di Laviano, vicino Valiano e possibile altro scenario nelle riunioni dei membri. Come il trisavolo, pure il conte Angelo degli Oddi, (1654-1704) fece parte dell\u2019Accademia, ricoprendone la carica di principe.\nL'operosit\u00e0 dell'accademia conobbe del Seicento una fase ascendente, tanto che il suo sodalizio letterario godette di una certa considerazione. Ricoprirono la carica di principe: Ottaviano Platoni (1592), Ascanio II della Corgna (1596), Leandro Bovarini (1602), Cesare Crispolti (1605), Cesare Meniconi (1620), Girolamo Bigazzini (1628), Scipione Della Staffa (1639), Giulio Farnese (1692), il conte Angelo degli Oddi e, l'ultimo, Niccol\u00f2 Montemelini (1707). L'accademia fece pubblicare in Perugia , nel 1616, una raccolta di composizioni latine dei suoi affiliati e un'altra in italiano, nel 1698, intitolata \"Capricci italiani\". Gli scrittori che editavano le loro opere dichiaravano sul frontespizio l'appartenenza alla congregazione e l'autorizzazione ricevuta dal principe.\nLuigi Bonazzi formul\u00f2 un severo giudizio sull'opera degli Insensati, asserendo che in tutte le accademie le umane lettere venivano coltivate in misura contraria a quello che era il loro impegno sociale, e utilizzate come strumento esteriore per la tessitura di lodi da rivolgere ai personaggi pi\u00f9 diversi. Lo storico perugino considerava Francesco Beccuti, detto \"il Coppetta\", e il Caporali aggregati piuttosto che allievi del sodalizio, fabbrica privilegiata di poesie convenzionali in cui veniva qualificato come Omero chi aveva la sventura di diventare cieco e si attendeva con ansia la scomparsa di un collega per potergli dedicare un'orazione funebre in latino.\nAll'inizio del secolo XVIII l'attivit\u00e0 dell'accademia cominci\u00f2 a diminuire fino ad estinguersi nel 1725. Il camaldolese padre Cannuti tent\u00f2 inutilmente di far rivivere gli Insensati e cos\u00ec fece, nel 1774, Luigi Pacifico Pascucci, nuovo proprietario della villa del Vaiano. Agli Insensati si sostituirono gli \"Augusti\" che, per\u00f2, non riuscirono a rinnovare il prestigio della scomparsa accademia.\nLe indagini archivistiche effettuate della storica dell'arte Laura Teza l'hanno indotta a individuare nel \"Ragazzo che monda un frutto\" del Caravaggio (il dipinto originale \u00e8 scomparso, ne esistono alcune copie) un'accezione che oltrepassa la sua valenza naturalistica. Il \"mondafrutto\" compare documentato nella raccolta di Cesare Crispolti, autorevole principe degli Insensati, le cui rime erano schierate con i personaggi mondani e metaforici della prima produzione caravaggesca a Roma. Il giovane del dipinto sarebbe, pertanto, un emblema della sua formazione irreprensibile, secondo i dettami pedagogici stabiliti dalla Controriforma."}
{"id": "5905468", "revid": "729019", "url": "https://it.wikipedia.org/wiki?curid=5905468", "title": "Gran Premio motociclistico di Svezia 1983", "text": "Il Gran Premio motociclistico di Svezia \u00e8 stato l'undicesimo appuntamento del motomondiale 1983. Si \u00e8 svolto il 6 e 7 agosto sul circuito di Anderstorp e vi hanno gareggiato le classi 125, 250 e 500 oltre alla classe sidecar.\nLe vittorie nelle tre gare in singolo disputate sono state di Freddie Spencer in 500, Christian Sarron in 250 (disputata al sabato) e Bruno Kneub\u00fchler in 125.\nNella classe sidecar la vittoria \u00e8 andata all'equipaggio Rolf Biland-Kurt Waltisperg, che cos\u00ec si \u00e8 laureato matematicamente campione; durante la gara si \u00e8 per\u00f2 anche registrato un grave incidente del pilota di casa G\u00f6te Brodin.\nClasse 500.\nNella classe regina, in cui il titolo mondiale \u00e8 ancora da assegnare, sono giunti nell'ordine Freddie Spencer e Kenny Roberts, a posizioni scambiate rispetto al GP precedente; in questo modo Spencer riesce a riportare nuovamente a 5 punti il vantaggio su Roberts nella classifica iridata, con una sola gara al termine.\nSul podio in terza posizione in questa gara \u00e8 salito il giapponese Takazumi Katayama.\nClasse 250.\nNella gara della quarto di litro, disputatasi al sabato in cattive condizioni atmosferiche, si \u00e8 imposto il francese Christian Sarron davanti al connazionale Herv\u00e9 Guilleux e al fresco campione mondiale della classe, il venezuelano Carlos Lavado.\nClasse 125.\nNon qualificato a sorpresa il campione mondiale della categoria, lo spagnolo \u00c1ngel Nieto, a causa delle cattive condizioni atmosferiche del sabato, la gara \u00e8 stata vinta dallo svizzero Bruno Kneub\u00fchler che ha preceduto l'italiano Fausto Gresini e l'austriaco August Auinger.\nGrazie a questa vittoria e al perdurare dell'assenza di Eugenio Lazzarini, non ancora ristabilito, lo svizzero raggiunge la seconda posizione in classifica generale dietro a Nieto.\nClasse sidecar.\nL'equipaggio Rolf Biland-Kurt Waltisperg domina la gara ed ottiene la quinta vittoria stagionale, precedendo sul traguardo Egbert Streuer-Bernard Schnieders e Werner Schw\u00e4rzel-Andreas Huber, che lo seguono in quest'ordine anche nella classifica iridata. Biland \u00e8 per\u00f2 gi\u00e0 matematicamente campione del mondo, perch\u00e9 con un solo GP ancora da disputare ha 19 punti di vantaggio su Streuer e 26 sul campione uscente Schw\u00e4rzel."}
{"id": "5905474", "revid": "729019", "url": "https://it.wikipedia.org/wiki?curid=5905474", "title": "Stazione di San Pietro (Slovenia)", "text": "La stazione di San Pietro () \u00e8 una fermata ferroviaria della linea Jesenice-Trieste; serve l'omonimo centro abitato.\nStoria.\nLa fermata fu attivata nel 1906, all'apertura dell'intera linea, con il nome tedesco di \"St. Peter bei G\u00f6rz\".\nDopo la prima guerra mondiale, con l'annessione della zona al Regno d'Italia, la fermata pass\u00f2 alle Ferrovie dello Stato italiane, assumendo il nome di \"Gorizia San Pietro\".\nDopo la seconda guerra mondiale la fermata pass\u00f2 alla rete jugoslava (J\u017d), venendo ribattezzata \"\u0160empeter pri Gorici\", analogamente al centro abitato.\nDal 1991 appartiene alla rete slovena (Slovenske \u017eeleznice)."}
{"id": "5905475", "revid": "1543377", "url": "https://it.wikipedia.org/wiki?curid=5905475", "title": "Singoli al numero uno nella Billboard Hot 100 nel 1980", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905476", "revid": "1543377", "url": "https://it.wikipedia.org/wiki?curid=5905476", "title": "Sean Bridgers", "text": "\u00c8 noto soprattutto per aver interpretato il ruolo di Johnny Burns nella serie televisiva \"Deadwood\" di HBO e quello di Trey Willis nella serie \"Rectify\" di SundanceTV.\nBiografia.\nBridgers \u00e8 nato nel 1968 a Chapel Hill, nella Carolina del Nord, da Ben e Sue Ellen Bridgers. Ha frequentato la St. Andrew's-Sewanee School e la Western Carolina University.\nBridgers ha dichiarato che come sceneggiatore \u00e8 influenzato dal suo autore preferito Mark Twain e dallo sceneggiatore del film \"Tender Mercies\" Horton Foote, e che ha sviluppato l'interesse nella recitazione proprio dopo aver visto Robert Duvall in \"Tender Mercies\" all'et\u00e0 di 14 anni.\nCarriera da attore.\nA partire dal 1991, Bridgers ha recitato in una grande variet\u00e0 di ruoli, sia in film che in serie televisive. Tra le sue interpretazioni principali, quella di Johnny Burns nella serie televisiva \"Deadwood\" di HBO, durata dal 2004 al 2006, gli ha valso notoriet\u00e0 e apprezzamento da parte dei critici.\nTra le interpretazioni cinematografiche di Bridgers meglio accolte dalla critica vi sono quelle nei film horror \"The Woman\" di Lucky McKee e \"Jug Face\" di Chad Crawford Kinkle. Altri film in cui ha recitato sono \"Nell\" (1994), \"Tutta colpa dell'amore\" (2002) e \"Room\" (2015).\nUn altro ruolo televisivo di Bridgers che ha ricevuto il consenso della critica \u00e8 stato quello di Trey Willis nella serie \"Rectify\" di SundanceTV, interpretato dal 2013 al 2016. Il critico Nick Hogan, recensendo l'episodio \"Sown with Salt\" della terza stagione, ha scritto \u00abSean Bridgers fa un lavoro magistrale nell'interpretare Trey... Ogni volta che parlava sentivo sempre un po' pi\u00f9 male allo stomaco.\u00bb\nCarriera da sceneggiatore e regista.\nNel 1997 Bridgers ha scritto la sceneggiatura del film \"Paradise Falls\", diretto da Nick Searcy.\nInsieme al collega Michael Hemschoot, Bridgers ha sviluppato la sceneggiatura del dark western \"Arkansas Traveler\", ambientato negli Stati Uniti meridionali durante la guerra di secessione americana. Il film verr\u00e0 prodotto dalla Travelin' Productions, societ\u00e0 di produzione cinematografica fondata dagli stessi Bridgers e Hemschoot.\nBridgers e Hemschoot stanno inoltre sviluppando, attraverso la loro societ\u00e0 Travelin' Productions e in collaborazione con lo studio di animazione Worker Studio, un documentario animato su John H. Ross, pilota decorato della seconda guerra mondiale.\nVita privata.\nBridgers ha un figlio, Jackson, che ha recitato in \"Justified\" e \"Deadwood\", e una figlia, Kate, che ha recitato nel cortometraggio \"The Birthday Present\" da lui diretto."}
{"id": "5905479", "revid": "124808", "url": "https://it.wikipedia.org/wiki?curid=5905479", "title": "Sean MacKenzie Bridgers", "text": ""}
{"id": "5905480", "revid": "767487", "url": "https://it.wikipedia.org/wiki?curid=5905480", "title": "The Influence of a Child", "text": "The Influence of a Child \u00e8 un cortometraggio muto del 1913 diretto da Edmund Lawrence (regista). Prodotto dalla Kalem, il film dovrebbe essere l'esordio sugli schermi per Noah Beery. Tra gli altri interpreti, appare anche il nome di David Galley, Marie Falls, Stephen Purdee e quello di Adelaide Lawrence, un'attrice bambina che all'epoca aveva otto anni e che era la figlia del regista.\nProduzione.\nIl film fu prodotto dalla Kalem Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi l'11 ottobre 1913. L'11 dicembre dello stesso anno, il film venne distribuito anche nel Regno Unito."}
{"id": "5905481", "revid": "580", "url": "https://it.wikipedia.org/wiki?curid=5905481", "title": "Museo San Fedele", "text": "Il Museo San Fedele \u00e8 un percorso artistico e religioso che si sviluppa nella cinquecentesca chiesa di San Fedele di Milano e negli ambienti circostanti. Promosso dai padri gesuiti, \u00e8 un esempio di dialogo tra l'arte antica, moderna e contemporanea.\nStoria.\nIl Museo \u00e8 stato inaugurato il 31 dicembre 2014 e si sviluppa nella Chiesa di San Fedele e in alcuni spazi attorno ad essa, al termine di restauri durati un decennio. Esso \u00e8 legato alla storia della Galleria San Fedele la quale ha avuto inizio negli anni Cinquanta nell'omonima Fondazione dei gesuiti.\nPadre Arcangelo Favaro, fondatore della Galleria San Fedele, si propose come un interlocutore del dialogo tra arte e fede, tema poi ripreso da papa Paolo VI nel discorso agli artisti del 1964. Negli anni la Galleria San Fedele si \u00e8 impegnata per far riflettere molti artisti su temi dell'uomo contemporaneo e della spiritualit\u00e0 cristiana. A questo progetto hanno collaborato artisti come Mario Sironi, Carlo Carr\u00e0 e Lucio Fontana.\nIl nuovo percorso, oltre a comprendere la chiesa, si snoda tra alcuni ambienti: la cripta secentesca, il sacello, la sacrestia e la cappella \u201cdelle ballerine\u201d. A questi si aggiungono alcuni spazi dedicati a dipinti, antichi reliquiari e oggetti liturgici.\nPadre Favaro nel 1956 chiese a Lucio Fontana di realizzare la pala de \"Il Sacro Cuore\" che ancora oggi si trova nella chiesa. Negli ultimi anni diversi artisti, tra cui Mimmo Paladino, Jannis Kounellis, David Simpson, Sean Shanahan, Claudio Parmiggiani e Nicola De Maria, hanno realizzato opere per riflettere su temi fondamentali della fede, come l'Apocalisse e la Croce.\nCollezione.\nIl percorso espositivo \u00e8 organizzato all'interno della Chiesa, nella cripta e nel sacello, nonch\u00e9 negli spazi adiacenti: cappella \"delle ballerine\", sacrestia, antisacrestia e quadreria.\nNavata.\nConfessionali.\nOpera in legno di noce, i nove confessionali furono realizzati dai Fratelli Taurino (Giovanni, Giacomo e Gianpaolo) tra il 1596 e il 1603. Sono prototipi di confessionale borromaico e si trovano in apposite nicchie intorno alla navata, tranne uno nell'antisacrestia. Ognuno \u00e8 adornato da quattro pannelli scultorei, due in alto che rappresentano episodi dell\u2019Antico e del Nuovo Testamento, e due in basso, posti di fronte all\u2019inginocchiatoio dei penitenti, dedicati a figure della Passione di Cristo. A sottolineare l\u2019importanza del sacramento della confessione, cui si dedicano con impegno i gesuiti in epoca controriformistica, i confessionali raffigurano una sorta di tragitto spirituale. I pannelli si ispirano alle illustrazioni del \"Liber imaginum\", celebre testo cinquecentesco del gesuita Jer\u00f3nimo Nadal .\nIl Sacro Cuore di Fontana.\nUno dei quattro altari laterali della navata, progettati da Pellegrino Tibaldi, \u00e8 la Cappella della Guastalla, destinata alla sepoltura di Ludovica Torelli contessa di Guastalla (1500-1569) e fondatrice nel 1557 dell\u2019omonimo Collegio milanese per fanciulle nobili. La pala d\u2019altare, dedicata al Sacro Cuore, in terracotta smaltata e invetriata, \u00e8 opera di Lucio Fontana (1957). L\u2019opera raffigura l\u2019apparizione di Cristo alla santa e mistica francese Margherita Maria Alacoque, inginocchiata ai suoi piedi. Nella lunetta in alto, l\u2019opera \u00e8 completata da due angeli che reggono l\u2019ostensorio. Alle pareti laterali, quattro dipinti raffigurano i santi Pietro, Paolo, Marta e Maddalena, opere cinquecentesche di Ambrogio Figino che \u00e8 l\u2019autore dell\u2019\"Incoronazione di Maria\", la prima pala presente nella cappella e rimossa nel Settecento.\nPresbiterio e abside.\nAltare maggiore.\nAl centro del presbiterio, sotto la cupola, si trova l\u2019altare maggiore che l'architetto Pietro Pestagalli (1776-1853) realizz\u00f2 nel 1824, in sostituzione del precedente di legno, e ispirato a quello del Duomo. L\u2019attuale altare \u00e8 realizzato in marmi pregiati con sopra un tabernacolo dorato, racchiuso entro un tempietto circolare \u2013 secondo un gusto neoclassico \u2013, busti in argento dei quattro evangelisti e figure femminili in marmo che rappresentano la fede e la speranza dello scultore Gaetano Matteo Monti. I rilievi rappresentano, a destra, \"Mos\u00e8 che mostra al popolo le tavole della legge\" e, a sinistra, \"Il Battesimo di Ges\u00f9\". Sotto l\u2019altare si conservano i corpi di San Fedele e San Carpoforo. La collocazione centrale del tabernacolo si afferma dopo il Concilio di Trento, soprattutto per volont\u00e0 di Carlo Borromeo, che lo trasferisce dalla sagrestia sull\u2019altare maggiore, per permettere ai fedeli di vivere l\u2019adorazione eucaristica. Vicino alla balaustra dell\u2019altare maggiore sono collocati due candelabri in bronzo di gusto barocco attribuiti ad Annibale Fontana (1540-1587).\nCorona di spine.\nCollocata su un tronetto d\u2019argento nell\u2019altare maggiore, la \"Corona di spine\" di Claudio Parmiggiani (2014) costituisce una riflessione sul tema del volto, centrale nella fede cristiana e legato al velo della Veronica sul quale, secondo la tradizione, si sarebbe impresso il volto di Ges\u00f9. L\u2019autore concentra l\u2019immagine impressa nel velo nello strumento del suo supplizio, corona regale \"sub contraria specie\". L\u2019opera \u00e8 realizzata in filo spinato: solo l\u2019oro che avvolge la corona lascia presagire la resurrezione.\nI monocromi di David Simpson.\nTra le tre finestre dell\u2019abside e il cinquecentesco coro ligneo si trovano le tre tele monocrome (182x182 cm) di David Simpson, realizzate dall\u2019artista statunitense nel 1995 e dedicate al tema della Gerusalemme celeste. Le tele, con particolare uso di titanio e cristalli, e nei colori oro, rosso e azzurro, rimandano all\u2019iconografia tradizionale della Trinit\u00e0 e hanno una particolare capacit\u00e0 di diffondere la luce. I dipinti, provenienti dalla Collezione di Giuseppe Panza di Biumo, si presentano come straordinari specchi, grandi superfici monocromatiche, tuttavia sempre mutevoli e provvisorie, come rivelazione di una inafferrabile luce divina.\nSancta Sanctorum.\nIl soggetto della Gerusalemme celeste \u00e8 rappresentato anche da Nicola De Maria nel Sancta Sanctorum, una stanza esagonale collocata sotto l'altare maggiore in cui sono presenti i reliquiari, tra cui una stauroteca. Nicola De Maria nel 2015 \u00e8 intervenuto dipingendo la cupola con una festa di colori: blu profondo, rosso arancione smagliante, giallo luminoso e verde acceso. Il fregio \u00e8 dipinto con un azzurro turchese, trapuntato da alcune stelle e dai simboli dell'alfa e dell'omega, riferimento a Cristo e al principio dell'Universo.\nCripta.\nSotto il presbiterio della chiesa si trova la cripta a forma di croce greca con volta a vela sorretta da 18 colonne in granito di Baveno e completata nel 1653. Nelle nicchie sono collocate otto statue, quattro angeli e quattro profeti. La cripta \u00e8 dedicata alla Passione di Cristo. L'altare in marmo bianco e nero ha al centro un crocifisso e ai lati le statue di Maria e di san Giovanni, figure che formano la scena del Calvario. Ai piedi dell'altare si trova una scultura in legno del Cristo morto, di autore sconosciuto.\nMonumento funebre di Lorenzo Toscani.\nL\u2019opera \u00e8 la parte restante di un cenotafio monumentale realizzato da Agostino Busti detto il Bambaia nel 1545-1547. Si tratta probabilmente dell\u2019ultima opera del grande scultore lombardo. \u00c8 dedicata a Lorenzo Toscani che fu vescovo di Lod\u00e8ve, in Francia, e proviene dalla scomparsa chiesa di Santa Maria alla Scala. Il gisant in marmo che si ispira a modelli rinascimentali raffigura il defunto prelato in posizione distesa, presenta un elegante gioco di pieghe del camice e un libro aperto sul quale \u00e8 scritto: \"In te Domine speravi\" .\nVia Crucis.\nNella cripta sono collocate le 14 stazioni della \"Via Crucis\" concepite e realizzate da Lucio Fontana nel 1957. In origine erano state create per la cappella dell\u2019istituto religioso \"le Carline\" di Milano. Si tratta di una delle tre 'Via Crucis realizzate dall\u2019artista tra il 1947 e il 1957. I piccoli \"medaglioni\" hanno una forma ovale e sono in terracotta senza rivestimento di smalto. Hanno brevi interventi di colore \"a freddo\" e sono caratterizzati da un accentuato rilievo delle figure immediatamente schizzate con la mano e con la stecca nella terra.\nSacello.\nLa cappella funebre, voluta da Ranieri Giuseppe d'Asburgo-Lorena, arciduca d\u2019Austria nella prima met\u00e0 dell\u2019Ottocento, custodisce le tombe di alcuni membri della famiglia Asburgo morti a Milano durante la dominazione austriaca. In questo sacello \u00e8 collocata l\u2019installazione di Jannis Kounellis, \"Svelamento\". L\u2019opera \u00e8 costituita da un grande sacco appeso con una corda a una trave. La tela sembra sul punto di strapparsi perch\u00e9 non regge il peso della croce in legno in essa contenuta. Celando la croce alla vista, Kounellis interpreta in modo innovativo il tema dell'Apocalisse (Rivelazione).\nReliquie dell'anno.\nUna piccola stanza laterale custodisce una collezione delle reliquie dei santi dei 365 giorni del calendario cattolico. La collezione risale al XVII-XVIII secolo e testimonia il prestigio della chiesa di San Fedele, dove anticamente veniva esposta alla preghiera la teca con le reliquie del giorno. Accanto a oggetti liturgici appartenenti al tesoro della chiesa, sono conservate alcune statuette in bronzo di San Fedele, realizzate da Lucio Fontana (1956) e Mimmo Paladino (2014).\nCappella delle Ballerine.\nLa Cappella delle Ballerine \u00e8 cos\u00ec chiamata perch\u00e9, fino agli anni Ottanta le danzatrici della Scala venivano prima del debutto a pregare all'altare della Madonna del latte, affresco tardo trecentesco custodito dalla fine dell'Ottocento nella cappella. All'interno \u00e8 inserita un'installazione di scarpette argentate, intitolata \"Ex voto\", di Mimmo Paladino. Inoltre sono presenti due monocromi e alcuni inserti in marmo di Sean Shanahan, che ha decorato anche il passetto di accesso.\nSacrestia.\nLa sacrestia barocca fu progettata dall'architetto Francesco M. Richini nella prima met\u00e0 del Seicento e custodisce le imponenti opere in legno di noce dei Fratelli Taurino attivi per alcuni decenni nella chiesa dei gesuiti milanesi. Alla parete che circonda la porta d'ingresso, un pannello che rappresenta Ges\u00f9 che parla alle folle costituisce il motivo pi\u00f9 prezioso. Sul lato opposto, le statue dei santi Ignazio di Loyola e Francesco Saverio. In alto sul fregio degli armadi, torreggiano otto busti dei primi gesuiti saliti agli onori degli altari."}
{"id": "5905483", "revid": "1019286", "url": "https://it.wikipedia.org/wiki?curid=5905483", "title": "Igor Naumkin", "text": ""}
{"id": "5905486", "revid": "1019286", "url": "https://it.wikipedia.org/wiki?curid=5905486", "title": "Sergej \u0160ipov", "text": ""}
{"id": "5905488", "revid": "461603", "url": "https://it.wikipedia.org/wiki?curid=5905488", "title": "AS Roma 2015-2016", "text": ""}
{"id": "5905507", "revid": "158913", "url": "https://it.wikipedia.org/wiki?curid=5905507", "title": "Geishe", "text": ""}
{"id": "5905508", "revid": "287204", "url": "https://it.wikipedia.org/wiki?curid=5905508", "title": "Suzy (cantante)", "text": ""}
{"id": "5905510", "revid": "287204", "url": "https://it.wikipedia.org/wiki?curid=5905510", "title": "Suzy (singolo)", "text": ""}
{"id": "5905514", "revid": "123386887", "url": "https://it.wikipedia.org/wiki?curid=5905514", "title": "Umberto Margiotta", "text": "Fu professore ordinario di Pedagogia Generale presso l'Universit\u00e0 di Venezia. Coordin\u00f2 ricerche internazionali riguardanti la qualit\u00e0 dell'istruzione e dell'educazione e i relativi indicatori, progetti di ricerca sull'apprendimento degli adulti e i criteri di valutazione esterna dei sistemi scolastici. \u00c8 stato socio della SIPED (Societ\u00e0 Italiana di Pedagogia).\nBiografia.\nA 22 anni (1969) si laure\u00f2 in Filosofia presso l'Universit\u00e0 di Bari con una tesi su \"Vorlesungen \u00f9ber die Logik\" di Immanuel Kant. Alla fine dello stesso anno ottenne una borsa di studio del CNR e si specializz\u00f2 nel 1972 in Logica, con una ricerca sulla Storia della Logica da Filippo Melantone a Gottfried Wilhelm von Leibniz, presso diverse universit\u00e0 della Germania (Monaco di Baviera, Heidelberg, Munster (Bassa Sassonia). Seguendo l'orientamento di Hans Georg Gadamer, dell'universit\u00e0 di Heidelberg continu\u00f2 la ricerca nella investigazione della formazione come logica della vita. Di questo filosofo tradusse in italiano nel 1973, per la Marietti editore, il saggio \"Ermeneutica e metodica universale\". \nNel 1974 inizi\u00f2 ad insegnare all'Universit\u00e0 Ca' Foscari di Venezia e si trasfer\u00ec a Mirano. Presso l'Universit\u00e0 veneziana fu Delegato del Rettore (1997-2000) per la Formazione a distanza e Pro Rettore alla \"Formazione permanente e all'insegnamento a distanza\". Dal 2003 fu il coordinatore scientifico del \"Master Universitario di I\u00ba livello in Formazione dei Formatori\". Nel 2004 partecip\u00f2 come rappresentante italiano al processo di riforma internazionale dei sistemi di istruzione superiore dell'Unione europea, definito Processo di Bologna. Fu (2004-2005) il Coordinatore delle procedure di valutazione del Baccalaureato Europeo a Bruxelles. Dal 2005 fu il Coordinatore del Dottorato in \"Scienze della Cognizione e della Formazione\". Fu (2005-2009) Pro Rettore per il Coordinamento generale della didattica e delle attivit\u00e0 a favore degli studenti.\nIncarichi nazionali.\nNel 1987 ha fondato e diretto fino al 1990 il CIRED (Centro Interfacolt\u00e0 per la Ricerca Educativa e Didattica).\nDal 1987 al 2001 ha collaborato con la Polizia di Stato per la riforma del loro sistema formativo.\nDal 1991 al 1996 \u00e8 stato Presidente del CEDE (Centro Europeo dell'Educazione) che, istituzionalmente ha preceduto l'attuale INVALSI (Istituto nazionale per la valutazione del sistema dell'istruzione), presso la sede di Villa Falconieri di Frascati.\nDal 1999 al 2008 ha diretto la SSIS (Scuola di Specializzazione per la formazione degli insegnanti Secondari) del Veneto.. \nDal 2001 partecip\u00f2 all'attivit\u00e0 della Fondazione nazionale Carlo Collodi, prima come componente permanente nel Consiglio generale e dal 2007 nel Comitato direttivo.\nNel 2003 ide\u00f2 e organizz\u00f2 il laboratorio \"Univirtual\", del quale fu il coordinatore scientifico, la struttura universitaria del CISRE (Centro Internazionale di Studi sulla Ricerca Educativa e la Formazione Avanzata) per la valorizzazione virtuale dell'offerta formativa delle diverse universit\u00e0 del Triveneto. \nDal 2004 fino alla morte \u00e8 stato il Presidente della SIREF (Societ\u00e0 scientifica Italiana per la Ricerca Educativa e\nFormativa)..\nNel 2010 fu Presidente della Conferenza Nazionale Universitaria per la formazione degli Insegnanti\nDal 2011 fino alla morte coordin\u00f2, per conto delle Universit\u00e0 di Bolzano, Enna, Padova, Lecce, Milano Cattolica, Reggio Emilia, Venezia, il PRIN (Progetto di Rilevante Interesse Nazionale) 2009 emesso dal MIUR per \"la valutazione della qualit\u00e0 e produzione scientifica delle ontologie pedagogiche\".\nFu revisore dal novembre 2011 dell'ANVUR per le procedure del progetto di Valutazione della Qualit\u00e0 della Ricerca (VQR) 2004-2010 per l'ambito pedagogico.\nDal 2011 fu consigliere scientifico dell'Istituto Reuven Feuerstein di Gerusalemme. A partire dalla primavera 2012 fu nel board della \"International Feuertesin Academy\", con la responsabilit\u00e0 specifica sulla formazione dei formatori.\nIncarichi internazionali.\nNell'ambito dell'attivit\u00e0 dei rapporti tra l'Universit\u00e0 di Ca' Foscari e l'Unione Europea, dal 2004 al 2008,fu il direttore scientifico, project leader e coordinatore del progetto Europeo Miforcal (Master interuniversitario per la formazione degli insegnanti di qualit\u00e0), una cooperazione internazionale tra istituzioni di istruzione di livello superiore. L'obiettivo del progetto fu quello di preparare formatori e docenti della scuola secondaria agendo nel contesto culturale locale, attraverso una rete interuniversitaria europea e latinoamericana definita ALFA (Am\u00e9rica Latina - Formaci\u00f3n Acad\u00e9mica). Il progetto coinvolse dieci universit\u00e0 dei seguenti Stati: Italia (capofila), Argentina, Brasile, Paraguay, Spagna, Portogallo.\nTra le molte iniziative di collaborazione dell'Universit\u00e0 di Venezia con l'Unione Europea, Margiotta coordin\u00f2:\nAttivit\u00e0 editoriali.\nOltre ad avere una vasta bibliografia, (), diresse per diversi anni le seguenti collane editoriali per\nFu direttore inoltre, per conto del l'editore Pensa Multimedia\u00a0\u2013 Lecce, le riviste: \"La Societ\u00e0 formativa\" e \"Formazione &amp; Insegnamento\" .\nFu coautore (con i professori Franco Frabboni (Universit\u00e0 di Bologna) e Massimo Baldacci (Universit\u00e0 di Urbino) dell'opera \"Longlife / Longwide Learning - Per un Trattato Europeo della Formazione\" edita da Bruno Mondadori Editore \u2013 Milano in lingua italiana, francese, spagnola, inglese e tedesca\nRiconoscimenti.\nIl 1\u00ba aprile 2016 gli fu assegnato a Foggia il 3\u00ba premio nazionale di pedagogia dalla SIPED per la sua ultima monografia \"Teoria della formazione: ricostruire la pedagogia\" edita da Carocci editore nel 2015.\nLa fondazione Margiotta.\nAl fine di continuare il suo progetto educativo nel 2020 \u00e8 stata costituita una fondazione onlus con lo scopo di organizzare attivit\u00e0 culturali di interesse sociale con finalit\u00e0 formative ed educative."}
{"id": "5905517", "revid": "1543377", "url": "https://it.wikipedia.org/wiki?curid=5905517", "title": "Singoli al numero uno nella Billboard Hot 100 nel 1979", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905518", "revid": "1543377", "url": "https://it.wikipedia.org/wiki?curid=5905518", "title": "Eurydice (rete)", "text": "Eurydice \u00e8 la rete europea di informazione sull'istruzione. \u00c8 formata da una unit\u00e0 europea che coordina la rete e da una serie di unit\u00e0 nazionali. Lo scopo della rete Eurydice \u00e8 di fornire ai decisori politici degli stati membri dell'Unione europea informazioni aggiornate e affidabili sulle quali basare le decisioni politiche nel settore dell'istruzione.\nDal 1995 Eurydice \u00e8 parte integrante dei programmi di azione comunitaria in materia di istruzione, prima \"Socrates\", poi LLP e, dal 2014, Erasmus+.\nOrigini e struttura della rete.\nEurydice fu fondata dalla Commissione europea, a seguito di una richiesta da parte dei Ministri dell'istruzione della Comunit\u00e0 Europea contenuta in una risoluzione del Consiglio del 1976. La prima riunione della rete si tenne nel 1980. Inizialmente, la rete era formata da un'unit\u00e0 europea e da pi\u00f9 unit\u00e0 nazionali istituite presso i Ministeri dell'istruzione di ognuno degli allora 9 paesi membri dell'Unione Europea. Le unit\u00e0 nazionali avevano, in genere, anche la loro sede presso i Ministeri dell'istruzione, sebbene in alcuni casi fossero state assegnate a enti esterni di documentazione e ricerca (per esempio, l'Unit\u00e0 italiana aveva, e ha tuttora, sede presso l'INDIRE, Istituto nazionale di documentazione innovazione e ricerca educativa, mentre l'unit\u00e0 del Regno Unito ha sede presso lo NFER, National Foundation for Educational Research). Nei paesi a struttura federale, come la Germania e il Belgio, fu necessario istituire pi\u00f9 di una unit\u00e0 per adeguarsi alla struttura dei rispettivi sistemi di istruzione: perci\u00f2 in Germania fu creata una unit\u00e0 nazionale presso il Ministero federale dell'istruzione e un'altra presso la Conferenza dei Ministri dell'istruzione dei L\u00e4nder.\nQuesta struttura \u00e8 stata mantenuta nel tempo. Infatti, l'allargamento dell'UE con l'aggiunta di nuovi stati membri \u00e8 stato sempre preceduto dalla partecipazione dei nuovi paesi alla rete Eurydice.\nAlla fine del 2006 la rete era formata da 35 unit\u00e0 nazionali in 31 paesi. Dal 2014, le unit\u00e0 nazionali sono diventate 42 con sede nei 38 paesi che fanno parte del programma europeo Erasmus+ (i paesi membri dell'UE, la Bosnia-Erzegovina, la ex Repubblica jugoslava di Macedonia, Islanda, Montenegro, Serbia, Turchia, Liechtenstein e Norvegia). La rete Eurydice \u00e8 ora coordinata e gestita dall'EACEA (EU Education, Audiovisual and Culture Executive Agency) che ha sede a Bruxelles e che programma gli studi della rete e fornisce una serie di risorse online.\nAree di lavoro.\nInizialmente, l'attivit\u00e0 di scambio di informazioni della rete avveniva soprattutto tramite un servizio di risposte a quesiti posti dai paesi che ne facevano parte. Tuttavia, negli anni successivi, gli ambiti di interesse sono diventati sempre pi\u00f9 numerosi e la cooperazione fra i paesi sempre pi\u00f9 intensa e la rete ha ampliato la sua sfera operativa rispondendo, attraverso studi e rapporti tematici, a un numero sempre crescente di richieste sulle questioni relative alla politica educativa.\nSuccessivamente, sotto la spinta di una sempre pi\u00f9 sentita dimensione europea dell'istruzione che rende necessario il supporto di validi indicatori per il confronto, la rete inizia a pubblicare studi comparativi. Questo nuovo impegno \u00e8 accolto ufficialmente dal consiglio dei Ministri dell'educazione che nel 1990 incarica ufficialmente la rete Eurydice di produrre anche analisi di questo tipo.\nL'attivit\u00e0 della rete passa quindi gradualmente dalla produzione di semplice informazione documentaria all'elaborazione di analisi comparative curate dall'Unit\u00e0 europea in stretta collaborazione con le Unit\u00e0 nazionali.\nNel 1993, su richiesta della Commissione europea, la rete inizia a lavorare alla prima edizione della collana \u2018\"Le cifre chiave dell'istruzione\"\u2019, pubblicato nel 1995 in collaborazione con Eurostat e che fornisce, per la prima volta, una serie di indicatori per descrivere i sistemi educativo combinando dati quantitativi e informazioni qualitative inerenti all'organizzazione dei vari sistemi.\nDa allora, la rete ha consolidato la propria esperienza e la propria metodologia di lavoro, ampliando le tematiche affrontate negli studi e nei rapporto e incrementandone la pubblicazione.\nAttualmente, Eurydice prepara e pubblica una serie di studi e materiali che trattano tutti i livelli di istruzione, dal pre-primario all'istruzione terziaria e per gli adulti, tra cui:\nSul sito di Eurydice sono disponibili gratuitamente tutti gli studi e i rapporti tematici, nonch\u00e9 le descrizioni approfondite dei sistemi educativi dei paesi che fanno parte della rete.\nCoordinamento con altri enti.\nEurydice opera in stretta collaborazione con numerose organizzazioni europee e internazionali:\nL'unit\u00e0 europea di Eurydice supporta anche la Commissione europea nel lavoro in cui \u00e8 coinvolta impegna con le organizzazioni internazionali come il Consiglio d'Europa, l'OCSE (Organizzazione per la Cooperazione Economica e lo Sviluppo) e l'UNESCO (United Nations Educational, Scientific and Cultural Organization).\nCollegamenti esterni.\nSito europeo della rete Eurydice"}
{"id": "5905527", "revid": "38120", "url": "https://it.wikipedia.org/wiki?curid=5905527", "title": "Enrico IV (film)", "text": ""}
{"id": "5905530", "revid": "36426", "url": "https://it.wikipedia.org/wiki?curid=5905530", "title": "Ramiro Herrera", "text": "Biografia.\nNativo di Comodoro Rivadavia, Herrera inizi\u00f2 la sua carriera rugbistica nel locale Chenque Rugby Club. All'et\u00e0 di vent'anni disput\u00f2 il suo primo Torneo URBA nelle file dell'Hind\u00fa Club, squadra nella quale milit\u00f2 per quattro stagioni. Nei primi mesi del 2013, Daniel Hourcade lo convoc\u00f2 nei Pampas XV per disputare la Vodacom Cup. Il Castres Olympique annunci\u00f2 il suo ingaggio come \"joker m\u00e9dical\" nell'aprile 2014; al termine della stagione il suo contratto fu rinnovato per la successiva. Fu inserito nella rosa della neo costituita franchigia argentina dei per disputare il Super Rugby 2016. Al termine del Super Rugby 2017 firm\u00f2 un contratto quadriennale con lo .\nNel 2014 Herrera fece il suo esordio per l' nel primo dei due incontri del tour sudamericano dell'. Durante lo stesso anno prese parte a tutte le partite del The Rugby Championship 2014 e del tour europeo di novembre della nazionale argentina. Nel 2015 gioc\u00f2 due incontri del The Rugby Championship.\nFu convocato per la Coppa del Mondo di rugby 2015 al termine della quale l'Argentina si classific\u00f2 quarta e disput\u00f2 tutte le partite della competizione.\nNel 2016 prese parte, sempre come titolare, a tutte le sfide che coinvolsero la rappresentativa sudamericana durante l'anno. L'anno successivo gioc\u00f2 i \"test match\" estivi contro e e tre incontri del The Rugby Championship 2017."}
{"id": "5905540", "revid": "6923", "url": "https://it.wikipedia.org/wiki?curid=5905540", "title": "Singoli al numero uno nella Billboard Hot 100 nel 1978", "text": "La Billboard Hot 100 \u00e8 la classifica dei singoli pi\u00f9 venduti negli Stati Uniti d'America redatta dal magazine \"Billboard\"."}
{"id": "5905560", "revid": "100343446", "url": "https://it.wikipedia.org/wiki?curid=5905560", "title": "Neighbor Discovery Protocol", "text": "Il Neighbor Discovery Protocol (NDP) \u00e8 un protocollo nella suite di protocolli Internet utilizzato da IPv6. Opera a livello di accesso alla rete ed \u00e8 impiegato per:\nImplementazione del protocollo.\nPer implementare le sue funzioni il protocollo NDP definisce 5 diversi tipi di pacchetti ICMPv6:"}
{"id": "5905562", "revid": "767487", "url": "https://it.wikipedia.org/wiki?curid=5905562", "title": "Il redentore - Redeemer", "text": "Il redentore - Redeemer \"(Redeemer)\" \u00e8 un film del 2014 diretto da Ernesto D\u00edaz Espinoza e interpretato dalla star di arti marziali Marko Zaror.\nTrama.\nCome espiazione dei suoi peccati commessi nel passato, Pardo, un vigilante incappucciato, ferma quelli che lui considera criminali dando loro la possibilit\u00e0 di redimersi, altrimenti non esita a ucciderli. Ad un certo punto egli incontra Steve Bradock, capo di un'organizzazione criminale, con cui dovr\u00e0 scontrarsi per una donna a lui cara."}
{"id": "5905571", "revid": "1305772", "url": "https://it.wikipedia.org/wiki?curid=5905571", "title": "I Told You So", "text": ""}
{"id": "5905572", "revid": "797800", "url": "https://it.wikipedia.org/wiki?curid=5905572", "title": "Campionato portoghese di hockey su pista femminile", "text": "Il campionato portoghese di hockey su pista femminile \u00e8 l'insieme dei tornei istituiti ed organizzati dalla Federazione di pattinaggio del Portogallo.\nDalla stagione 1991-92 esiste in Portogallo un campionato di massima divisione femminile; attualmente \u00e8 denominato 1\u00aa Divis\u00e3o Feminina.\nI vincitori di tale torneo si fregiano del titolo di campioni di Portogallo. La squadra che vanta il maggior numero di campionati vinti \u00e8 il SL Benfica con 6 titoli."}
{"id": "5905574", "revid": "121223490", "url": "https://it.wikipedia.org/wiki?curid=5905574", "title": "Adalberto III de La Marche", "text": "Origine.\nAdalberto era il figlio primogenito della Contessa de La Marche, Almodis I, come ci viene confermato sia dal documento n\u00b0 99 del \"Cartulaire de l'abbaye d'Uzerche (Corr\u00e8ze)\", che dal documento n\u00b0 XXXIII delle \"Chartes et documents pour servir \u00e0 l'histoire de l'abbaye de Charroux\" e del marito, che, secondo il \"Chronicon sancti Maxentii Pictavensis, Chroniques des Eglises d'Anjou\", era Ruggero, detto di Poitou, che, secondo il monaco e cronista normanno Guglielmo di Jumi\u00e8ges, autore della sua \"Histori\u00e6 Normannorum Scriptores Antiqui\", era il figlio terzogenito del signore di Montgommery, visconte di Hi\u00e9mois, Conte d'Alen\u00e7on e Conte di Shrewsbury, Ruggero II di Montgommery e della sua prima moglie, Mabel de Bell\u00eame (\u2020 dicembre 1079); anche il monaco e storico inglese, Orderico Vitale, nel suo \"Historia ecclesiastica\", conferma che Ruggero era il figlio terzogenito di Ruggero II di Montgommery, e della sua prima moglie, Mabel de Bell\u00eame che, secondo Guglielmo di Jumi\u00e8ges, era figlia del Conte d'Alen\u00e7on, Guglielmo Talvas di Bell\u00eame (\u2020 1030), signore di Belleme e conte d'Alen\u00e7one di Hildeburga, figlia del visconte del Maine, Arnolfo.&lt;br&gt;Almodis I de La Marche, secondo il \"Chronicon sancti Maxentii Pictavensis, Chroniques des Eglises d'Anjou\", Almodis era la sorella del Conte de La Marche, Bosone III, che, sempre secondo il \"Chronicon sancti Maxentii Pictavensis, Chroniques des Eglises d'Anjou\", era figlio primogenito del Conte de La Marche, Adalberto II e della moglie, Ponzia, di cui non si conoscono gli ascendenti.\nBiografia.\nSuo padre, Ruggero, era al suo secondo matrimonio ed era signore di un vasto dominio in Inghilterra, tra Yorkshire, Lincolnshire e Anglia orientale, come risulta dall Complete Peerage XI (non consultata).\nAlla morte dello zio, il Conte de La Marche, Bosone III (\"Boso comes de Marchia\") riportata dal \"Chronicon sancti Maxentii Pictavensis, Chroniques des Eglises d'Anjou\", nel 1091 (\"MXCI\"), precisando che fu ucciso (in battaglia) a Confolens (\"Confolento castro\") e che, dato che non aveva eredi, gli succedette la sorella (la madre di Adalberto), Almodis (\"Aumodis soror sua\").&lt;br&gt;Per\u00f2, anche per il fatto che Almodis si trovava in Inghilterra, la contea fu governata dallo zio, Oddone I, come ci viene confermato dal documento n 93, datato 1092, del \"Cartulaire de l'abbaye d'Uzerche (Corr\u00e8ze)\", in cui il conte Oddone (\"Oddo comes qui rater fuit Aldeberti Marchi\u00e6 comitis\") fa una donazione in suffragio delle anime del padre, Bernardo, della madre, Amelia, dei nipoti, Bosone, e di due suoi fratelli, e del fratello, Adalberto II.&lt;br&gt; Oddone mor\u00ec nel 1098, e sua madre, Almodis pot\u00e9 prendere possesso della contea, assieme a suo padre, Ruggero di Poitou.\nDopo la morte del re d'Inghilterra, Guglielmo il Rosso (1100), assieme a suo fratello, Roberto, suo padre, Ruggero, si schier\u00f2 a favore di Roberto II il Corto, che lottava per il possesso del regno contro il fratello minore, Enrico Beauclerc, che ebbe la meglio e fu re d'Inghilterra, mentre Roberto il Corto, mantenne il ducato di Normandia. Nel 1102, in quanto partigiano di Roberto il Corto, Ruggero, assieme al fratello, Roberto II di Bell\u00eame, fu bandito dal regno d'Inghilterra, come risulta dalla nota d) di pag. 687 del Complete Peerage XI (non consultata).\nAdalberto, in questo periodo, viene citato in alcuni documenti di donazioni:\nSua madre Almodis mor\u00ec verso il 1117, lasciando il titolo ad Adalberto, che resse la contea, prima assieme al padre Ruggero (\u2020 verso il 1123), e poi da solo.\nNon si conosce la data esatta della morte di Adalberto III; nel 1145, suo figlio, Adalberto, governava come Adalberto IV.\nDiscendenza.\nAdalberto aveva sposato Orengarda, di cui non si conoscono gli ascendenti, e dalla quale ebbe tre figli:"}
{"id": "5905595", "revid": "729019", "url": "https://it.wikipedia.org/wiki?curid=5905595", "title": "Type 99 (carro armato)", "text": "Il Type 99 (cinese:99\u5f0f \"Ji\u01d4ji\u01d4sh\u00ec\") o ZTZ-99 \u00e8 un carro armato da combattimento cinese di terza generazione. Il carro \u00e8 entrato in servizio nelle Forze Terrestri dell'Esercito Popolare di Liberazione nel 2001.\nStoria.\nNei primi anni novanta la Cina svilupp\u00f2 il primo dei suoi carri di seconda generazione della serie Type 90/Type 90-II. Il Type 90-II, ispirato al T-72 russo, era caratterizzato da un cannone ad anima liscia da 125\u00a0mm con sistema di caricamento automatico, corazzatura composita e posto di pilotaggio in posizione centrale nello scafo. La serie 90-II alla fine non entr\u00f2 in servizio nell'EPL, ma ebbe successo sul mercato di esportazione e venne costruito su licenza in Pakistan come Al-Khalid.\nIl Type 98 o WZ-123 era un derivato del Type 90-II progettato per le esigenze domestiche cinesi. Venne mostrato in prova nella parata nazionale del 1999 e venne presentato ufficialmente nell'ottobre dello stesso anno. Si distingueva per l'aspetto caratteristico che univa scafo e disposizione dell'equipaggio simile a quelli del T-72 russo con una torretta saldata e squadrata simile a quelle dei progetti occidentali.\nQuando il carro entr\u00f2 in servizio venne ridenominato \"Type 99\".\nNella parata militare del 2015 venne presentata ufficialmente una nuova variante migliorata, denominata Type 99A, gi\u00e0 usata dalle truppe cinesi durante le esercitazioni congiunte dell'Organizzazione di Shanghai per la cooperazione del 2014; nonostante l'EPL non distingua altre versioni, questi ultimi carri sono stati identificati da alcune fonti come Type 99A2.\nSpiegamento.\nA partire dal 2008, 200 carri Type 98 e 99 sono stati schierati nella Regione militare di Pechino ed in quella di Shenyang. Il carro \u00e8 in servizio in numeri ridotti per gli standard cinesi a causa di problemi di costo.\nTecnica.\nArmamento.\nL'armamento primario del carro \u00e8 un cannone ad anima liscia in calibro 125\u00a0mm, stabilizzato su due assi, con sistema di caricamento automatico a giostrina ma il cannone pu\u00f2 sparare sia in modalit\u00e0 automatica che in manuale. Il mezzo trasporta 42 colpi, dei quali 22 nel sistema di caricamento. Il rateo di fuoco \u00e8 di 8 colpi al minuto in modalit\u00e0 automatica e 2 colpi al minuto in caricamento manuale. La versione \"Type 99A2\" monta un cannone da 125\u00a0mm migliorato.\nIl cannone da 125\u00a0mm del \"Type 99\" pu\u00f2 sparare una grande variet\u00e0 di proietti APFSDS-T, HEAT, HE-frammentazione e missili anticarro, di produzione cinese, russa e dell'ex-Patto di Varsavia; tra le munizioni anche missili anticarro con testata a carica cava in tandem, simili al russo Invar, con gittata di oltre 5\u00a0km. Nel 1998 la Russia concesse ai cinesi la licenza di produzione del missile 9M119 per esigenze domestiche; dal 2001 al 2013 oltre 1.300 di questi ordigni sono stati prodotti per i carri \"Type 98\" e \"99\".\nL'armamento secondario \u00e8 costituito da una mitragliatrice pesante W85 in calibro 12,7 mm nella cupola del capocarro e da una mitragliatrice media Type 59da 7,62 mm coassiale.\nCondotta del tiro.\nIl \"Type 99\" possiede capacit\u00e0 hunter-killer: il sistema di puntamento ISFCS-212, con sistema di inseguimento automatico a infrarossi, \u00e8 capace di sparare in movimento grazie alla camera termica stabilizzata per il cannoniere ed il telemetro laser. La capacit\u00e0 di ingaggio per il cannoniere \u00e8 di 5\u00a0km.\nMobilit\u00e0.\nIl carro \u00e8 motorizzato con un diesel da 1.500 hp, con un rapporto potenza-peso di 27,7\u00a0hp/t, azionante una trasmissione semi-automatica con sei marce avanti ed una indietro. La velocit\u00e0 massima su strada \u00e8 di 80\u00a0km/h, quella fuori strada di 60\u00a0km/h, mentre l'autonomia \u00e8 di 500\u00a0km.\nProtezione passiva.\nLa torretta \u00e8 realizzata in piastre saldate angolate, con corazzatura spaziata modulare e pannelli in compositi. La protezione frontale \u00e8 paragonabile a quella del russo T-90A e dei carri occidentali; a questa si aggiungono moduli di corazzatura aggiuntiva sulle superfici superiori dello scafo e sulle gonne paracingoli. Il \"Type 99A2\" pu\u00f2 montare piastre di corazza reattiva di terza generazione (tipo Kontakt-5).\nProtezione attiva.\nIl carro \u00e8 equipaggiato con 12 lanciagranate fumogene da 81\u00a0mm, di un laser warning receiver ed un sistema di difesa laser. I sistemi di guida laser dei missili anticarro possono cos\u00ec essere rilevati ed ingannati accecando temporaneamente i puntatori nemici fino a 5\u00a0km.\nVarianti.\nType 98.\nIl carro \u00e8 conosciuto anche come WZ-123 o Type 90-III ed \u00e8 la prima versione di pre-serie. Caratterizzato da pannelli di corazzatura composita e da un motore diesel da 1.200\u00a0hp, pu\u00f2 essere dotato di una corazzatura reattiva di prima generazione. Secondo l'agenzia Global Security, l'impostazione della corazzatura \u00e8 simile a quella dei carri ucraini T-80U e T-80UK.\nType 99.\nDesignato anche Type 98G o Type 99G. Il motore da 1.200\u00a0hp \u00e8 rimpiazzato con uno pi\u00f9 prestante da 1.500. \u00c8 equipaggiato con corazza reattiva di terza generazione e camera termica di seconda generazione.\nType 99A.\nVersione migliorata del \"Type 99\". I testi sul prototipo iniziarono nell'agosto del 2007 e si crede che sia questa la variante standard schierata dall'EPL a partire dal 2011. La versione \u00e8 prevista anche come pacchetto di upgrade per i precedenti \"Type 99\". I miglioramenti riguardano la capacit\u00e0 di lanciare attraverso il cannone i missili anticarro del tipo Invar, la corazza reattiva di terza generazione Kontakt-5, il sistema di protezione attiva ed il sistema di propulsione integrato con trasmissione semi-automatica. La modifica pi\u00f9 importante riguarda una nuova torretta pi\u00f9 grande, con moduli di corazzatura a forma a cuneo ed un periscopio per il capocarro.\nType 99A2.\nUltima variante del carro, designata anche Type 99 Da-Gay (\"Modifica Maggiore\"). Il volume dello scudo frontale della torretta \u00e8 aumentato, con moduli di corazza reattiva riprogettati. \u00c8 probabile che si tratti di \"Type 99\" di precedente produzione portati a questo nuovo standard. Il modello \u00e8 dotato di sistema di navigazione inerziale/GPS e di un sistema di gestione del campo di battaglia."}
{"id": "5905596", "revid": "1573940", "url": "https://it.wikipedia.org/wiki?curid=5905596", "title": "Lindores Abbey", "text": "L'abbazia di Lindores sorge nella regione scozzese del Fife, poco lontano dal villaggio di Newburgh. Attualmente dell'abbazia restano solo delle rovine che si trovano sulla riva meridionale del Tay a circa un miglio dal villaggio di Lindores.\nStoria.\nL'abbazia nacque come casa minore dell'Abbazia di Kelso e anch'essa and\u00f2 quindi sotto l'influenza dell'ordine Tironense, essa vide la luce fra il 1178 e il 1191 per volere di David di Scozia, fratello di Guglielmo il Leone. Il primo abate fu un priore di Kelso e fu sotto la sua guida che l'abbazia venne completata, la chiesa, dotata di navata e transetti venne dedicata alla Vergine Maria, e l'abbazia negli anni accolse la visita di Edoardo I d'Inghilterra, Giovanni di Scozia e Davide II di Scozia.\nNel 1543 una folla proveniente da Dundee saccheggi\u00f2 l'abbazia e nel 1559 un altro attacco venne dai seguaci di John Knox accesissimo sostenitore del Calvinismo e fra i creatori della chiesa presbiteriana scozzese. Negli anni seguenti gli edifici dell'abbazia vennero saccheggiati per ricavare pietra da costruzione per il vicino villaggio di Newburgh, delle pietre visibili ancora oggi nelle sezioni laterali dei muri degli edifici.\nAttualmente quel che resta visibile \u00e8 un cancello d'accesso che portava alla zona riservata ai monaci, il corridoio a volta che conduceva al cortile che circondava il chiostro, all'esterno dell'abbazia, parte del presbiterio e delle mura occidentali della torre e anche il pianoterra della struttura \u00e8 ancora visibile.\nAlcune sezioni del muro imponente che circondava l'abbazia possono essere viste nei campi posti a sud della costruzione. Dei pannelli di legno databili al XVI secolo sono conservati al museo Lang di Newburgh.\nNell'abbazia sono stati sepolti:"}
{"id": "5905606", "revid": "124600780", "url": "https://it.wikipedia.org/wiki?curid=5905606", "title": "Chiesa di Santo Stefano (Bergamo)", "text": "La chiesa di Santo Stefano o di Santo Stefano al Fortino era un edificio religioso che si trovava a sud della porta San Giacomo in Bergamo, citt\u00e0 Alta, sul monte detto \"Santo Stefano\", e faceva parte del grande complesso monastico dei frati domenicani. Gli edifici che formavano il complesso vennero distrutti nel 1561 per l'edificazione delle mura venete facendo un grave danno artistico, essendo una delle tre chiese pi\u00f9 importanti della citt\u00e0 orobica.\nStoria.\nL'ordine dei domenicani arriv\u00f2 a Bergamo nel 1226. Furono un gruppo di frati inviati direttamente da san Domenico di Guzm\u00e1n a fondare una comunit\u00e0 e grazie al vescovo Giovanni Tornielli nel 1226 ottennero l'uso di una piccola chiesa intitolata a Santo Stefano posta a sud della porta di San Giacomo. \nI frati ottennero il permesso a costruire una nuova chiesa dedicata ai santi Stefano e Damiano, nel modello proprio dei frati predicatori. La posa delle prima pietra fu benedetta dal beato Guala di Brescia l'11 agosto 1244, e entro il 1260 i frati avevano acquistato anche alti terreni per poter edificare anche il monastero. La chiesa era divisa in due parti, una per i fedeli e una per il clero, e sorretta da due terrapieni, contenuti in una doppia muratura di sostegno.\nLo studio di fra Venturino Alce negli archivi e nelle raffigurazioni, ha permesso di farne una descrizione molto particolareggiata. La chiesa era orientata a est come tutte le chiese del medioevo, ed era a tre navate. Al suo esterno vi era un grande spiazzo occupato nella parte a oriente dal cimitero, che era alberato \"cemeterium magnum extra ecclesiam novam\". La parte sinistra della chiesa aveva le absidi delle cappelle e la torre campanaria. Sulla facciata destra vi era la presenza di una porta d'accesso ai fedeli.\nIl convento fu assalito dai ghibellini Suardi nel 1226 e il 1296. Nel 1267 i domenicani ricevettero l'incarico di inquisitori, e presso il monastero si tenevano le assemblee della Dondazione MIA.\nIl ritrovamento di un documento del 1438 da informazioni sui lavori eseguiti sulla facciata dall'architetto \"Bertolasio di Venturino Moroni\" di Albino. La facciata doveva essere fornita di un frontalino che doveva superare di \"due braccia\" (1,06 metri) la facciata stessa, doveva avere cinque pinnacoli \"supra a sero parte ipsius ecclesie nova [...] teneaur facere [...] quinque capitellos pulcros supra ipsum murum nunc fiendum [...] videlicet in sumitate ipsius muras\".\nDescrizione.\nLa chiesa originaria, aveva cinque altari, che dopo il rifacimento del XV secolo che la ampli\u00f2 senza modificarne l'assetto precedente, divennero otto. La nuova chiesa fu consacrata l'11 ottobre 1489. \nLa chiesa conteneva le spoglie del beato Pinamonte da Brembate.\nIl monastero e la chiesa erano di grandi dimensioni, ospitavano anche la casa dell'inquisizione con relativo tribunale, proprio negli anni in cui ospit\u00f2 il tribunale dell'Inquisizione, venne pi\u00f9 volte danneggiato e dato alle fiamme, tanto da richiederne la protezione di uomini armati; a nord c'era il cimitero, e due chiostri.\nVi era la cappella con il patronato della famiglia Suardi, dove c'era il monumento funebre di Alberico Suardi che era stato podest\u00e0 a Parma (1266) e a Verona (1268) realizzato dai maestri campionesi, che venne posto nel castello Secco Suardi di Lurano.\nVenne realizzata nel 1509, il \"polittico della Madonna della Rosa\" da Ambrogio da Fossano che venne poi posta nella chiesa di san Bartolomeo. La pala venne venduta nel 1892 all'Accademia Carrara che ne conserva cinque scomparti, probabilmente la parte centrale era composta da una statua raffigurante il santo .\nNell'abside di questa chiesa venne posta la Pala Martinengo opera di Lorenzo Lotto commissionata dal capitano Alessandro Martinengo Colleoni, nipote di Bartolomeo Colleoni che ottene l'iuspatronato e il diritto di sepoltura. Sempre su sua commissione le 31 tarsie opera di Fra Damiano da Bergamo e dal giovane intarsiatore Giovan Francesco Capoferri, disegnate da Nicolino Cabrini, a cui vennero assegnati i primi disegni degli stalli per il coro della chiesa di santa Maria Maggiore. Tra i pannelli in quello di \"Ordalia eucaristica\" possibile vedere sullo sfondo la chiesa di Santo Stefano con il campanile e il cimitero unica immagine rimasta a testimonianza. La chiesa e i locali del monastero erano completamente affrescati, rimane la commissione per il Previtali di un dipinto a fresco raffigurante la\"'Annunciazione di Maria\"\nIl Martiengo Colleoni venne sepolto nella chiesa con la moglie Bianca, venendo poi traslato nel santuario della Basella di Urgnano, alla distruzione della chiesa.\nNel monastero si conservava una grande biblioteca tra le maggiori presenti in Europa. Il catalogo del fondo librario gi\u00e0 presente nel 1536 ne indica la ricchezza dei testi e la loro pubblica utilit\u00e0.\nLa necessit\u00e0, da parte dell'amministrazione cittadina, di costruire mura di rinforzo a quelle medioevali gi\u00e0 esistenti a protezione della porta di San Giacomo che era la parte pi\u00f9 debole della parte alta della citt\u00e0, port\u00f2 l'11 novembre 1561 i frati domenicani ad abbandonare il monastero e le sue chiese.\nI frati si dispersero in tutto il nord Italia, solo in otto si stanziarono nella chiesa di San Bernardino in borgo San Leonardo. Solo il 14 agosto 1572, trovarono la collocazione presso il complesso di San Bartolomeo e Stefano sul Sentierone.\nOpere rimaste.\nAlcune delle opere di maggior rilievo furono salvate e dislocate, anche se la demolizione della chiesa fu una grave perdita dell'arte orobica.\nSul luogo dove si trovava la chiesa e il convento, ora sono visibili due lapidi quasi illeggibili nascoste dalla vegetazione.\nPersonalit\u00e0.\nIl monastero era tra i pi\u00f9 importanti della citt\u00e0, vi avevano preso l'abito dei domenicani personaggi di rilievo, tra questi:"}
{"id": "5905611", "revid": "3115", "url": "https://it.wikipedia.org/wiki?curid=5905611", "title": "Altopiano di Ustyurt", "text": "L'altopiano di Ustyurt (, ' in kazako, ' in uzbeko, , ' in karakalpako, ' in turkmeno, , \"\" in russo) \u00e8 un altopiano desertico del Kazakistan, dell'Uzbekistan e del Turkmenistan limitato a ovest dal mar Caspio e dal Kara-Bogaz-Gol, a est dal lago d'Aral e dal delta dell'Amu Darya.\nGeografia.\nTopografia.\nL'Ustyurt \u00e8 un vasto altopiano di 200.000\u00a0km\u00b2 che si innalza in maniera regolare ma impercettibile dalla falesia sud-orientale del mar Caspio fino alle antiche sponde occidentali del lago d'Aral dove raggiunge una ripida sporgenza, il Chink (che significa \u00abscarpata\u00bb in turco), con una modesta altitudine di 250 metri. Non \u00e8 qui tuttavia che si situa il suo punto culminante di 365 metri (su un'altitudine media di 150 metri), ma nella sua parte sud-occidentale. La superficie dell'altopiano \u00e8 una lastra di calcare leggermente ondulata e occupata da numerosi bacini endoreici poco profondi, come quello di Barsa-Kelmes a sud-est del lago d'Aral, di origine sia carsica che eolica. Suoli argillosi salati ricoprono il fondo di queste depressioni, in cui cresce qualche pianta e un po' d'erba dopo le rare piogge.\nL'altopiano \u00e8 stato pesantemente eroso durante i periodi pi\u00f9 umidi della sua storia geologica, quando si sono formati inghiottitoi, doline e campi solcati. Il clima arido che vi regna da migliaia di anni ha contribuito a fare di questa struttura fisica una hammada dove la vegetazione \u00e8 quasi assente e dove dominano le vaste distese di pietre spigolose. Le dune sono inesistenti. Nel sottosuolo, la rete carsica \u00e8 ancora attiva; vi sono degli inghiottitoi di 90 metri di profondit\u00e0 e anche dei laghi sotterranei, alimentati dalle rare precipitazioni, nei quali vive una fauna cavernicola poco studiata.\nIdrologia.\nLa rete idrografica \u00e8 particolarmente carente, essendo rappresentata solamente da alcuni corsi d'acqua temporanei che si perdono rapidamente nel terreno. Gli unici torrenti o fiumi degni di nota scorrono ai piedi dell'altopiano di Ustyurt, come l'Emba, che corre lungo i suoi confini settentrionali prima di gettarsi nel mar Caspio.\nLa ricchezza idrologica dell'altopiano proviene dalle falde acquifere delle quali \u00e8 satura la maggior parte delle rocce sotterranee e che sono ben conosciute a causa delle numerose ricerche effettuate dai geologi e dai geofisici nell'ambito dell'esplorazione mineraria e petrolifera. Le acque sotterranee che presentano il maggior interesse si trovano nelle arenarie del Cretaceo superiore nel sud-est dell'altopiano; esse sono quasi tutte del tipo clorurato calcico. A causa delle faglie, una parte di queste acque pu\u00f2 risalire sotto forma artesiana e formare delle sorgenti salate in superficie. Queste ultime possono alimentare degli stagni salmastri che beneficiano anche dell'apporto delle piogge invernali che lisciviano i terreni pi\u00f9 superficiali. Le rare falde superficiali esistenti sono state sistematicamente individuate e utilizzate per l'irrigazione, permettendo di migliorare leggermente la qualit\u00e0 dei pascoli temporanei dell'altopiano, ma attualmente sono tutte prosciugate.\nGeologia.\nLa geologia dell'altopiano di Ustyurt si fonde spesso con quella della depressione aralo-caspica. La storia dell'altopiano di Ustyurt \u00e8 antica e risale all'epoca in cui il vasto oceano della Tetide separava il blocco arabo-indo-africano dalle placche antiche, formate da blocchi disuniti, situate a nord di questo antico oceano, celanti al loro interno rocce dell'Archeano (fine del Paleozoico). Uno spesso strato di sedimenti si deposit\u00f2 a partire dalla fine del Paleozoico, durante tutto il Mesozoico, e nel Terziario, fino a quando la Tetide scomparve schiacciata dall'avanzata del blocco arabo-indo-africano. Se la deriva dei continenti verso il nord port\u00f2 alla formazione delle grandi catene himalayane, lo zoccolo antico non sub\u00ec alcuna frattura nelle regioni occupate dall'attuale altopiano di Ustyurt. Gli strati sedimentari (calcari di et\u00e0 miocenica) sono rimasti pi\u00f9 o meno orizzontali e hanno semplicemente seguito questo zoccolo nei suoi movimenti verticali, che hanno portato alla formazione delle vaste piattaforme corrispondenti a un altopiano sub-orizzontale come l'Ustyurt e alle grandi pianure che formano il grosso dei rilievi dei deserti del Karakum e del Kyzylkum.\nDopo l'Oligocene, un vasto mare, chiamato Sarmato o anche Sarmatico, che si estendeva sul mar Mediterraneo, il mar Nero e il mar Caspio allora riuniti, ricopriva la depressione dell'Asia centrale e deposit\u00f2 sedimenti vari (detti sarmatici). Questi ultimi sono costituiti da argille, sabbie, arenarie, conglomerati e calcari. Essi contengono tracce di evaporiti, testimoni del clima arido che regnava gi\u00e0 sulla regione. Dei movimenti verticali, lungo le antiche linee di faglia, influenzarono i confini orientali dell'altopiano di Ustyurt e formarono la scarpata chiamata Chink che ne segna il bordo. Il mare scomparve nel corso del Miocene, poi riapparve durante il Pliocene, ma con una superficie pi\u00f9 piccola, anche se era ancora collegato al mar Nero da uno stretto poco profondo. Un braccio di mare, che collegava il mar Caspio all'attuale lago d'Aral, occupava allora la depressione scavata a sud dell'altopiano di Ustyurt da un antico corso d'acqua, il paleo-Oxus, ancora presente nel Quaternario. Quest'ultimo periodo geologico \u00e8 stato segnato dalle grandi glaciazioni. L'alternanza di periodi freddi (e asciutti tranne che in primavera) e temperati (aridi in pianura e sui bassi altopiani) ebbe poca influenza sull'altopiano di Ustyurt, a eccezione delle avanzate del Caspio che lasciarono dei sedimenti marini intercalati ai depositi fluviali delle epoche di regressione del mare.\nFauna e flora.\nL'altopiano di Ustyurt ospita una flora e una fauna ben adattate a un ambiente particolare e difficile. Tra le specie animali pi\u00f9 caratteristiche di questo ambiente, troviamo l'urial (\"Ovis orientalis arkal\"), un muflone che vive negli ambienti steppici dell'Asia centrale, la gazzella subgutturosa (\"Gazella subgutturosa\") e soprattutto la saiga (\"Saiga tatarica tatarica\"), l'unica antilope eurasiatica, caratterizzata dal muso terminante con una piccola proboscide carnosa e dagli occhi sporgenti. Animale simbolo dell'altopiano, quest'ultima \u00e8 stata inserita nella lista rossa delle specie in pericolo dell'Unione internazionale per la conservazione della natura. Il numero di queste antilopi \u00e8 drammaticamente diminuito nel corso degli ultimi vent'anni, passando da un milione di esemplari agli inizi degli anni '90 ai circa 40.000 attuali, dei quali 10.000 stanziati sull'altopiano di Ustyurt. Malgrado delle strette misure di conservazione e la creazione di aree protette in Uzbekistan, Kazakistan e Turkmenistan, il numero di saighe \u00e8 continuato a diminuire a causa di un intenso bracconaggio. La sua carne \u00e8 infatti molto ricercata, ma sono soprattutto le sue corna, utilizzate dalla medicina tradizionale cinese come un'alternativa al corno di rinoceronte e vendute a un prezzo molto elevato, l'origine dei numerosi abbattimenti. La Cina si \u00e8 da allora impegnata a ingaggiare una lotta contro la vendita illegale di queste corna, poich\u00e9, se non verranno prese apposite misure, la saiga \u00e8 condannata a scomparire nel giro dei prossimi cinque-sette anni."}
{"id": "5905616", "revid": "124991755", "url": "https://it.wikipedia.org/wiki?curid=5905616", "title": "Liceo scientifico Galileo Ferraris", "text": "Il Liceo Scientifico Galileo Ferraris (noto anche come Galfer), \u00e8 un liceo scientifico di Torino. Istituito nel 1923, \u00e8 il pi\u00f9 antico liceo scientifico di Torino, nonch\u00e9 uno dei pi\u00f9 rinomati.\nStoria.\nIl liceo scientifico fu istituito nel 1923, ex ospedale psichiatrico, con la riforma Gentile, che contestualmente, soppresse il liceo moderno e la sezione fisico-matematica del Regio Istituto Tecnico. Torino fu scelta, insieme ad altri trentasei capoluoghi di provincia, come sede di un liceo scientifico; la presenza di una tale istituzione scolastica in un centro come Torino, sede di uno dei pi\u00f9 importanti politecnici d'Italia e citt\u00e0 prevalentemente industriale, rese da subito il liceo scientifico un'istituzione scolastica di grande rilevanza. Il 1\u00ba ottobre 1923 fu istituito il \"Regio liceo scientifico di Torino\", intitolato il 9 marzo 1924 al nome dello scienziato italiano Galileo Ferraris. \nNel corso degli anni il liceo \u00e8 stato trasferito in varie sedi prima di arrivare all'ubicazione attuale. Negli anni del regime fascista il liceo ader\u00ec con \u00ab\"indifferenza\"\u00bb all'applicazione delle direttive centrali, soprattutto riguardo alle leggi razziali. Durante la resistenza fu invece attivo tramite un comitato scolastico del locale C.L.N., costituito ai primi di febbraio del 1945 dai professori A. Barolo (lettere), A. Verson (matematica e fisica), A. Del Noce e A. Galvano (storia e filosofia): ad un iniziale atteggiamento di prudenza da parte di studenti e dipendenti, in seguito all'arresto dello studente della terza B Luigi Odifreddi, successe una maggior adesione.\nSede.\nLa scuola ha avuto varie sedi prima di trovare la sua locazione definitiva."}
{"id": "5905617", "revid": "228587", "url": "https://it.wikipedia.org/wiki?curid=5905617", "title": "Karl Anderson", "text": "Allegra \u00e8 stato sotto contratto con la WWE, dove ha lottato come Karl Anderson e ha vinto due volte il Raw Tag Team Championship con Luke Gallows. Tuttavia, egli \u00e8 noto maggiormente per i suoi trascorsi nella New Japan Pro-Wrestling dove ha vinto quattro volte l'IWGP Tag Team Championship (tre con Gallows e una con Giant Bernard).\nCarriera.\nPro Wrestling Guerilla (2007\u20132009).\nAd inizio 2007, Anderson debutta per la Pro Wrestling Guerrilla, sconfiggendo nettamente lottatori come Frankie Kazarian e Colt Cabana. Continua a partecipare agli show della PWG durante l'anno, facendo squadra con Joey Ryan. Il 24 febbraio 2008, partecipa al torneo per decretare il PWG World Champion, sconfigge Kazarian per accedere alla finale, ma qui perde contro Human Tornado, in un incontro a tre che includeva anche Roderick Strong. Dopo undici mesi di assenza, ritorna nel febbraio 2009. Il 28 agosto dello stesso anno, perde un match insieme a Joey Ryan contro gli Young Bucks per il PWG World Tag Team Championship. Nella sua ultima apparizione, il 4 settembre 2009, viene sconfitto da Roderick Strong.\nRing of Honor (2007; 2013).\nIl 19 ottobre 2007, debutta anche per la Ring of Honor, perdendo un incontro di qualificazione per il Survival of the Fittest di quell'anno contro Chris Hero. Due giorni dopo, in incontro singolo, perde anche contro Adam Pearce. Combatte solo due match per la promotion di Philadelphia, salvo tornare nel 2013, a Supercard of Honor VII il 5 aprile, battendo Roderick Strong. Successivamente, sconfigge anche Michael Elgin. Proprio da quest'ultimo tuttavia, viene eliminato nel torneo per decretare il ROH World Champion nei quarti di finale. Nelle fasi eliminatorie era riuscito a prevalere su ACH.\nWWE (2016\u20132020).\nThe Club (2016).\n Nel gennaio 2016 la WWE ha annunciato che Styles, Gallows e Anderson erano in procinto di lasciare la NJPW per passare alla WWE. Nella puntata di \"Raw\" dell'11 aprile Gallows e Anderson hanno fatto il loro debutto come tag team nella WWE quando hanno attaccato gli Usos (Jey e Jimmy Uso).\nNella successive puntate di \"Raw\" la WWE ha iniziato a piantare i semi per una possibile alleanza tra i tre ex membri del Bullet Club, quando Gallows e Anderson (entrambi \"heel\", ossia i \"cattivi\") \u2013 dopo essersi riuniti nel retroscena durante un'intervista ad AJ Styles (che invece era \"face\", ossia interpretava un personaggio \"buono\") \u2013 hanno attaccato sul ring il suo rivale Roman Reigns (che avrebbe affrontato per il WWE World Heavyweight Championship a Payback), ma Styles non sembrava aver apprezzato l'aiuto da parte di Gallows e Anderson, che hanno lottato insieme per la prima volta nella WWE durante la puntata di \"Raw\" del 25 aprile in cui hanno sconfitto gli Usos. Gallows e Anderson hanno continuato a dare segni di aver riformato un'alleanza con Styles, che hanno aiutato nel fronteggiare Reigns e gli Usos, incluso a Payback, dove per\u00f2 Styles non \u00e8 riuscito a conquistare il WWE World Heavyweight Championship. Tutto ci\u00f2 ha portato a una faida tra il trio di Styles, Gallows e Anderson e quello di Reigns e gli Usos: dopo che il trio di Styles ha sconfitto quello di Reigns nella puntata di \"Raw\" del 2 maggio Gallows e Anderson volevano che Styles colpisse Reigns con una sedia, ma questi ha rifiutato, portando gli stessi Usos ad attaccarlo con la sedia, prima che Styles riuscisse ad avere la meglio, venendo per\u00f2 furiosamente attaccato da Reigns dopo aver visto Styles colpire gli Usos con la sedia. Styles, Gallows e Anderson ha sub\u00ecto la loro prima sconfitta come trio nella WWE durante la puntata di \"SmackDown\" del 5 maggio in cui Reigns ha ottenuto lo schienamento vincente ai danni di Anderson. Nella puntata di \"Raw\" del 9 maggio Styles, Gallows e Anderson sono stati nominati con il nome di The Club e hanno nuovamente affrontato Reigns e gli Usos, questa volta in un six-man elimination tag team match che li ha visti perdere per squalifica. Gallows e Anderson hanno affrontato gli Usos nella puntata di \"SmackDown\" del 12 maggio e hanno perso il match per squalifica, ma hanno avuto la meglio in una rissa al termine del match senza che Styles o Reigns intervenissero. Nella puntata di \"Raw\" del 16 maggio Gallows e Anderson hanno sub\u00ecto la loro prima sconfitta per schienamento come tag team quando gli Usos li hanno sconfitti, ottenendo tuttavia la loro rivincita a Extreme Rules, dove Gallows e Anderson hanno sconfitto gli Usos in un tornado tag team match, mentre Styles ha perso l'Extreme Rules match contro Reigns. La sera seguente a \"Raw\" Styles ha detto a Gallows e Anderson che dovrebbero andare ognuno per conto proprio e rimanere amici, ma Gallows e Anderson hanno rifiutato e apparentemente concluso la loro alleanza con Styles.\nNella puntata di \"Raw\" del 30 maggio Styles ha avuto un confronto verbale con il rientrante John Cena, ma i due sono stati interrotti da Gallows e Anderson: Styles, che sembrava essere dalla parte di Cena, lo ha invece attaccato alle spalle furiosamente, diventando ufficialmente heel e riformando il Club. Ci\u00f2 ha portato a un match tra Styles e Cena a Money in the Bank, mentre Gallows e Anderson hanno mostrato il loro interesse per il WWE Tag Team Championship, che per\u00f2 non sono riusciti a conquistare contro i campioni del New Day (Big E, Kofi Kingston e Xavier Woods), i Vaudevillains (Aiden English e Simon Gotch) e di Enzo e Big Cass in un Fatal 4-way tag team match, mentre Styles \u00e8 riuscito a sconfiggere Cena in un match singolo grazie all'aiuto di Gallows e Anderson. Il Club avrebbe continuato ad attaccare Cena nelle settimane seguenti fino alla puntata di \"Raw\" del 4 luglio, quando Enzo Amore e Big Cass sono intervenuti per aiutare Cena, portando i sei ad affrontarsi a Battleground, dove il Club \u00e8 stato sconfitto quando Cena ha schienato Styles in quella che \u00e8 stata la loro ultima sera come trio: infatti durante il \"draft\" Styles \u00e8 stato scelto da \"SmackDown\", mentre Gallows e Anderson sono passati a \"Raw\". Tuttavia il 21 luglio Styles ha affermato sul proprio profilo Twitter che il Club non si era sciolto, bens\u00ec che si stava \"espandendo\", lasciando intendere che il Club sarebbe rimasto attivo in entrambi gli show.\nL'ultima (momentanea) apparizione del Club \u00e8 stata il 24 luglio a Battleground, quando \u00e8 stato sconfitto da John Cena, Enzo Amore e Big Cass in un Six-man tag team match.\nUna volta trasferiti nei rispettivi \"roster\", Gallows e Anderson hanno ripreso la faida col New Day, per cercare di conquistare il WWE Tag Team Championship detenuto dai tre. Nella puntata di \"Raw\" del 1\u00ba agosto Big E e Kingston hanno trionfato su Karl Anderson e Luke Gallows in un match non titolato ma, nel post match, i due avversari hanno brutalmente attaccato Big E, infortunandolo all'inguine (\"kayfabe\"). Nella successiva puntata di \"Raw\" dell'8 agosto \u00e8 stato annunciato che Kingston e Woods, privi dell'infortunato Big E, avrebbero dovuto affrontare Anderson e Gallows a SummerSlam con in palio il WWE Tag Team Championship. Nella puntata di \"Raw\" del 15 agosto Gallows e Anderson hanno sconfitto facilmente i Golden Truth (Goldust e R-Truth). Il 21 agosto, a SummerSlam, Gallows e Anderson hanno affrontato Kofi Kingston e Xavier Woods (Big E era stato infortunato da Anderson e Gallows nella puntata di \"Raw\" del 1\u00ba agosto) per il WWE Tag Team Championship ma l'incontro \u00e8 terminato con la squalifica di Kingston e Woods a causa dell'intervento di Big E ai danni degli avversari, facendo s\u00ec che il New Day mantenesse comunque le cinture. Il 25 settembre a Clash of Champions Gallows e Anderson hanno tentato di conquistare il WWE Raw Tag Team Championship contro il Big E e Kofi Kingston del New Day ma sono stati sconfitti. La scena si \u00e8 ripetuta anche la sera dopo a \"Raw\", quando Big E e Kingston hanno nuovamente difeso con successo i titoli contro Anderson e Gallows. Nella puntata di \"Raw\" del 3 ottobre Gallows e Anderson hanno sconfitto i Golden Truth per la seconda volta. Il 30 ottobre, a Hell in a Cell, Gallows e Anderson hanno sconfitto Enzo Amore e Big Cass. Il 20 novembre, a Survivor Series, Gallows e Anderson hanno preso parte ad un 10-on-10 Traditional Survivor Series Tag Team Elimination match come membri del \"Team Raw\" che ha sconfitto il \"Team SmackDown\" (anche se sono stati eliminati dai WWE SmackDown Tag Team Champions Heath Slater e Rhyno). Nella puntata di \"Raw\" del 21 novembre Gallows e Anderson hanno sconfitto i Golden Truth per la terza volta, ottenendo cos\u00ec un altro match titolato contro il New Day per la settimana dopo. Nella puntata di \"Raw\" del 28 novembre, per\u00f2, Gallows e Anderson sono stati sconfitti da Big E e Xavier Woods del New Day, fallendo l'assalto ai titoli di coppia. Nella puntata di \"Raw\" del 5 dicembre Gallows e Anderson hanno affrontato Cesaro e Sheamus per determinare i contendenti n\u00b01 al WWE Raw Tag Team Championship ma il match \u00e8 terminato in doppia squalifica causa dell'intervento del New Day. Nella puntata di \"Raw\" del 12 dicembre Gallows e Anderson hanno affrontato Big E e Kofi Kingston del New Day e Cesaro e Sheamus in un Triple Threat Tag Team match per il WWE Raw Tag Team Championship ma sono stati sconfitti; Kingston ha schienato Anderson dopo che questi era stato colpito dal \"Brogue Kick\" di Sheamus, mentre Big E ha tenuto bloccato Cesaro. Il 14 dicembre, a Tribute to the Troops, Gallows e Anderson hanno partecipato ad un Fatal 4-Way Tag Team match che includeva anche Cesaro e Sheamus, i Golden Truth e gli Shining Stars (Primo e Epico) per determinare i contendenti n\u00b01 al WWE Raw Tag Team Championship del New Day per ma il match \u00e8 stato vinto da Cesaro e Sheamus. Nella puntata di \"Raw\" del 19 dicembre Gallows, Anderson e gli Shining Stars sono stati sconfitti da Cesaro, Sheamus, Big E e Kofi Kingston. Nella puntata di \"Raw\" del 26 dicembre Gallows e Anderson hanno sconfitto i Golden Truth.\nRaw Tag Team Champions (2017).\nNella puntata di \"Raw\" del 16 gennaio 2017 Gallows e Anderson hanno sconfitto Cesaro e Sheamus per squalifica ma questi hanno comunque mantenuto il WWE Raw Tag Team Championship; in realt\u00e0 Gallows e Anderson erano riusciti a vincere l'incontro schienando Cesaro dopo la \"Magic Killer\", con lo schienamento convalidato da un secondo arbitro, tuttavia il primo arbitro, che era stato colpito precedentemente da Sheamus, ha revocato il tutto assegnando si la vittoria a Gallows e Anderson ma per squalifica (e senza dunque il cambio di titolo). Il 29 gennaio, nel \"Kick-off\" della Royal Rumble, Gallows e Anderson hanno sconfitto Cesaro e Sheamus diventando per la prima volta WWE Raw Tag Team Champions in un incontro diretto da due arbitri. Nella puntata di \"Raw\" del 6 febbraio Gallows e Anderson hanno difeso con successo i titoli contro Cesaro e Sheamus seppur per squalifica a causa dell'intervento di Big Cass ai danni di Anderson. Il 5 marzo, a Fastlane, Gallows e Anderson hanno difeso con successo i titoli contro Enzo Amore e Big Cass. Nella puntata di \"Raw\" del 6 marzo Gallows e Anderson hanno difeso con successo i titoli contro Enzo Amore e Big Cass seppur per squalifica a causa dell'intervento di Cesaro e Sheamus. Nella puntata di \"Raw\" del 20 marzo Gallows, Anderson, Enzo Amore e Big Cass sono stati sconfitti da Cesaro e Sheamus in un 4-on-2 Handicap match dove, qualora i due avessero perso, avrebbero dovuto rinunciare al loro incontro titolato di WrestleMania 33 per il WWE Raw Tag Team Championship. Il 2 aprile, a WrestleMania, Gallows e Anderson hanno perso il WWE Raw Tag Team Championship a favore dei rientranti Hardy Boyz (Jeff Hardy e Matt Hardy) dopo 63 giorni di regno in un Fatal 4-Way Ladder Match che includeva anche Cesaro e Sheamus e Enzo Amore e Big Cass.\nVarie faide (2017).\nNella puntata di \"Raw\" del 3 aprile Gallows e Anderson hanno affrontato gli Hardy Boyz (Jeff Hardy e Matt Hardy) per il WWE Raw Tag Team Championship ma sono stati sconfitti. Nella puntata di \"Raw\" del 10 aprile Gallows, Anderson e gli Shining Stars (Primo e Epico) sono stati sconfitti da Cesaro, Sheamus e gli Hardy Boyz. Nella puntata di \"Raw\" del 17 aprile Gallows e Anderson hanno sconfitto Enzo Amore e Big Cass. Nella puntata di \"Raw\" del 24 aprile Gallows, Anderson e Samoa Joe sono stati sconfitti da Big Cass, Finn B\u00e1lor e Seth Rollins. Il 30 aprile, nel \"Kick-off\" di Payback, Gallows e Anderson sono stati sconfitti da Enzo Amore e Big Cass. Nella puntata di \"Raw\" dell'8 maggio Gallows e Anderson hanno partecipato ad un Tag Team Turmoil match per determinare i contendenti n\u00b01 al WWE Raw Tag Team Championship degli Hardy Boyz ma sono stati eliminati da Cesaro e Sheamus. Nella puntata di \"Raw\" del 5 giugno Gallows e Anderson sono stati sconfitti da Enzo Amore e Big Show. Nella puntata di \"Raw\" del 12 giugno Gallows e Anderson hanno sconfitto Enzo Amore e Big Cass. Nella puntata di \"Raw\" del 19 giugno Gallows e Anderson sono stati sconfitti dagli Hardy Boyz. Nella puntata di \"Main Event\" del 30 giugno Gallows e Anderson sono stati sconfitti dai Revival (Dash Wilder e Scott Dawson). Nella puntata di \"Raw\" del 10 luglio Gallows e Anderson hanno sconfitto gli Hardy Boyz. Nella puntata di \"Main Event\" del 21 luglio Gallows e Anderson hanno sconfitto Heath Slater e Rhyno. Nella puntata di \"Raw\" del 24 luglio Gallows e Anderson sono stati sconfitti dai Revival. Nella puntata di \"Raw\" del 31 luglio Gallows e Anderson sono stati sconfitti dagli Hardy Boyz. Nella puntata di \"Raw\" del 7 agosto Gallows e Anderson hanno sconfitto Big Show e Enzo Amore. Nella puntata di \"Raw\" del 28 agosto Gallows e Anderson hanno partecipato ad una Battle Royal per determinare il contendente n\u00b01 all'Intercontinental Championship di The Miz ma sono stati eliminati da Matt Hardy. Quella stessa sera, inoltre, Gallows e Anderson sono stati sconfitti da John Cena e Roman Reigns. Nella puntata di \"Raw\" del 4 settembre Gallows e Anderson sono stati sconfitti dai WWE Raw Tag Team Champions Dean Ambrose e Seth Rollins in un match non titolato. Nella puntata di \"Raw\" dell'11 settembre Gallows, Anderson, Cesaro e Sheamus sono stati sconfitti da Dean Ambrose, Seth Rollins e gli Hardy Boyz. Nella puntata di \"Raw\" del 18 settembre Gallows e Anderson hanno partecipato ad un Triple Threat match non titolato che includeva anche i WWE Raw Tag Team Champions Dean Ambrose e Seth Rollins e Cesaro e Sheamus ma il match \u00e8 stato vinto da questi ultimi. Nella puntata di \"Raw\" del 2 ottobre Gallows e Anderson hanno sconfitto Jason Jordan e Matt Hardy. Nella puntata di \"Raw\" del 16 ottobre Gallows, Anderson e Elias sono stati sconfitti da Apollo Crews, Jason Jordan e Titus O'Neil. Nella puntata di \"Main Event\" del 27 ottobre Gallows e Anderson hanno sconfitto Apollo Crews e Titus O'Neil. Nella puntata di \"Raw\" del 30 ottobre Gallows e Anderson sono stati sconfitti da Heath Slater e Rhyno in un All Hallows' Eve Trick or Street Fight. Nella puntata di \"Main Event\" del 10 novembre Gallows e Anderson hanno sconfitto Heath Slater e Rhyno. Nella puntata di \"Raw\" del 13 novembre Gallows e Anderson sono stati sconfitti da Finn B\u00e1lor e Samoa Joe. Nella puntata di \"Main Event\" del 6 dicembre Gallows e Anderson hanno sconfitto Heath Slater e Rhyno. Nella puntata di \"Raw\" del 1\u00ba gennaio 2018 Gallows, Anderson e Finn B\u00e1lor hanno sconfitto Bo Dallas, Curtis Axel ed Elias.\nThe B\u00e1lor Club (2018).\nNella puntata di \"Raw\" del 1\u00ba gennaio 2018 Finn B\u00e1lor ha riformato il B\u00e1lor Club assieme a Luke Gallows e Karl Anderson ed effettuato un turn face e i tre hanno sconfitto Bo Dallas, Curtis Axel ed Elias. Nella puntata di \"Raw\" dell'8 gennaio B\u00e1lor, Gallows e Anderson hanno sconfitto l'Intercontinental Champion Roman Reigns e i WWE Raw Tag Team Champions Jason Jordan e Seth Rollins. Nella puntata speciale di \"Raw 25th Anniversary\" del 22 gennaio Gallows e Anderson hanno sconfitto i The Revival (Dash Wilder e Scott Dawson). Il 28 gennaio, nel \"Kick-off\" della Royal Rumble, Gallows e Anderson sono stati sconfitti dai Revival. Nella puntata di \"Raw\" del 12 febbraio Gallows e Anderson sono stati nuovamente sconfitti dai Revival. Il 25 febbraio, nel \"Kick-off\" di Elimination Chamber, Gallows e Anderson hanno sconfitto il Miztourage (Bo Dallas e Curtis Axel). Nella puntata di \"Raw\" del 12 marzo Gallows e Anderson hanno partecipato ad una Battle Royal per determinare i contendenti n\u00b01 al WWE Raw Tag Team Championship di Cesaro e Sheamus ma sono stati eliminati da Braun Strowman. Nella puntata di \"Raw\" del 19 marzo B\u00e1lor, Gallows e Anderson hanno sconfitto The Miz e il Miztourage. Nella puntata di \"Raw\" del 26 marzo Gallows e Anderson hanno sconfitto il Miztourage. L'8 aprile, nel \"Kick-off\" di WrestleMania 34, Gallows e Anderson hanno partecipato all'annuale Andr\u00e9 the Giant Memorial Battle Royal ma sono stati eliminati da Chad Gable e Titus O'Neil. Nella puntata di \"Raw\" del 9 aprile Gallows e Anderson sono stati sconfitti dai Revival.\nCambi di roster, The O.C. e rilascio (2018\u20132020).\nCon lo \"Shake-up\" del 17 aprile Gallows e Anderson sono stati trasferiti nel roster di \"SmackDown\". Nella puntata di \"SmackDown\" del 24 aprile Gallows, Anderson e il WWE Champion AJ Styles sono stati sconfitti da Shinsuke Nakamura e i Rusev Day (Aiden English e Rusev). Il 27 aprile, a Greatest Royal Rumble, Anderson ha partecipato al Royal Rumble match a 50 uomini entrando col numero 32 ma \u00e8 stato eliminato da Randy Orton. Nella puntata di \"SmackDown\" del 22 maggio Anderson e Gallows hanno sconfitto gli Usos (Jey Uso e Jimmy Uso), diventando i contendenti n\u00b01 allo SmackDown Tag Team Championship dei Bludgeon Brothers (Harper e Rowan) a Money in the Bank. Nella puntata di \"SmackDown\" del 5 giugno Anderson ha sconfitto Harper. Il 17 giugno, nel \"Kick-off\" di Money in the Bank, Anderson e Gallows hanno affrontato i Bludgeon Brothers per lo SmackDown Tag Team Championship ma sono stati sconfitti. Nella puntata di \"SmackDown\" del 19 giugno Gallows e Anderson hanno affrontato nuovamente il Bludgeon Brothers per lo SmackDown Tag Team Championship ma sono stati sconfitti.\nIl 29 aprile 2019 Gallows e Anderson sono passati al roster di \"Raw\"; quella stessa sera, i due sono stati sconfitti dagli Usos. Nella puntata di \"Raw\" del 17 giugno Gallows a Anderson sono stati sconfitti nuovamente dagli Usos. Nella puntata di \"Raw\" del 17 giugno Gallows a Anderson sono stati sconfitti nuovamente dagli Usos. Nella puntata di \"Raw\" del 1\u00ba luglio il Club \u00e8 stato riformato dopo che AJ Styles ha attaccato lo United States Champion Ricochet insieme a Gallows e Anderson. Nella puntata di \"Raw\" del 15 luglio il Club ha sconfitto i Lucha House Party (Gran Metalik, Kalisto e Lince Dorado). Nella puntata di \"Raw\" del 29 luglio Gallows e Anderson hanno riconquistato il Raw Tag Team Championship per la seconda volta sconfiggendo i Revival (Dash Wilder e Scott Dawson) in un Triple Threat match che comprendeva anche gli Usos. Nella puntata di \"Raw\" del 5 agosto l'O.C. (l'acronimo di The Original Club come nuovo nome del Club) ha sconfitto Ricochet e Big E e Xavier Woods del New Day (questi ultimi due appartenenti al roster di \"SmackDown\"). Nella puntata di \"Raw\" del 19 agosto Gallows e Anderson hanno perso i titoli contro Braun Strowman e Seth Rollins dopo 21 giorni di regno. Il 31 ottobre, a Crown Jewel, Gallows e Anderson hanno vinto un Tag Team Turmoil match eliminando per ultimi i Raw Tag Team Champions dei Viking Raiders (Erik e Ivar), vincendo la WWE World Cup. Nella puntata di \"Raw\" del 18 novembre Anderson \u00e8 stato sconfitto da Humberto Carrillo. Nella puntata di \"Raw\" del 2 dicembre l'O.C. ha sconfitto Humberto Carrillo, Ricochet e Rey Mysterio. Il 15 dicembre, a , Gallows e Anderson hanno risposto alla \"Open Challenge\" dei Viking Raiders per il Raw Tag Team Championship ma il match \u00e8 terminato in doppio count-out. Nella puntata di \"Raw\" del 16 dicembre Gallows e Anderson hanno sconfitto i Viking Raiders in un match non titolato. Nella puntata di \"Raw\" del 23 dicembre l'O.C. ha sconfitto i Viking Raiders e Randy Orton. Nella puntata di \"Raw\" del 30 dicembre Gallows e Anderson sono stati sconfitti dagli Street Profits (Angelo Dawkins e Montez Ford). Nella puntata di \"Raw\" del 6 gennaio 2020 Gallows e Anderson hanno partecipato ad un Triple Threat Tag Team match per il Raw Tag Team Championship che comprendeva anche i campioni, i Viking Raiders, e gli Street Profits ma il match \u00e8 stato vinto dai Raiders. Il 26 gennaio, alla Royal Rumble, Anderson ha partecipato al match omonimo entrando col numero 20 ma \u00e8 stato eliminato da Randy Orton. La sera dopo, a \"Raw\", Gallows e Anderson sono stati sconfitti da Drew McIntyre in un 2-on-1 Handicap match. Nella puntata di \"Raw\" del 17 febbraio Anderson \u00e8 stato sconfitto da Ricochet. Il 27 febbraio, nel \"Kick-off\" di Super ShowDown, Gallows ed Anderson hanno sconfitto i Viking Raiders. Nella puntata di \"Raw\" del 2 marzo Anderson \u00e8 stato sconfitto da Aleister Black.\nIl 15 aprile 2020 la WWE ha comunicato ufficialmente il rilascio di Anderson.\nRitorno ad Impact Wrestling (2020\u2013presente).\nNella giornata del 18 luglio 2020, l'Impact Wrestling ha ufficializzato il ritorno di Anderson e Doc Gallows e la loro presenza a Slammyversary VXIII. In tale evento, apparendo come The Good Brothers, hanno aiutato Eddie Edwards a respingere Ace Austin e Madman Fulton.\nVita privata.\nAnderson \u00e8 sposato e ha quattro figli."}
{"id": "5905619", "revid": "287204", "url": "https://it.wikipedia.org/wiki?curid=5905619", "title": "Bolsena Lacus", "text": "Il Bolsena Lacus \u00e8 una formazione geologica della superficie di Titano.\n\u00c8 intitolato al lago di Bolsena, nel Lazio."}
{"id": "5905620", "revid": "228587", "url": "https://it.wikipedia.org/wiki?curid=5905620", "title": "Torches of Freedom", "text": "\"Torches of Freedom\" fu uno slogan utilizzato per incoraggiare le donne a fumare, facendo leva su loro desiderio di aspirare ad una vita migliore e ottenere l'uguaglianza con gli uomini durante il movimento di liberazione delle donne negli Stati Uniti. Divenne, in seguito, slogan di una delle pi\u00f9 innovative campagne marketing realizzata da Edward Bernays: convincere le donne a fumare in pubblico significava espandere il mercato delle sigarette anche ad esse. Bernays, perci\u00f2, assunse delle donne per marciare durante la Easter Holiday Parade in New York del 1929, sfoggiando la loro \u00abTorches of Freedom\u00bb. La sigaretta divenne cos\u00ec simbolo di emancipazione e uguaglianza con gli uomini.\nStoria.\nPrima del XX secolo fumare era considerato un atto immorale ed inadeguato per le donne al punto che alcuni Stati cercarono di impedirlo facendo ricorso alla legislazione. Nel 1904, una donna di nome Jennie Lasher fu condannata a 30 giorni di carcere per aver \u201cmesso in pericolo\u201d la morale dei propri figli fumando in loro presenza in pubblico; nel 1908, il Consiglio di Assessori di New York approv\u00f2 con voto unanime un'ordinanza che proibiva alla donne di fumare in luoghi pubblici. Lo stesso accadde nel 1921 nel Distretto di Columbia dove fu proposto un disegno legge per vietare il fumo in pubblico. Ci\u00f2 che pi\u00f9 sorprendeva \u00e8 che vi erano gruppi di donne che combatterono per impedire le altre di fumare. La International Tobacco League esercit\u00f2 il proprio potere per impedire che potessero comparire in pubblicit\u00e0, o film, donne che fumavano, a meno che dovessero interpretare un ruolo \"disdicevole\".\nDurante la prima guerra mondiale le cose iniziarono a cambiare. Le donne iniziarono a svolgere le stesse mansioni degli uomini, sostituendo coloro che erano in guerra, e nonostante fosse ancora un tab\u00f9, iniziarono anche a fumare. La sigaretta, simbolo di ribellione, divenne strumento per lottare per la parit\u00e0 dei diritti, per sfidare tutti i consolidati pregiudizi sociali sulle donne.\nMarketing: sfatare un tab\u00f9.\nFumare: atto inappropriato per le donne.\nNel 1928, George Washington Hill, Presidente dell'American Tobacco Company, intu\u00ec il potenziale che avrebbe potuto ricavare aprendo il mercato della sigarette alle donne e durante un'intervista dichiar\u00f2: \u00ab\u00e8 come trovare una miniera d'oro proprio nel nostro cortile\u00bb.\nBisognava non solo sfatare un tab\u00f9 radicato nel costume dell'epoca, ma anche combattere contro pregiudizi sociali fortemente condivisi: era pensiero comune, infatti, che le donne non fossero in grado di fumare e tenere la sigaretta tra le proprie dita in modo corretto, e che in linea generale non comprendessero il senso stesso del fumare, Le compagnie di tabacco che intendevano aderire all'apertura di questo nuovo mercato dovevano fare in modo che le donne non fossero state ridicolizzate per l'utilizzo di sigarette in pubblico. Philip Morris, a tal proposito, sponsorizz\u00f2 una serie di conferenze con lo scopo di insegnare \u201cl'arte\u201d del fumare alle donne. \nHill, per espandere il proprio mercato ed ampliare il numero di donne fumatrici, decise di assumere Edward Bernays, considerato al giorno d'oggi come il padre delle pubbliche relazioni, per aiutarlo a reclutare donne fumatrici. Bernays, a sua volta, si fece consigliare dallo psicanalista Abraham A. Brill, il quale dichiar\u00f2 che l'istinto di fumare fosse giustificato per le donne, sempre pi\u00f9 investite di incarichi fino ad allora tipicamente maschili.\nNel 1929 Edward Bernays decise di assumere proprio delle donne, pagandole per fumare con le loro \u00abTorches of Freedom\u00bb durante l'Easter Sunday Parade in New York.\nLa scelta dei soggetti fu particolarmente selettiva: le donne assunte per il progetto dovevano essere attraenti e tanto convincenti da poter influenzare la massa di popolazione. Furono assunti fotografi specializzati per fari s\u00ec che il momento fosse immortalato e le migliori immagini facessero il giro del mondo. La femminista Ruth Hale, appoggi\u00f2 il progetto di Bernays, invitando tutte le donne ad unirsi alla marcia. Il 31 marzo del 1929 al termine dell'Easter Sunday Parade una giovane donna di nome Bertha Hunt camminando per l'affollatissima Quinta Strada accese in pubblico una sigaretta Lucky Strike: si grid\u00f2 immediatamente allo scandalo. Dieci giovani donne seguirono poi la Hunt, fumando le loro \u00abTorches of Freedom\u00bb in pubblico.\nL'evento dest\u00f2 ancora pi\u00f9 scalpore in quanto Bernays aveva anticipato alla stampa che quel giorno qualcosa di scandaloso sarebbe accaduto. Ci\u00f2 che non si poteva prevedere era che questo sarebbe stato il primo di una lunga serie di eventi che miravano ad ottenere la reale emancipazione femminile: Bernays proclam\u00f2 pubblicamente che il fumo era una forma di liberazione per le donne, la loro possibilit\u00e0 di esprimere la loro forza e la loro libert\u00e0. Le foto e il filmato di quella manifestazione fecero il giro di tutto il mondo e il cammino fu visto come una protesta per l'uguaglianza dei diritti, animando il dibattito socio-culturale in tutti gli Stati Uniti. \nBernays riusc\u00ec con il tempo a sfatare il tab\u00f9 del fumo femminile e utilizzando le donne nelle pubblicit\u00e0 del tabacco, port\u00f2 ad un incremento delle vendite tra le donne che raddoppiarono tre il 1923 e il 1929:nel 1923 le donne acquistarono solo il 5% delle sigarette vendute; nel 1929 queste aumentarono fino al 12%; nel 1935 la percentuale di sigarette fu del 18,1%. Il picco fu raggiunto nel 1965 con il 33,3% ed \u00e8 rimasto a questo livello fino al 1977.\nCollegamenti esterni.\nTorches of Freedom: How the world's first PR campaign came to be\nWomen and Smoking Propaganda\nTobacco Control\nThe Torches of Freedom Campaign:Behaviorism, Advertising, and the Rise of the American Empire"}
{"id": "5905621", "revid": "2016868", "url": "https://it.wikipedia.org/wiki?curid=5905621", "title": "Vincent Franklin", "text": "Biografia.\nFranklin ha studiato dal 1988 al 1990 alla Bristol Old Vic Theatre School.\n\u00c8 noto soprattutto per i suoi ruoli comici in serie televisive. I suoi ruoli principali sono quelli del PR Stewart Pearson in \"The Thick of It\", del direttore Nick Jowitt in \"Twenty Twelve\" e di Henry Best in \"Cucumber\".\nTra le altre sue apparizioni televisive vi sono quelle nelle serie televisive \"The Office\", \"Doc Martin\", \"Five Days\", \"Being Human\", \"Grandma's House\", \"Banana\", \"Jonathan Strange &amp; Mr Norrell\" e \"Happy Valley\".\nFranklin \u00e8 apparso anche in diversi film cinematografici, tra cui \"Topsy-Turvy - Sotto-Sopra\" (1999), \"The Bourne Identity\" (2002), \"Il segreto di Vera Drake\" (2004), \"The Illusionist - L'illusionista\" (2006), \"Bright Star\" (2009), \"Turner\" e \"Posh\" (2014).\nHa inoltre fondato Quietroom, un'azienda di consulenza di comunicazione."}
{"id": "5905635", "revid": "1833487", "url": "https://it.wikipedia.org/wiki?curid=5905635", "title": "Salvatore Minieri", "text": "Biografia.\nHa lavorato per \"Il Mattino\" , \"La Gazzetta di Caserta, Il Roma, Corriere di Caserta, Italia News\". Le sue inchieste hanno portato alla luce alcuni scandali nel campo delle ecomafie operanti nel Mezzogiorno italiano.\nNel gennaio del 2008, dopo la pubblicazione di una sua inchiesta sui beni gestiti dalla malavita organizzata, \u00e8 stato vittima di un attentato intimidatorio a colpi di arma da fuoco, nei pressi della sua abitazione.\nHa pubblicato il libro, nel 2014, \"I Padroni di Sabbia - Castel Volturno, storia di un abbandono\", sulla condizione delle coste campane e dei corsi d'acqua avvelenati in provincia di Caserta. Il libro, in particolare, racconta la storia della speculazione edilizia del \"Villaggio Coppola\" avvenuta con un notevole utilizzo di suolo demaniale su cui sono stati costruiti edifici utilizzando oltre un milione e mezzo di metri cubi di cemento. \nNel 2015, un suo reportage ha fatto scoprire quella che \u00e8 stata definita dal capo della Forestale all'epoca dei fatti, Sergio Costa, la \"discarica di rifiuti pi\u00f9 grande d'Europa\", venuta alla luce nell'ex area Pozzi, a Calvi Risorta, in provincia di Caserta. \nNel 2016, ha pubblicato il libro \"I Pasci\u00e0, storia Criminale del clan Bardellino e della discoteca Seven Up\", nel quale ha svelato i segreti della nascita dei Casalesi e le collaborazioni del clan casertano con i cartelli di Escobar, sotto l'egida del Partito Socialista Italiano, della Massoneria e della parte deviata della Democrazia Cristiana. Per la prima volta, ne I Pasci\u00e0 \u00e8 stata avanzata l'ipotesi di attentato per l'esplosione mortale della grande discoteca di Formia (Latina), gestita proprio dal clan Bardellino con le ombre della Banda della Magliana che avevano iniziato a interessarsi ai pacchetti azionari della struttura. Il libro \u00e8 stato stampato in tre edizioni, visto lo straordinario successo ottenuto a pochi mesi dall'uscita.\nA luglio del 2017, ha pubblicato il libro \"Criminal, Enriqueta Mart\u00ec la donna pi\u00f9 sanguinaria d'Europa\" (Edizioni Italia, 367 pagine), un viaggio terrificante nella Barcellona di inizio Novecento che tratteneva il fiato al passaggio di Enriqueta Mart\u00ec, la Vampira di Barcellona, prima donna a sfruttare la pedofilia come fonte \"industriale e massiva\" di guadagno, tra gli orchi della Catalogna pi\u00f9 ricca e borghese. Il libro si \u00e8 aggiudicato il Premio Letteratura 2017, Fondazione Culturale \"A.De Sisto\". Il testo tratta anche della condizione politica europea nei primi decenni del Novecento e documenta le rivoluzioni barcellonesi (con atti mai pubblicati prima) contro lo strapotere del clero e della politica di Madrid.\n\u00c8 stato minacciato pi\u00f9 volte dai clan della zona in cui si ostina a vivere. Una delle sue denunce ha trascinato davanti alla Direzione Distrettuale Antimafia di Napoli i figli del ras Vincenzo Lubrano, vicinissimo a Tot\u00f2 Riina e a Bernardo Provenzano, coinvolto, inoltre, nell'uccisione del sindacalista Franco Imposimato, fratello del Giudice Ferdinando (il primo omicidio del viluppo sanguinario tra Mafia, Camorra e Banda della Magliana). I fratelli Giuseppe e Gaetano Lubrano, a seguito delle minacce rivolte al giornalista nel 2011, sono stati condannati con rito abbreviato, rispettivamente, ad una pena pari ad anno e quattro mesi il primo e ad un anno il secondo.\nHa vinto il Premio Nazionale \"Olmo\" per la sezione Giornalismo d'Inchiesta e gli \u00e8 stato assegnato il Premio Nazionale \"Legalit\u00e0 Campania\" e il World Solidarity Award per il suo impegno professionale in difesa dell'ambiente e della legalit\u00e0. Ha ricevuto il premio Alma \"Recordi di Valori\" dall'Ordine dei giornalisti della Campania. Vive tra Formia, sul litorale laziale, e Pignataro Maggiore, in provincia di Caserta."}
