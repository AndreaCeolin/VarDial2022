{"id": "4347585", "revid": "767487", "url": "https://it.wikipedia.org/wiki?curid=4347585", "title": "Son fr\u00e8re", "text": "Son fr\u00e8re \u00e8 un film del 2003 diretto da Patrice Ch\u00e9reau.\nIl soggetto \u00e8 tratto dall'omonimo romanzo di Philippe Besson del 2001.\nTrama.\nThomas e Luc sono due fratelli che abitano e lavorano a Parigi. Non si vedono spesso e sono molto diversi tra di loro: il primo, il maggiore, \u00e8 un aitante dongiovanni e lavora come computer grafico, mentre il secondo, il minore, \u00e8 un introverso omosessuale ed \u00e8 un insegnante. Una sera, arriva all\u2019improvviso Thomas nell\u2019appartamento di suo fratello per annunciargli una brutta notizia: soffre di una terribile malattia al sangue, non mortale ma comunque irreversibile. Sembra che non ci sia nessuno al mondo a capire il pover uomo, n\u00e9 i genitori, stanchi e moralisti, n\u00e9 tantomeno Claire, la sua fidanzata, che decide di lasciarlo dopo poco tempo. Tuttavia, sar\u00e0 Luc a prendersi cura di suo fratello fino alla fine, e cos\u00ec i due uomini decidono di tornare nella loro casa d\u2019infanzia sull\u2019Isola di R\u00e9 per trascorrere del tempo insieme. I due dovranno sopportare le conseguenze affettive ed esistenziali della malattia che degenera consumando giorno dopo giorno il corpo di Thomas e la sua dignit\u00e0."}
{"id": "4347586", "revid": "729019", "url": "https://it.wikipedia.org/wiki?curid=4347586", "title": "Aeroporto di Exeter", "text": "L'Aeroporto di Exeter (IATA: EXT, ICAO: EGTE), citato anche come Aeroporto internazionale di Exeter, \u00e8 un aeroporto britannico situato nell'abitato di Clyst Honiton, ad est del centro della citt\u00e0 di Exeter, nel distretto non metropolitano dell'East Devon, Inghilterra.\nLa struttura, posta all'altitudine di 31 m/102 ft sopra il livello del mare, \u00e8 composta da un terminal, una torre di controllo e due piste con fondo in asfalto di cui una chiusa al traffico, l'unica in uso con orientamento 08/26 e dimensioni RWY 2\u00a0083 m di lunghezza per 46 m di larghezza (6\u00a0834 x 151 ft), dotata di sistemi di assistenza all'atterraggio, ovvero di impianto di illuminazione ad alta intensit\u00e0 (HIRL) e di indicatore di angolo di approccio PAPI. Quella chiusa ha orientamento 13/31 e dimensioni 1\u00a0339 x 46 m (4\u00a0393 x 151 ft).\nL'aeroporto, gestito dalla Exeter and Devon Airport Limited, effettua attivit\u00e0 sia secondo le regole del volo a vista (VFR) che del volo strumentale (IFR) ed \u00e8 aperto al traffico commerciale. Gi\u00e0 base aerea della Royal Air Force ed identificata come RAF Exeter ebbe un importante ruolo durante lo svolgimento della Seconda guerra mondiale rimanendo operativa fino agli anni ottanta."}
{"id": "4347588", "revid": "1543377", "url": "https://it.wikipedia.org/wiki?curid=4347588", "title": "Christie Burke", "text": "Biografia e carriera.\nChristie Burke, nata Christie Stainthorpe, affianca al lavoro di attrice quello di modella: nel 2010, oltre a recitare nelle serie televisive \"Eureka\" e \"Tower Prep\", fa da modella alla collezione autunno/inverno di \"lingerie\" della boutique \"Love Made Me\". Il suo primo ruolo al cinema \u00e8 nel film indipendente del 2011 \"\".\nA febbraio 2011 viene annunciata la sua partecipazione a \"\" nel ruolo di Renesmee Cullen adolescente: il film esce negli Stati Uniti il 16 novembre 2012. Nel frattempo, Burke entra nel cast di \"Crowsnest\", film horror diretto da Brenton Spencer, nel quale interpreta uno dei protagonisti insieme a Mittita Barber, Victor Zinck Jr., Aslam Husain e Chelsey Reist. Nel 2013 ha tre ruoli minori, uno nel film di David M. Rosenthal \"A Single Shot\", uno nella pellicola televisiva \"Restless Virgins\", basata sull'omonimo libro di Abigail Jones e Marissa Miley, e l'ultimo nel cortometraggio \"True Love Waits\".\nA marzo 2014 appare come guest star nell'ultimo episodio di \"Almost Human\"; prende poi parte alla serie televisiva \"Falling Skies\" e al film di Jason Bourque \"Black Fly\".\nDoppiatrici italiane.\nNelle versioni in italiano dei suoi film, Christie Burke \u00e8 stata doppiata da:"}
{"id": "4347589", "revid": "729019", "url": "https://it.wikipedia.org/wiki?curid=4347589", "title": "All-Ireland Senior Hurling Championship 1895", "text": "L'All-Ireland Senior Football Championship 1895 fu l'edizione numero 9 del principale torneo di hurling irlandese. Tipperary batt\u00e9 Kilkenny in finale, ottenendo il secondo titolo della sua storia.\nFormato.\nParteciparono 5 squadre, due per il Leinster e quattro per il Munster. Le vincitrici dei tornei provinciali si sarebbero incontrate nella finalissima All-Ireland."}
{"id": "4347597", "revid": "1494169", "url": "https://it.wikipedia.org/wiki?curid=4347597", "title": "Gabriella (disambigua)", "text": ""}
{"id": "4347598", "revid": "47767", "url": "https://it.wikipedia.org/wiki?curid=4347598", "title": "Gabrijela", "text": ""}
{"id": "4347599", "revid": "697352", "url": "https://it.wikipedia.org/wiki?curid=4347599", "title": "Barstow", "text": ""}
{"id": "4347600", "revid": "767487", "url": "https://it.wikipedia.org/wiki?curid=4347600", "title": "Betelnut Beauty", "text": "Betelnut Beauty (\"Ai ni ai wo\") \u00e8 un film del 2001 diretto da Cheng-sheng Lin."}
{"id": "4347601", "revid": "1305772", "url": "https://it.wikipedia.org/wiki?curid=4347601", "title": "Gabrielle", "text": ""}
{"id": "4347603", "revid": "830939", "url": "https://it.wikipedia.org/wiki?curid=4347603", "title": "NRHP", "text": ""}
{"id": "4347606", "revid": "47767", "url": "https://it.wikipedia.org/wiki?curid=4347606", "title": "Gabri\u00eblle", "text": ""}
{"id": "4347607", "revid": "47767", "url": "https://it.wikipedia.org/wiki?curid=4347607", "title": "Gabriel\u0117", "text": ""}
{"id": "4347608", "revid": "729019", "url": "https://it.wikipedia.org/wiki?curid=4347608", "title": "All-Ireland Senior Hurling Championship 1896", "text": "L'All-Ireland Senior Football Championship 1896 fu l'edizione numero 10 del principale torneo di hurling irlandese. Tipperary batt\u00e9 Dublino in finale, ottenendo il terzo titolo della sua storia.\nFormato e regolamento.\nParteciparono 7 squadre, tre per il Leinster e quattro per il Munster. Le vincitrici dei tornei provinciali si sarebbero incontrate nella finalissima All-Ireland.\nPer quanto concerne il regolamento, la GAA stabil\u00ec che il goal sarebbe valso 3 punti anzich\u00e9 5."}
{"id": "4347610", "revid": "112916892", "url": "https://it.wikipedia.org/wiki?curid=4347610", "title": "Conte di Mornington", "text": "Conte di Mornington \u00e8 un titolo nobiliare della Paria d'Irlanda oggi titolo sussidiario dei Duchi di Wellington.\nStoria.\nIl titolo venne creato nel 1760 per il politico anglo-irlandese e compositore Garret Wellesley, II barone Mornington. Contestualmente, Garret Wellesley venne nominato Visconte Wellesley, del castello di Dangan nella Contea di Meath, sempre nella par\u00eca d'Irlanda.\nLord Mornington era il figlio primogenito di Richard Wesley, il quale rappresentava la circoscrizione elettorale di Trim alla Camera dei Comuni irlandese ed era stato gi\u00e0 elevato alla par\u00eca irlandese nel 1846 col titolo di Barone Mornington. Nato col nome di Richard Colley, egli aveva ereditato le residenza di Dangan e Mornington nella Contea di Meath alla morte del suo primo cugino Garret Wesley ello stesso anno per licenza reale il cognome di Wesley al posto del proprio cognome. Quattro dei figli del primo conte di Mornington si distinsero grandemente. Il terzo figlio fu Arthur Wellesley, I duca di Wellington, che sconfisse Napoleone Bonaparte nella Battaglia di Waterloo del 1815 (vedi Duca di Wellington), mentre il quinto era il diplomatico Henry Wellesley, I barone Cowley (vedi Conte Cowley).\nLord Mornington venne succeduto dal figlio primogenito, Richard, il secondo conte. Egli utilizz\u00f2 il cognome di famiglia mutato in Wellesley invece di Wesley. Fu prominente soldato, diplomatico e politico. Nel 1797 venne creato Barone Wellesley, di Wellesley nella contea di Somerset, nella Par\u00eca di Gran Bretagna, il che lo autorizz\u00f2 a sedere nella Camera dei Lords britannica. Nel 1799 egli venne onorato ulteriormente col titolo di marchese Wellesley, di Norragh, nella Par\u00eca d'Irlanda. Ad ogni modo, si dice che egli non fosse stato completamente soddisfatto di questa nomina per non aver ricevuto un ducato o perlomeno un titolo della par\u00eca inglese di alto rango. Lord Wellesley ebbe molti figli illegittimi dalla sua amante francese Hyacinthe-Gabrielle Roland (si sposarono nel 1794 dopo la nascita dei loro figli). Uno di loro, Anne, spos\u00f2 in seconde nozze Lord Charles Bentinck. La coppia fu antenata della regina Elisabetta II del Regno Unito.\nDal momento che Lord Wellesley non ebbe figli legittimi la baronia inglese del 1797 ed il marchesato si estinsero alla sua morte nel 1842. Egli venne succeduto negli altri titoli da suo fratello minore William Wellesley-Pole, I barone Maryborough, che divenne il terzo conte di Mornington. Egli fu anche politico e prest\u00f2 servizio come Capo Segretario per l'Irlanda tra il 1809 ed il 1812 e come Cancelliere dello Scacchiere tra il 1811 ed il 1812. Nato William Wesley, assunse con licenza reale del 1781 anche il cognome di Pole succedendo all'eredit\u00e0 di suo cugino, William Pole. Nel 1798 egli assunse il cognome di Wellesley-Pole invecew di Wesley-Pole. Nel 1821 venne elevato nella par\u00eca del Regno Unito al titolo di barone Maryborough, di Maryborough nella Queen's County. Venne succeduto da suo figlio, il quarto conte. Spos\u00f2 Catherine, figlia e coerede di Sir James Tylney-Long, VII baronetto (vedi Baronetti Tylney-Long). La ragazza era molto conosciuta nella societ\u00e0 londinese dell'epoca come la \"The Wiltshire heiress\" ed era reputata tra le pi\u00f9 ricche ereditiere d'Inghilterra. Per matrimonio assunse con licenza reale il cognome di Tylney and Long. Lord Mornington viene soprattutto ricordato per uno stile di vita dissipato che port\u00f2 alla distruzione della residenza dei Tylney, Wanstead House. Egli venne succeduto dal figlio primogenito e unico sopravvissutogli, il quinto conte. Egli fu oggetto di contesa per l'affidamento tra suo padre e le sue due zie materne (che volevano porlo sotto la tutela del prozio, il duca di Wellington) e successivamente affront\u00f2 egli stesso una battaglia legale con suo padre sulla vendita di una residenza di famiglia, Draycot House. Lord Mornington mor\u00ec senza eredi nel 1863 e quindi la baron\u00eca di Maryborough si estinse. Egli lasci\u00f2 tutte le sue propriet\u00e0 al cugino di suo padre, Henry Wellesley, I conte Cowley. Egli venne succeduto nei suoi titoli irlandesi dal suo primo cugino, Arthur Wellesley, II duca di Wellington, rimanendo da allora legati alla casata dei duchi di Wellington. Il titolo di conte di Mornington \u00e8 attualmente utilizzato come titolo di cortesia dall'erede apparente al marchesato di Douro, a sua volta utilizzato dall'erede apparente del ducato di Wellington. Dal 2010 il titolo \u00e8 detenuto da Arthur Wellesley, conte di Mornington, nipote di Arthur Wellesley, VIII duca di Wellington.\nConti di Mornington (1760; ricreato).\n\"per le successioni successive, vedi Duca di Wellington\"\nBaroni Maryborough (1821).\n\"vedi sopra per le successioni successive\""}
{"id": "4347615", "revid": "144796", "url": "https://it.wikipedia.org/wiki?curid=4347615", "title": "Duchi di Wellington", "text": ""}
{"id": "4347617", "revid": "144796", "url": "https://it.wikipedia.org/wiki?curid=4347617", "title": "Arthur Valerian Wellesley, VIII duca di Wellington", "text": ""}
{"id": "4347620", "revid": "729019", "url": "https://it.wikipedia.org/wiki?curid=4347620", "title": "All-Ireland Senior Hurling Championship 1897", "text": "L'All-Ireland Senior Football Championship 1897 fu l'edizione numero 11 del principale torneo di hurling irlandese. Limerick batt\u00e9 Kilkenny in finale, ottenendo il primo titolo della sua storia.\nFormato.\nParteciparono 10 squadre, quattro per il Leinster e cinque per il Munster, pi\u00f9 Galway, che fu ammesso di diritto alla semifinale All-Ireland, dove avrebbe sfidato i vincitori del Leinster. I vincitori del Munster erano ammessi di diritto alla finale."}
{"id": "4347621", "revid": "767487", "url": "https://it.wikipedia.org/wiki?curid=4347621", "title": "La terra degli Apaches", "text": "La terra degli Apaches (\"Walk the Proud Land\") \u00e8 un film del 1956 diretto da Jesse Hibbs.\n\u00c8 un film western statunitense con Audie Murphy, Anne Bancroft e Pat Crowley. \u00c8 incentrato sulle reali vicende di John Philip Clum, un agente indiano che negli anni 1870 oper\u00f2 per la San Carlos Apache Indian Reservation nel territorio dell'Arizona.\nTrama.\n1874. John Philip Clum, un rappresentante del governo, arriva a San Carlos, in Arizona. Egli viene inviato a cercare un nuovo approccio alla pace con i locali indiani Apache basato sul rispetto per l'autonomia, piuttosto che sull'intervento militare. Clum deve affrontare i sospetti e le diffidenze dei coloni bianchi, dell'esercito e degli stessi indiani, in particolare del capo Geronimo. Clum \u00e8 aiutato nel suo tentatico dal suo amico irlandese americano Tom Sweeney, che riesce a formare una forza di polizia costituita dagli indiani collaborativi.\nUna vedova indiana, Tianay, secondo la tradizione viene assegnata a Clum quale sua governante. Tianay si innamora di Clum e vorrebbe sposarlo, nonostante il fatto che lui sia gi\u00e0 impegnato con Mary Dennison, giunta appositamente a San Carlos per sposarlo. Dopo il matrimonio Mary non vuole pi\u00f9 che la vedova viva nella stessa casa abitata da loro due. Il figlio di Tianay, un bambino di pochi anni, fugge per raggiungere Geronimo ma \u00e8 salvato da Clum. Alcuni degli Apache che si erano mostrati pacifici e collaborativi vorrebbero riunirsi a Geronimo per proseguire nella lotta armata. Clum si offre di raggiungere Geronimo per cercare di convincerlo a desistere dai suoi propositi bellicosi, aiutato solo dalla polizia indiana.\nClum con il piccolo figlio di Tianay ed il supporto di parte della polizia indiana affronta Geronimo non senza aver prima mandato alcuni Apache della polizia sulle montagne per sparare al momento opportuno e far credere a Geronimo di essere circondati. Questi si arrendono ma Clum deve a sua volta arrendersi agli ordini di Washington che vuole un controllo militare della riserva indiana. Questa ritorner\u00e0 autonoma solo 81 anni dopo, nel 1955, come detto nella nota finale del film.\nProduzione.\nIl film, diretto da Jesse Hibbs su una sceneggiatura di Gil Doud e Jack Sher con il soggetto di Woodworth Clum (figlio di John Philip Clum e autore della biografia \"Apache Agent\"), fu prodotto da Aaron Rosenberg per la Universal International Pictures e girato ad Old Tucson in Arizona.\nDistribuzione.\nIl film fu distribuito con il titolo \"Walk the Proud Land\" negli Stati Uniti dal settembre del 1956 al cinema dalla Universal Pictures.\nAlcune delle uscite internazionali sono state:\nPromozione.\nLa tagline \u00e8: \"Out of the pages of the West's most thrilling history comes the saga of Indian Agent John Philip Clum...whose Faith built a fortress in a wilderness of hate...and tamed the fury of Geronimo's last desperate stand!\".\nCritica.\nSecondo Leonard Maltin il film \u00e8 \"molto attraente\" grazie ad \"una sceneggiatura vigorosa\"."}
{"id": "4347623", "revid": "767487", "url": "https://it.wikipedia.org/wiki?curid=4347623", "title": "Damien Boudjemaa", "text": ""}
{"id": "4347624", "revid": "46931", "url": "https://it.wikipedia.org/wiki?curid=4347624", "title": "Walk the Proud Land", "text": ""}
{"id": "4347632", "revid": "11959", "url": "https://it.wikipedia.org/wiki?curid=4347632", "title": "Thuwaini bin Said", "text": ""}
{"id": "4347634", "revid": "11959", "url": "https://it.wikipedia.org/wiki?curid=4347634", "title": "Turki bin Said", "text": ""}
{"id": "4347635", "revid": "363629", "url": "https://it.wikipedia.org/wiki?curid=4347635", "title": "Progetto accessit", "text": "Progetto accessit \u00e8 un programma europeo di cooperazione transfrontaliera Italia/Francia.\nViene cofinanziato dal Fondo europeo di sviluppo regionale (FESR) per il periodo di programmazione 2007-2013 ed \u00e8 dotato di un budget di oltre 160 milioni di euro (di cui 120 milioni di FESR).\nObiettivo.\nSuo obiettivo \u00e8 di strutturare un grande itinerario in grado di integrare l'azione generale di valorizzazione del patrimonio materiale e immateriale dello spazio \u00abmarittimo \u00bb con l'appoggio di una rete composta da 4 regioni: Corsica, Liguria, Sardegna e Toscana.\nNel periodo 2014-2020, il programma proseguir\u00e0 la sua cooperazione tra le regioni e si aggiungera uno nuovo spazio geografico con i dipartimenti francesi delle Alpi Marittime e del Var.\nEsempio di intervento.\nIn questi 4 territori che hanno una cultura comune, recentemente \u00e8 stato realizzato un intervento di restauro conservativo su una rete di oratori, per una riflessione sulla devozione popolare che ha portato all'elaborazione della guida \"Il teatro dei Cartelami\" e che, senza un progetto culturale che li preservi e li \u201cracconti\u201d diventerebbero rapidamente incomprensibili per il pubblico."}
{"id": "4347636", "revid": "2105232", "url": "https://it.wikipedia.org/wiki?curid=4347636", "title": "Enrico Vanzini", "text": "Prigioniero dei tedeschi dopo l'8 settembre, fu inviato a Ingolstadt in Germania a lavorare. Tent\u00f2 la fuga ma ripreso venne condannato a morte a Buchenwald, pena in seguito commutata con l'internamento nel campo di concentramento a Dachau. Sopravvissuto ai lavori forzati e a condizioni indescrivibili nel campo di concentramento nazista, fu costretto a lavorare alla camera a gas e ai forni crematori di Dachau, diventando testimone dell'orrore nazista. \u00c8 l'ultimo italiano appartenente al Sonderkommando ancora vivente.\nCampagna di Grecia.\nNel 1939 Enrico Vanzini fu arruolato in artiglieria nella Caserma di Alba e destinato al fronte russo. A causa di un attacco di appendicite salt\u00f2 la chiamata e venne inviato in Grecia. Dopo il proclama dell'8 settembre 1943 fu arrestato dalla Wehrmacht essendosi rifiutato di collaborare con i nazisti.\nLavori forzati a Ingolstadt.\nIl 19 settembre 1943 fu caricato ad Atene su un treno pieno di prigionieri italiani ed inviato in Germania. Il viaggio dur\u00f2 due settimane in condizioni igieniche precarie, con scarse razioni di cibo e di acqua; molti dei suoi compagni perirono durante il viaggio. Condannato ai lavori forzati fu inviato ad Ingolstadt per lavorare nell'industria bellica del Reich presso una fabbrica di telai per carri armati.\nI bombardamenti anglo-americani colpirono pi\u00f9 volte la cittadina di Ingolstadt, considerata obiettivo militare strategico. Nel settembre 1944 dopo un intenso bombardamento alleato la fabbrica venne duramente colpita ed Enrico Vanzini con altri due compagni approfittando della situazione di generale smarrimento riusc\u00ec a fuggire.\nVenne arrestato dieci giorni pi\u00f9 tardi nelle campagne a sud di Monaco e condotto al campo di concentramento di Buchenwald. In quanto fuggiaschi lui e i suoi due compagni il giorno stesso vennero condannati a morte per fucilazione.\nInternato a Dachau.\nCon l'aiuto di un ufficiale della Wehrmacht i condannati riescono a dimostrare di non essere fuggiti da Ingolstadt ma di essere stati abbandonati a causa dei bombardamenti intensi. La pena venne commutata in internamento. Enrico Vanzini entr\u00f2 nel campo di concentramento di Dachau nell'ottobre del 1944. Gli fu marchiato a fuoco sul polso il numero di matricola 123343, gi\u00e0 appartenuto ad un detenuto deceduto, e fu assegnato alla baracca 8 nella sezione dei detenuti lavoratori.\nNei sette mesi di detenzione Enrico Vanzini, oltre agli stenti dovuti alla fame, al trattamento disumano, al lavoro, alle epidemie, alla sete e al gelido inverno, fu testimone dell'orrore dei forni crematori: fu costretto infatti a lavorare per i nazisti nello smaltimento dei cadaveri nei crematori.\nI crematori a Dachau erano due, uno molto piccolo dotato di un forno a doppia muffola installato dalla tristemente famosa ditta Topf nel 1940 in un capannone di legno dipinto nello stile di casa della Bavaria e accanto un altro molto grande in muratura dotato di una ampia sala d'incenerimento con quattro forni Kori e capace camera a gas, inaugurato nel 1943.\nSecondo la sua testimonianza e quella di altri reduci, \"(...) la camera a gas di Dachau, quella accanto alla sala dei forni nel crematorio grande, era assai operativa negli ultimi mesi prima della liberazione del campo\". Vanzini fu testimone anche degli esperimenti su cavie umane eseguiti nel laboratorio medico del lager, in quanto costretto a prelevare i cadaveri delle vittime dal laboratorio per condurli ai forni crematori.\nLiberazione e testimonianza.\nIl 29 aprile 1945 il campo di Dachau viene liberato. Enrico Vanzini \u00e8 allo stremo ma riesce a sopravvivere. Quando torna a casa, da cui mancava da pi\u00f9 di cinque anni, pesa 29 chilogrammi e i suoi genitori non lo riconoscono. \nEnrico Vanzini, dopo sessant'anni di silenzio, come testimone degli orrori dei campi di concentramento tiene conferenze in scuole e sale pubbliche. Nel 2011 l'Associazione Marca Trevigiana con il patrocinio della Provincia di Treviso e della Regione Veneto ha prodotto un film documentario sulla sua storia, distribuito nelle scuole medie e superiori italiane.\nIl 29 gennaio 2013 al Quirinale \u00e8 stato insignito della Medaglia d'Onore dal Presidente della Repubblica.\nNel 2015 la Rizzoli pubblica il libro sui sette mesi di prigionia a Dachau di Vanzini \"L'ultimo sonderkommando italiano\", a cura di Roberto Brumat. L'Associazione nazionale ex deportati politici nei campi nazisti ha espresso critiche molto severe nei confronti dell'opera, evidenziando molteplici inesattezze e contraddizioni tra quanto in essa riportato e il consenso degli storici sui fatti di Dachau.\nDa qualche anno visita le scuole di tutta Italia portando la sua preziosa testimonianza ai giovani."}
{"id": "4347638", "revid": "2210568", "url": "https://it.wikipedia.org/wiki?curid=4347638", "title": "Titolo della vittoria", "text": "Un titolo della vittoria \u00e8 un titolo nobiliare concesso in forma onorifica ad un comandante militare per commemorare una sua sconfitta di una nazione nemica o per commemorare un suo grande successo a vantaggio dell'intera patria. Le prime testimonianze di questa pratica risalgono all'antica Roma, ma proprio in memoria delle glorie dell'Impero Romano esso venne adottato da alcuni moderni imperi e regni come nel caso della Francia napoleonica, dell'Inghilterra e della Russia imperiale.\nTitoli della vittoria romani.\nI titoli della vittoria venivano tradotti in romano con la parola \"cognomina\" e derivavano solitamente dal nome del nemico sconfitto in battaglia. Ad esempio soprannomi come \"Africanus\" (\"l'Africano\"), \"Numidicus\" (\"il Numida\"), \"Isauricus\" (\"l'Isaurico\"), \"Creticus\" (\"il Cretese\"), \"Gothicus\" (\"il Gotico\"), \"Germanicus\" (\"il Germanico\") e \"Parthicus\" (\"il Parta\"), sembrano derivati dalla tradizione romana dei titoli della vittoria, al fine di esprimere la superiorit\u00e0 romana sopra le popolazioni sottomesse. Letteralmente, traendo esempi fantasiosi dalla storia contemporanea, sarebbe come definire i generali Erwin Rommel \"Rommel l'Africano\", George S. Patton, Jr. \"Patton il Germanico\" e H. Norman Schwarzkopf \"Schwarzkopf l'Iracheno\". Alcuni titoli della vittoria erano poi ereditari e si trasmettevano di generazione in generazione per commemorare i successi dei propri antenati.\nLa pratica dei titoli della vittoria era gi\u00e0 in uso al tempo della Repubblica romana. Il pi\u00f9 famoso di coloro che ottennero un titolo della vittoria fu il generale Publio Cornelio Scipione, per le sue grandi vittorie nella Seconda guerra punica, in particolar modo nella Battaglia di Zama che gli frutt\u00f2 il titolo di \"Africanus\" da parte del Senato di Roma e pertanto ancora oggi egli \u00e8 soprattutto noto alla storia come \"Scipione l'Africano\" (un suo nipote adottato Scipione Emiliano ottenne un titolo identico dopo le sue vittorie nella Terza guerra punica e viene ancora oggi ricordato col nome di \"Scipione l'Africano il giovane\"). Altri notabili detentori di questi titoli furono Quinto Cecilio Metello \"Numidico\", che venne rimpiazzato da Gaio Mario al ruolo di comandante in capo nella Guerra giugurtina; Publio Servilio Vatia \"Isaurico\", che comand\u00f2 le operazioni contro i pritati nel Mediterraneo orientale (e fu padre del collega di Giulio Cesare durante il suo secondo consolato, Publio Servilio Vatia nel 48 a.C.) e Marco Antonio Cretico, altro comandante di operazioni contro i pirati (e padre del comandante di Cesare, Marcantonio).\nLa pratica continu\u00f2 poi nell'Impero Romano, anche se gli imperatori poi preferirono enfatizzare le vittorie dei loro comandanti concedendo loro l'appellativo di \"Maximus\" (\"il pi\u00f9 grande\") al titolo della vittoria (ad esempio, \"Parthicus Maximus\", \"il grande partico\"). Questo gusto era prettamente fittizio e serviva spesso a coprire gravi sconfitte, ma anche a riflettere la grandezza dell'Impero Romano presso i popoli conquistati.\n\"Vedi anche:\" Cognomina ex virtute\nTitoli della vittoria medievali.\nDopo la caduta di Roma, la pratica dei titoli della vittoria continu\u00f2, sebbene in forma modificata. Ecco alcuni esempi:\nModerni titoli della vittoria.\nSuccessivamente, il termine continu\u00f2 ad essere utilizzato per sottolineare schiaccianti vittorie militari, ma in guisa pi\u00f9 che altro di titolo feudale aristocratico, spesso ereditario, ma solo in apparenza in quanto il feudo difatti era inesistente, dal momento che essendo perlopi\u00f9 comandanti militari il re non possedeva i requisiti per l'occasione di assegnare loro un titolo in terre.\nQuesta nuova forma era persino pi\u00f9 specifica della forma romana. Invece di nominare il nemico, infatti, veniva ripreso il nome della battaglia che era unico per ogni insignito.\nImpero di Russia.\nNell'Impero russo, molti titoli della vittoria si originarono nel periodo compreso tra l'ascesa di Caterina la Grande (1762) e la morte dello zar Nicola I di Russia (1855). Ma gi\u00e0 nel 1707, dopo che Aleksandr Danilovi\u010d Men\u0161ikov ebbe occupato l'Ingria svedese (I\u017eora in russo) durante la Grande guerra del Nord, Pietro I di Russia lo design\u00f2 ufficialmente principe I\u017eorskij. Altri titoli della vittoria concessi dall'Impero russo sono:\nInoltre, titoli simili vennero concessi anche per servizi all'impero ma non di stampo militare come ad esempio nel 1858 la concessione del titolo di \"Amurskij\" per Michail Nikolaevi\u010d Murav'\u00ebv, che negozi\u00f2 un nuovo confine tra Russia e Cina lungo il fiume Amur siglando il Trattato di Aigun.\nFrancia.\nPrimo impero.\nDal momento che Napoleone I, fondatore della dinastia dei Bonaparte e unico capo del Primo impero francese, era intenzionato a ripercorrere i fasti che furono dell'Impero romano, concesse pi\u00f9 volte titoli della vittoria ai suoi generali pi\u00f9 meritevoli, il pi\u00f9 delle volte a quanti gi\u00e0 erano stati onorati del rango militare di maresciallo.\nIl titolo veniva concesso soprattutto se i generali erano poi risultati vittoriosi nello scontro e, se morti sul campo, il titolo veniva concesso all'eventuale vedova.\nI titolati pi\u00f9 alti ottenevano titoli principeschi, spesso come \"promozione\" per i detentori di altri titoli ducali:\nVennero poi assegnati dieci ducati della vittoria:\nVenne assegnato un solo titolo comitale:\nSecondo impero.\nAnche Napoleone III di Francia, pur non avendo mai raggiunto il genio militare del suo augusto predecessore (viene perlopi\u00f9 ricordato per le sue tragiche sconfitte), era amante di molti aspetti che ricollegassero il suo impero a quello di Napoleone I e quindi a quello Romano e come tale ristabil\u00ec l'uso dei titoli della vittoria, tra i quali ricordiamo\nImpero britannico.\nMolti titoli della vittoria vennero creati per i pari d'Inghilterra, della Gran Bretagna e del Regno Unito. Tra gli esempi pi\u00f9 importanti citiamo:\nTalvolta la vittoria veniva commemorata da una designazione territoriale piuttosto che una par\u00eca vera e propria. Alcuni esempi sono:\nImpero austriaco.\nNell'Impero austriaco i titoli della nobilt\u00e0 potevano essere emendati con designazioni territoriali, i cosiddetti \"predicati\". Il nome veniva spesso tratto dalle residenze principali delle famiglie, ma talvolta gli Asburgo potevano anche concedere dei titoli di vittoria, in particolare durante la prima guerra mondiale. Tra gli esempi pi\u00f9 famosi ricordiamo:\nRegno d'Ungheria.\nNel Regno d'Ungheria all'interno della monarchia duale austriaca, il sistema di onorificenze funzionava come in Austria:\nDurante la reggenza d'Ungheria dopo la Prima guerra mondiale, il reggente Mikl\u00f3s Horthy non era autorizzato a conferire titoli di nobilt\u00e0, ma confer\u00ec l'Ordine di Vit\u00e9z che poteva apportare dei predicati di nobilt\u00e0. Inizialmente l'appartenenza all'ordine era ristretta unicamente a quanti si fossero distinti nella Grande Guerra. Tra gli esempi pi\u00f9 importanti citiamo:\nRegno d'Italia.\nTra i \"titoli della vittoria\" creati nel Regno d'Italia dai Savoia dopo la Prima guerra mondiale, quando un gran numero di denominazioni vennero derivate dal governo di Mussolini, si ricordano: \nPrincipe di Montenevoso.\nColonnello Gabriele d'Annunzio, creato \"Principe di Montenevoso\" nel 1924.\nTitolo di \"Principe di Montenevoso\" (mpr), con trattamento di Don e di Donna, con R.D. motu proprio 24.03.1924:\nDuca della Vittoria.\nGenerale Armando Diaz, creato \"Duca della Vittoria\" nel 1922.\nComandante in capo del Regio esercito italiano durante la Prima guerra mondiale.\nTitolo di \"Duca della Vittoria\" (mpr), con facolt\u00e0 di aggiungere il predicato \"della Vittoria\", con R.D. motu proprio 24.12.1921 e RR.LL.PP. 11.02.1923:\nDuca del Mare.\nAmmiraglio Paolo Thaon di Revel, creato \"Duca del Mare\" nel 1923.\nNobile, Comandante in capo della Regia Marina italiano durante la Prima guerra mondiale.\nTitolo di \"Duca del Mare\" (mpr), con facolt\u00e0 di aggiungere il predicato \"del Mare\", con R.D. motu proprio 24.05.1923 e RR.LL.PP. 10.01.1924:\nMarchese di Neghelli.\nGenerale Rodolfo Graziani, creato \"Marchese di Neghelli\" nel 1936.\nTitolo di \"Marchese di Neghelli\" (mpr), con R.D. motu proprio 07.12.1936:\nMarchese del Sabotino &amp; Duca di Addis Abeba.\nGenerale Pietro Badoglio, creato \"Marchese del Sabotino\" nel 1928 e poi \"Duca di Addis Abeba\" nel 1936.\nConquistatore del Monte Sabotino nel 1916 e Vicer\u00e9 d'Etiopia nel 1936.\nTitolo di \"Marchese del Sabotino\" (mpr), con R.D. motu proprio 18.10.1928 e RR.LL.PP. 13.11.1928 &amp; \nTitolo di \"Duca di Addis Abeba\" (ad personam), trasmissibile sul cognome con facolt\u00e0 di aggiungere il predicato \"di Addis Abeba\", con R.D. motu proprio 24.07.1936 e RR.LL.PP. ??.12.1936:\nMarchese del Vodice.\nGenerale Maurizio Ferrante Gonzaga di Vescovato, creato \"Marchese del Vodice\" nel 1932.\nNobile, Medaglia d'Oro al Valor Militare, Senatore del Regno d'Italia.\nTitolo di \"Marchese del Vodice\" (mpr), con R.D. 29.12.1932 e riconoscimento della qualifica di \"Altezza Serenissima\":\nConte di Bu Meliana.\nAmmiraglio Umberto Cagni, creato \"Conte di Bu Meliana\" nel 1929.\nTitolo di \"Conte di Bu Meliana\" (ad personam), trasmissibile sul cognome con facolt\u00e0 di aggiungere il predicato \"di Bu Meliana\", con R.D. 26.07.1929:\nConte di C\u00e0 Tasson.\nGenerale Ettore Viola, creato \"Conte di C\u00e0 Tasson\" nel 1986.\nTitolo di \"Conte di C\u00e0 Tasson\" (ad personam), con R.D. 16.05.1969; facolt\u00e0 di aggiungere sul cognome il predicato \"di C\u00e0 Tasson\" con D.P.R. 13.08.1970:\nConte di Cortellazzo e di Buccari.\nContrammiraglio Costanzo Ciano, creato \"Conte di Cortellazzo\" nel 1928 e \"di Buccari\" nel 1942.\nComandante navale durante la Prima guerra mondiale e presidente della Camera dei Deputati tra il 1934 ed il 1939.\nNel 1942 viene aggiunto il predicato \"di Buccari\".\nTitolo di \"Conte di Cortellazzo\" (mpr), con R.D. motu proprio 28.10.1928 e R.D. 27.03.1933.\nAl titolo \u00e8 aggiunto anche il predicato \"di Buccari\", con R.D. 08.01.1942.\nNobile (mf) annesso alla onorificenza di Cav.Gr.Cr. dell'Ordine Piano, con R.D. di autorizzazione 21.07.1933:\nConte di Grado e di Premuda.\nCapitano di Fregata Luigi Rizzo, creato \"Conte di Grado\" nel 1932 e \"di Premuda\" nel 1941.\nComandante militare nella Prima guerra mondiale e per l'affondamento della SMS Szent Istv\u00e1n.\nNel 1941 viene aggiunto il predicato \"di Premuda\".\nTitolo di \"Conte di Grado\" (mpr), con R.D. motu proprio 25.10.1932 e RR.LL.PP. 20.06.1935. \nAl titolo \u00e8 aggiunto anche il predicato \"di Premuda\", con R.D. motu proprio 20.10.1941. \nBarone dell'Aterno.\nCapitano Giacomo Acerbo, creato \"Barone dell'Aterno\" nel 1924.\nEconomista e politico italiano.\nTitolo di \"Barone dell'Aterno\" (mpr), R.D. motu proprio 10.04.1924:\nAltri.\n(da sistemare):"}
{"id": "4347643", "revid": "11959", "url": "https://it.wikipedia.org/wiki?curid=4347643", "title": "Majid bin Said di Zanzibar", "text": ""}
{"id": "4347648", "revid": "1608023", "url": "https://it.wikipedia.org/wiki?curid=4347648", "title": "Sacra Famiglia (Padova)", "text": ""}
{"id": "4347649", "revid": "287204", "url": "https://it.wikipedia.org/wiki?curid=4347649", "title": "ASD Skorpions Varese", "text": "L'A.S.D. Skorpions Varese \u00e8 una associazione sportiva dilettantistica di wheelchair hockey con sede a Besnate (VA), nata nel giugno 2003 su iniziativa di Claudio Carelli, gi\u00e0 giocatore del Monza e della Nazionale. Fin dai primi anni \u00e8 iscritta ai campionati Nazionali della FIWH (Federazione Italiana Wheelchair Hockey) Onlus."}
{"id": "4347653", "revid": "11959", "url": "https://it.wikipedia.org/wiki?curid=4347653", "title": "Barghash bin Said di Zanzibar", "text": ""}
{"id": "4347654", "revid": "1310927", "url": "https://it.wikipedia.org/wiki?curid=4347654", "title": "Jeremy Bokila", "text": ""}
{"id": "4347655", "revid": "11959", "url": "https://it.wikipedia.org/wiki?curid=4347655", "title": "Khalifah bin Said di Zanzibar", "text": ""}
{"id": "4347656", "revid": "580197", "url": "https://it.wikipedia.org/wiki?curid=4347656", "title": "Nassim Akrour", "text": ""}
{"id": "4347659", "revid": "11959", "url": "https://it.wikipedia.org/wiki?curid=4347659", "title": "Ali bin Said di Zanzibar", "text": ""}
{"id": "4347663", "revid": "11959", "url": "https://it.wikipedia.org/wiki?curid=4347663", "title": "Hamad bin Thuwaini di Zanzibar", "text": ""}
{"id": "4347665", "revid": "671029", "url": "https://it.wikipedia.org/wiki?curid=4347665", "title": "Coppa Italia Dilettanti 2012-2013", "text": "La Coppa Italia Dilettanti 2012-13 \u00e8 un trofeo di calcio il cui vincitore accede direttamente alla Serie D. Nel caso in cui sia gi\u00e0 stata promossa in D per la posizione in classifica nel suo campionato, accede alla Serie D la finalista perdente. Se anch'essa \u00e8 stata gi\u00e0 promossa in D, sar\u00e0 promossa la migliore delle semifinaliste, e se anche la migliore semifinalista \u00e8 gi\u00e0 promossa, ha diritto alla Serie D l'altra semifinalista, e cos\u00ec via. Le squadre partecipanti sono le vincitrici delle fasi regionali dei campionati di Eccellenza e Promozione.\nFase eliminatoria a gironi.\nLe 19 squadre partecipanti al primo turno sono state divise in 8 gironi:\nI gironi sono stati sorteggiati come segue:"}
{"id": "4347680", "revid": "599013", "url": "https://it.wikipedia.org/wiki?curid=4347680", "title": "Bill Walsh (allenatore di football americano)", "text": "Carriera da allenatore.\nWalsh inizi\u00f2 la sua carriera come allenatore dei running back degli Oakland Raiders della American Football League, prima di trascorrere otto anni come assistente allenatore dei Cincinnati Bengals. NEL 1977, Walsh fu assunto come capo-allenatore a Stanford dove rimase per due stagioni. Nel 1977 concluse con un record di 9-3 e vinse il Sun Bowl, mentre nell'anno seguente termin\u00f2 8-4 e vinse il Bluebonnet Bowl.\nNel 1979 Walsh fu assunto come capo-allenatore dei San Francisco 49ers. La squadra veniva da un disastroso record di 2-14 nel 1978 e ripet\u00e9 lo stesso risultato nel 1979. Walsh dubitava di riuscire a raddrizzare una situazione simile ma, all'inizio del 1979, Walsh scelse nel draft il quarterback Joe Montana da Notre Dame al terzo giro e gli affid\u00f2 il ruolo di titolare nel 1980, mossa grazie alla quale i Niners salirono a un record di 6-10. San Francisco vinse il suo primo titolo nel 1981, solamente due anni dopo aver terminato la stagione con 2 vittorie. Sotto la gestione di Walsh, i 49ers vinsero il Super Bowl nel 1981, 1984 e 1988. Walsh termin\u00f2 con un record da allenatore di 102-63-1 coi 49ers, vincendo 14 gare di playoff, sei titoli di division e tre Super Bowl con in campo il suo storico quarterback Joe Montana.\nOltre a Joe Montana, Walsh scelse nel draft gli altri Hall of Famer Ronnie Lott, Charles Haley e Jerry Rice. In aggiunta scambi\u00f2 le scelte del secondo e del quarto giro del Draft NFL 1987 per Steve Young che avrebbe fatto le fortune della squadra per tutti gli anni novanta. Per questi suoi successi fu introdotto nella Professional Football Hall of Fame nel 1993.\nAlbero degli allenatori.\nMolti attuali ed ex allenatori della NFL sono stati sotto la direzione di Bill Walsh o di suoi collaboratori all'epoca. Essi sono mostrati qui sotto."}
{"id": "4347694", "revid": "717966", "url": "https://it.wikipedia.org/wiki?curid=4347694", "title": "Chovot HaLevavot", "text": ""}
{"id": "4347701", "revid": "532192", "url": "https://it.wikipedia.org/wiki?curid=4347701", "title": "Piccione blu di Mauritius", "text": ""}
{"id": "4347702", "revid": "2093838", "url": "https://it.wikipedia.org/wiki?curid=4347702", "title": "Canzoni di compleanno", "text": ""}
{"id": "4347703", "revid": "532192", "url": "https://it.wikipedia.org/wiki?curid=4347703", "title": "Piccione olandese", "text": ""}
{"id": "4347704", "revid": "767487", "url": "https://it.wikipedia.org/wiki?curid=4347704", "title": "Elio Grassi", "text": "Carriera.\nGiocatore.\nNel 1946 all'et\u00e0 di 16 anni \u00e8 entrato negli Allievi del Perugia, continuando poi a giocare a livello dilettantistico fino al 1958.\nAllenatore.\nDopo aver allenato a livello giovanile nel Grifo Perugia, nell'anno della fusione di questa societ\u00e0 con il Perugia \u00e8 passato ad allenare nel settore giovanile di quest'ultima societ\u00e0, per poi guidare negli anni seguenti il Foligno in Serie D (decimo posto in classifica nella Serie D 1966-1967) e gli Allievi della Nestor Marsciano, con cui nel 1970 vince un titolo regionale e guida la squadra ad un terzo posto a livello nazionale. L'anno seguente guida l'Angelana in Serie D, per poi passare alla guida della squadra Primavera del Perugia; nella stagione 1972-1973 allena la prima squadra del Perugia in Serie B, evitando la retrocessione in Serie C grazie alla vittoria esterna per 1-0 contro il Catanzaro del 10 giugno 1973. In seguito ha allenato per alcuni anni nel settore giovanile della societ\u00e0 biancorossa e nei settori giovanili di altre societ\u00e0 dilettantistiche umbre, oltre che per una stagione nella prima squadra della Nestor Marsciano, con cui ha conquistato un secondo posto in Prima Categoria."}
{"id": "4347713", "revid": "2033069", "url": "https://it.wikipedia.org/wiki?curid=4347713", "title": "Emily Owens, M.D.", "text": "Emily Owens, M.D. \u00e8 una serie televisiva statunitense creata da Jennie Snyder Urman che ha debuttato dal 16 ottobre 2012 sulla The CW. In Italia viene trasmessa su Rai 3 dall'11 al 23 agosto 2013.\nTrama.\nEmily Owens \u00e8 una ragazza laureata in medicina che attualmente svolge l'attivit\u00e0 di tirocinante al Denver Memorial Hospital. Tra le corsie di questo ospedale ha l'occasione di lavorare a stretto contatto con il famoso cardiologo Gina Bandari. Tutto sembra perfetto, finch\u00e9 non scopre che nella stessa struttura lavorano anche Will Collins e Cassandra Kopelson, anch'essi tirocinanti e rispettivamente, vecchia cotta e nemesi di quando frequentava il liceo.\nProduzione.\nLa serie \u00e8 stata ordinata da The CW durante gli \"upfront\" di maggio, per poi essere trasmessa in \"midseason\". In origine, la serie era stata ordinata con il titolo di \"First Cut\". Il 14 novembre 2012 fu diffusa la notizia che voleva la cancellazione ufficiale della serie da parte del network, notizia successivamente smentita in quanto non veritiera. La serie \u00e8 stata ufficialmente cancellata dal network il 28 novembre 2012."}
{"id": "4347717", "revid": "106908", "url": "https://it.wikipedia.org/wiki?curid=4347717", "title": "Collezione Menil", "text": ""}
{"id": "4347720", "revid": "363629", "url": "https://it.wikipedia.org/wiki?curid=4347720", "title": "Eagles Salerno", "text": "La A.S.D Eagles Salerno comunemente chiamata Eagles Salerno \u00e8 un club italiano di football americano di Salerno.\nGli Eagles nascono nel 2005 dopo il fallimento dei Seagulls Salerno, la storica squadra della citt\u00e0 fondata nel 1985.\nDisputano gli incontri interni allo stadio Donato Vestuti, capace di circa novemila posti.\nNascita degli Eagles Salerno.\nNel 2003 i Seagulls falliscono e dalle ceneri, nel 2005 nascono gli \"Eagles Salerno\", affidati all'ex-tecnico, nonch\u00e9 fondatore degli Eagles, Mario Pironti; nel 2006 partecipano al campionato di Serie C.\nNella stagione 2009, partecipano alla Arena League classificandosi al terzo posto nel Girone E\nNella stagione 2011, si classificano al primo posto nel girone D del CIF9, ma perdono in semifinale dei play off contro i Cardinals Palermo per 22 a 30\nNella stagione 2012, partecipano nuovamente al CIF9, piazzandosi al primo posto nel girone C.\nColori e simboli.\nIn passato gli storici Seagulls adottavano i colori arancione e bianco, mentre gli Eagles Salerno adottano i colori blu, rosso e bianco.\nAnche il simbolo \u00e8 diverso: i Seagulls avevano come simbolo un elmetto arancione con una \"S\" bianca, mentre il simbolo degli Eagles \u00e8 un'aquila\nSociet\u00e0.\nOrganigramma societario.\n\"dal sito internet ufficiale della societ\u00e0\""}
{"id": "4347726", "revid": "15756", "url": "https://it.wikipedia.org/wiki?curid=4347726", "title": "J\u00f3zef Zaj\u0105c", "text": "Biografia.\nJ\u00f3zef Zaj\u0105c nasce a Rzesz\u00f3w il 14 marzo 1891 da Szymon Zaj\u0105c e Izabela Kowalska. Tra il 1901 ed il 1903 frequenta il ginnasio nella sua citt\u00e0 natale, prendendo poi il diploma di maturit\u00e0 a Wadowice nel 1909. Dopo il diploma si iscrive alla Facolt\u00e0 di Filosofia dell'Universit\u00e0 Jagellonica di Cracovia. Nel 1915 completa gli studi, conseguendo il dottorato in filosofia con una tesi intitolata \"Der vertikale Schnitt das monokularen Sehraumes\"\nNel 1912 entra a far parte dell'associazione paramilitare dei fucilieri \"Strzelec\" (Zwi\u0105zku Strzeleckiego \"Strzelec\u201d), dove frequenta il corso per ottenere la qualifica di ufficiale militare.\nLa prima guerra mondiale.\nNell'agosto 1914 si unisce alle Legioni polacche del generale J\u00f3zef Pi\u0142sudski, formate sul territorio dell'Impero Austro-ungarico. Presta servizio nel 3\u00ba Reggimento di Fanteria, dapprima come comandante di plotone, poi di compagnia, battaglione e reggimento. Nello stesso anno diventa tenente, poi capitano nel 1915 e maggiore nel 1916. Tra il giugno ed il luglio 1917 segue un corso di formazione come ufficiale superiore a Ostrow Mazowiecka.\nTra i mesi di luglio e agosto 1917 comanda dapprima il 6\u00b0, e poi il 5\u00ba Reggimento di fanteria (Pu\u0142kiem Piechoty) delle legioni polacche. Nel mese di settembre viene nominato comandante del 3\u00ba Reggimento ausiliario di fanteria polacca a Przemy\u015bl. Partecipa alle campagne nei Carpazi, Bessarabia e Volinia, venendo ferito due volte in azione.\nIl 15 marzo 1918 \u00e8 trasferito in Ucraina, presso la 2\u00aa Brigata del generale J\u00f3zef Haller, servendo come comandante del 15\u00ba Reggimento di fanteria nel II Corpo d'Armata polacco. L'11 maggio dello stesso anno, durante la battaglia di Kani\u00f3w, viene catturato dai tedeschi e trasferito prigioniero in Germania. Riesce a fuggire ed a raggiungere la Francia, dove \u00e8 promosso tenente colonnello entrando a far parte dell'Armata Blu (B\u0142\u0119kitna Armia) del generale Haller.\nNel dicembre 1918 viene inviato a Quentin, in Bretagna, per frequentare un corso di aggiornamento ufficiali, mentre presta le funzioni di comandante di un gruppo di fanteria. Al termine del corso, nel gennaio 1919, viene assegnato come aiutante al comandante francese dei campi di addestramento dell'esercito polacco in Francia. Due mesi pi\u00f9 tardi assume il comando del Reggimento di formazione della Divisione Istruzione (Dywizji Instrukcyjnej). Dal maggio 1919, dopo il suo arrivo in Polonia, presta servizio come comandante del gruppo scuole di fanteria di Modlin e Rembert\u00f3w e diviene presidente del Comitato per il Regolamento e l'Interpretazione della Direzione formativa dell'Esercito del generale J\u00f3zef Haller. Da agosto ad ottobre dello stesso anno \u00e8 membro del Comitato Centrale del Ministero della formazione militare. Alla fine del mese di ottobre viene mandato a studiare presso la Scuola Superiore di Guerra (\u00c9cole Sup\u00e9rieure de Guerre) di Parigi.\nAl suo ritorno dalla Francia viene immediatamente inviato al fronte durante la guerra polacco-sovietica. Il 17 agosto 1920 viene nominato capo di stato maggiore del Gruppo Operativo (Grupy Operacyjnej) \"Dolna Wis\u0142a\" appartenente alla 5\u00aa Armata, e poi del Gruppo Operativo Nord appartenente alla 2\u00aa Armata. Dal 10 ottobre 1920 presta servizio come Capo di Stato Maggiore della 3\u00aa Armata.\nTra le due guerre.\nNel maggio 1921 diviene ufficiale presso il 2\u00b0 Ispettorato dello Stato Maggiore dell'Esercito (diretto dal generale Tadeusz Rozwadowski) a Varsavia. Dal 16 gennaio 1922 \u00e8 capo dipartimento presso lo Stato Maggiore Generale (Sztabu Generalnego).\nNell'aprile 1923 completa il corso di formazione presso l'Accademia Superiore militare di Varsavia, e nell'ottobre 1924 quello di formazione per ufficiali superiori (colonnelli e generali) a Parigi. Il 1\u00ba dicembre 1924 viene promosso al grado di generale di brigata. Il 16 agosto 1925 \u00e8 nominato vice capo di Stato Maggiore Generale. Il 12 aprile 1926 assume il comando della 23\u00aa Divisione di Fanteria a Katowice. Il 27 aprile 1936 diviene comandante del Distretto Militare (V Corpo) di Cracovia, per passare il 20 luglio dello stesso anno al comando del Distretto Militare (VI Corpo) di Leopoli. Dopo la morte del generale Gustaw Orlicz-Dreszer, il 4 agosto 1936 \u00e8 nominato Ispettore della Difesa Aerea, e dal 5 gennaio 1937 diviene anche comandante della difesa aerea del Ministero degli affari militari (Ministerstwa Spraw Wojskowych). Nel 1937 consegue il brevetto di pilota militare presso l'eskadrze sztabowej di Varsavia, sotto la direzione del capitano Henry Wierszy\u0142\u0142y. Il 4 maggio 1939 ottiene il diritto di indossare il distintivo di pilota militare di III classe, volando sui velivoli da collegamento e osservazione RWD-8, PWS-24, Lublin R-XIII e RWD-14 Czapla. Nel marzo 1939 succede al generale Ludomi\u0142 Rayski come comandante in capo dell'aeronautica militare e della difesa aerea, mentre il generale Kalkus assunse la direzione dell'aviazione militare in tempo di pace. Il generale Zaj\u0105c era un forte sostenitore della dottrina della superiorit\u00e0 aerea, favorevole a disporre di una potente componente di aerei da caccia, a discapito di quella da bombardamento. Rendendosi conto dell'inadeguatezza della componente di caccia della Lotnictwo Wojskowe, ridusse gli ordini di produzione dei bombardieri PZL.37 \u0141o\u015b, e ferm\u00f2 lo sviluppo del successivo PZL.49 Mi\u015b. Diede priorit\u00e0 alla produzione dei caccia, ordinando i nazionali PZL.50 Jastrz\u0105b, PZL P.24P e PZL P.11g Kobuz. Si rivolse anche al mercato estero, ottenendo la fornitura dei Morane-Saulnier MS.406, Hawker Hurricane e Supermarine Spitfire. Purtroppo l'avvicinarsi della guerra con la Germania imped\u00ec l'attuazione dei suoi piani di rafforzamento. Nella primavera del 1939, coadiuvato dal generale W\u0142adys\u0142aw Jan Kalkus, riorganizz\u00f2 l'aviazione militare, creando una Brigata caccia, destinata a difendere Varsavia, ed una Brigata Bombardieri, tutte e due direttamente dipendenti dall'Alto Comando dell'aviazione. Inoltre assegn\u00f2 una propria componente aerea ad ognuna delle sei armate dell'esercito, pi\u00f9 una al Gruppo indipendente \"Narew\". All'inizio dell'estate 1939 la Luftwaffe inizi\u00f2 a condurre missioni di ricognizione clandestine sul territorio polacco, utilizzando i veloci bombardieri Dornier Do 17. Nel tentativo di contrastare tali intrusioni Zaj\u0105c costitu\u00ec pattuglie di caccia in volo, posizionandole vicino agli obiettivi sensibili. Purtroppo l'inadeguatezza dei velivoli polacchi emerse subito, nessuno del PZL P.11 impiegati riusc\u00ec mai ad intercettare gli intrusi.\nLa seconda guerra mondiale.\nIl 1\u00ba settembre 1939 la Germania attacc\u00f2 la Polonia, e nonostante la strenua resistenza delle forze armata polacche in breve tempo, con l'aiuto dell'Unione Sovietica, la conquist\u00f2 quasi totalmente. Verso la fine del mese di settembre la sconfitta polacca apparve ormai chiara e Zaj\u0105c fugg\u00ec in Francia, attraverso la Romania, dove il 6 ottobre dello stesso anno gli vennero affidate le funzioni di comandante del trasporto e della difesa aerea. Il 4 gennaio 1940 venne costituita in Francia la Polskie Si\u0142y Powietrzne we Francji, di cui Zaj\u0105c divenne comandante il 22 febbraio dello stesso anno.\nDopo la sconfitta della Francia, negli ultimi giorni del giugno 1940 Zaj\u0105c, assieme a molti altri aviatori polacchi, viene evacuato in Gran Bretagna. Si imbarca nel porto di Bayonne, sulla nave di linea \"MS Batory\", raggiungendo il porto di Plymouth il 1\u00ba luglio. Al suo arrivo in Gran Bretagna viene destituito dall'incarico di comandante dell'aviazione. Nel settembre 1940 \u00e8 nominato vice comandante del I Corpo d'Armata polacco in Scozia. Un anno dopo assume il comando dell'esercito polacco nel Medio Oriente. In tale veste, nell'aprile 1942, si reca in visita ufficiale a Teheran per incontrare i profughi polacchi che stavano lasciando l'Unione Sovietica dopo il periodo di internamento e prigionia conseguente all'invasione della Polonia del 1939. In quell'occasione stabilisce cordiali rapporti con il Ministro della Guerra persiano, Aminillah Jahanbani, scoprendo che prima della guerra avevano studiato insieme presso l'\u00c9cole Sup\u00e9rieure de Guerre di Parigi. Tale rapporto contribu\u00ec molto a migliorare all'assistenza fornita dai persiani ai profughi polacchi presenti in Iran Il 3 maggio 1942 viene promosso al grado di generale di divisione.\nDopo il trasferimento del neocostituito esercito polacco in Unione Sovietica verso il Medio Oriente, dal 12 settembre 1942 al marzo 1943 fu vice-comandante delle forze aeree polacche in Oriente. Dopo che il generale W\u0142adys\u0142aw Anders assunse il comando dell'esercito polacco in Occidente, Zaj\u0105c diviene vice-comandante dell'esercito polacco nel teatro del Medio Oriente, incarico mantenuto fino al marzo 1943. Dall'agosto dello stesso anno assunse il comando del I Corpo d'Armata Motorizzato polacco in Scozia. Fino al 1946 ricopr\u00ec il ruolo di Ispettore Generale dell'addestramento dell'esercito polacco in Occidente.\nLa vita nel dopoguerra.\nDopo la smobilitazione conseguente alla fine della seconda guerra mondiale scelse di non tornare in Polonia, nel frattempo divenuta un paese dell'orbita sovietica. Si stabilisce ad Edimburgo, dove consegue un altro dottorato di ricerca in filosofia nel 1951. Dopo la laurea lavora nel mondo accademico, insegnando presso l'Universit\u00e0 di Edimburgo fino al 1957. Nel 1954 effettua un viaggio di ricerca negli Stati Uniti, dove tiene conferenze in diverse universit\u00e0. Pubblica diversi lavori, opere accademiche nel campo della psicologia e della scienza militare, i suoi lavori appaiono su riviste scientifiche inglesi e straniere (\"British Journal of Psychology\", \"American Journal of Psychology\"), e dopo il 1956 anche polacche (\"Przegl\u0105d Psychologiczny\", \"Estetyka\"). Nel 1957 si trasferisce con la famiglia in Canada, dover muore ad Ottawa il 12 dicembre 1963 dopo una breve malattia. Il suo corpo viene sepolto nel cimitero di Notre Dame.\nNegli ultimi anni della sua vita cur\u00f2 molto la preparazione del suo libro di memorie di guerra \"Dwie wojny\", pubblicato a Londra in due volumi. Era sposato con Janin\u0105 Szyma\u0144skich, ed ebbe due figli, John e Barbara. In suo onore la Brygada 21 Strzelc\u00f3w Podhala\u0144skich (21\u00aa Brigata fucilieri) dell'esercito polacco, basata a Yaroslav, porta il suo nome."}
{"id": "4347727", "revid": "300067", "url": "https://it.wikipedia.org/wiki?curid=4347727", "title": "Georgios Kalaitzis", "text": ""}
{"id": "4347731", "revid": "580", "url": "https://it.wikipedia.org/wiki?curid=4347731", "title": "Seagulls Salerno", "text": "I Seagulls Salerno sono stati una squadra di football americano della citt\u00e0 di Salerno.\nStoria dei Seagulls Salerno.\nI Seagulls nascono nel 1985, e subito partecipano al campionato di Serie C (livello d'ingresso del campionato italiano di football americano). \u00c8 stato il primo campionato minore d'ingresso organizzato dall'Associazione Italiana Football Americano per rispondere alla crescita enorme che il football aveva avuto in quegli anni. I Seagulls vincono il proprio girone, ottenendo la promozione in Serie B, categoria a cui parteciperanno fino al 1987.\nDal 1988 al 1990, i Seagulls partecipano sempre al campionato di seconda serie, sotto il nuovo nome di Serie A2.\nNel 1991 i Seagulls si trovano a giocare in terza serie, e l'anno successivo nuovamente in Serie A2., dove militano fino al 1993. Dal 1994 fino al 1996 non partecipano ad alcun campionato italiano.\nDai Troublemakers alla massima serie.\nNel 1997, si iscrivono in Winter league - campionato di terzo livello - sotto il nome di Troublemakers Salerno, ma gi\u00e0 nel 1998 non partecipano ad alcun campionato; l'anno successivo si iscrivono nuovamente in Winter league, per poi scomparire nuovamente.\nNel 2001 i Troublemakers ritornano ad utilizzare la storica denominazione di Seagulls Salerno, e partecipano al campionato di Golden League, campionato di massima serie di football americano in Italia, in cui militeranno anche durante la stagione 2002. Nella Stagione del 2003 partecipano alla Silver league South Division"}
{"id": "4347734", "revid": "22475", "url": "https://it.wikipedia.org/wiki?curid=4347734", "title": "Orchot Tzaddikim", "text": "Orchot Tzaddikim (ebraico: \"\u05d0\u05e8\u05d7\u05d5\u05ea \u05e6\u05d3\u05d9\u05e7\u05d9\u05dd\") \u00e8 un libro di etica ebraica scritto in Germania nel XV secolo, intitolato \"Sefer ha-Middot\" dall'autore, ma chiamato \"Or\u1e25ot \u1e92addi\u1e33im\" un copista successivo. Sotto questo titolo una traduzione in yiddish, dalla quale furono omessi l'ultimo capitolo ed alcuni altri brani, fu stampata a Isny nel 1542, sebbene l'originale ebraico non sia apparso che qualche anno dopo (Praga, 1581). Tuttavia successivamente l'opera fu spesso stampata in entrambe le lingue. L'autore del testo \u00e8 ignoto, quantunque lo storico Moritz G\u00fcdemann (cfr. \"Gesch.\" iii. 223) affermi la plausibile ipotesi che sia stato Yom-Tov Lipmann-Muhlhausen."}
{"id": "4347737", "revid": "729019", "url": "https://it.wikipedia.org/wiki?curid=4347737", "title": "Aermacchi MB.323", "text": "L'AerMacchi MB.323, denominato informalmente \"Bipo\", \u00e8 stato un aereo da addestramento monoplano costruito dall'azienda aeronautica italiana Macchi nei primi anni cinquanta e rimasto allo stadio di prototipo. Realizzato per rispondere ad una specifica emanata dall'Aeronautica Militare, dopo la valutazione, peraltro conclusasi positivamente, non riusc\u00ec ad ottenere alcuna commissione ed il suo sviluppo venne definitivamente interrotto.\nStoria del progetto.\nNei primi anni cinquanta del XX secolo l'Aeronautica Militare ritenne opportuno pianificare la sostituzione dell'aereo da addestramento statunitense North American T-6 Texan in uso all'epoca, da tempo presente nelle scuole di volo nel ruolo di addestratore di secondo periodo, o avanzato. Tali aerei erano stati ottenuti a basso costo come materiale surplus dopo il termine della seconda guerra mondiale, per ricostituire il parco velivoli compromesso dalle distruzioni avvenute durante il conflitto.\nA tale scopo venne emessa una specifica relativa alla fornitura di un modello di similari caratteristiche in grado di sostituirlo, alla quale risposero l'Aeronautica Macchi, la Fiat Aviazione e la Societ\u00e0 Rinaldo Piaggio proponendo rispettivamente l'Aermacchi MB.323, il Fiat G.49 ed il Piaggio P.150.\nIl progetto fu affidato all'ingegnere Ermanno Bazzocchi, capo dell'ufficio tecnico della ditta, che vantava una buona esperienza nel campo degli addestratori, avendo gi\u00e0 progettato tra gli altri l'Aermacchi MB.308. Il risultato fu un aereo di impostazione classica che riproponeva nelle linee essenziali quella del T-6 Texan, ma pi\u00f9 moderno nella struttura e nelle soluzioni impiegate, un monomotore in configurazione traente di costruzione interamente metallica, configurazione alare monoplana con ala a sbalzo posizionata bassa sulla fusoliera, carrello d'atterraggio di tipo classico o biciclo, con i due elementi anteriori retrattili completati da un ruotino d'appoggio posteriore, cabina di pilotaggio a due posti in tandem dotata di doppi comandi ma dotata di una pi\u00f9 ampia cappottina rispetto a quella del tipo da sostituire, che garantiva una migliore visibilit\u00e0 al pilota ed all'istruttore, caratteristica comune agli altri velivoli presentati.\nIl prototipo fu completato nel 1952 e quindi preso in carico dall'Aeronautica Militare, gli venne pertanto assegnata la Matricola Militare 554 ed i codici RS-10 del Reparto sperimentale di volo, all'epoca basato sull'aeroporto di Guidonia, per la valutazione, ma malgrado questa riscontrasse la piena corrispondenza alle specifiche, questo velivolo e gli altri tipi testati, nonostante presentassero caratteristiche interessanti e pi\u00f9 moderne, non risultarono particolarmente superiori al T-6 gi\u00e0 ampiamente in uso, che montava lo stesso motore ed oltretutto continuava ad essere proposto ad un costo pi\u00f9 basso sul mercato, per cui non si concretizz\u00f2 infine alcun ordine per nessuno dei tipi in concorso.\nIl velivolo venne comunque utilizzato per qualche tempo come aereo da collegamento presso il Reparto sperimentale, per poi finire accantonato in magazzino. Dapprima trasportato al Palazzo a Vela di Torino, a quel tempo destinato a diventare museo, oggi \u00e8 conservato in esposizione al Museo storico dell'Aeronautica Militare di Vigna di Valle."}
{"id": "4347744", "revid": "767487", "url": "https://it.wikipedia.org/wiki?curid=4347744", "title": "Ben Hatskin Trophy", "text": "Il Ben Hatskin Trophy \u00e8 stato un trofeo annuale assegnato al miglior portiere al termine della stagione regolare della World Hockey Association. Il trofeo fu chiamato in onore di Ben Hatskin, fondatore della franchigia dei Winnipeg Jets."}
{"id": "4347747", "revid": "110157", "url": "https://it.wikipedia.org/wiki?curid=4347747", "title": "Episodi di Emily Owens, M.D.", "text": "La prima e unica stagione della serie televisiva Emily Owens, M.D. \u00e8 stata trasmessa dal canale televisivo statunitense The CW dal 16 ottobre 2012 al 5 febbraio 2013. Ordinati dieci episodi, il 22 ottobre 2012 il network ha ordinato tre script aggiuntivi.\nIn Italia la serie \u00e8 in onda dall'11 agosto al 23 agosto 2013 su Rai 3."}
{"id": "4347751", "revid": "332944", "url": "https://it.wikipedia.org/wiki?curid=4347751", "title": "Campionati europei di slittino su pista naturale", "text": "I campionati europei di slittino su pista naturale laureano i campioni d'Europa di slittino su pista naturale. I campionati si disputano dal 1970 nelle discipline del singolo maschile, singolo femminile e doppio. Dal 2010 si svolge anche una staffetta a squadre in cui ogni team iscrive un atleta nel singolo uomini, nel singolo donne e un doppio, assegnando un determinato punteggio in base al tempo di ogni discesa e facendo poi la somma dei suddetti punti.\nI campionati europei si svolgevano con cadenza annuale sino al 1981 (pur non disputandosi nelle annate olimpiche). Dal 1981 in poi la cadenza \u00e8 divenuta biennale e dopo il 1999 si \u00e8 deciso che le si dovessero svolgere in anni pari a partire dal 2002. Questa manifestazione assegna il secondo titolo pi\u00f9 prestigioso per la carriera di uno slittinista su pista naturale (soltanto dopo i campionati mondiali) dato che questa disciplina non \u00e8 al momento inserita nel programma olimpico. Le gare dei campionati europei non sono valide per la classifica di Coppa del Mondo.\nAtleti pi\u00f9 medagliati.\n\"Dati aggiornati al campionato europeo 2022\""}
{"id": "4347754", "revid": "1100311", "url": "https://it.wikipedia.org/wiki?curid=4347754", "title": "Gerard Gohou", "text": ""}
{"id": "4347763", "revid": "2016868", "url": "https://it.wikipedia.org/wiki?curid=4347763", "title": "Lilyan Chauvin", "text": "Biografia.\nLilyan Chauvin inizi\u00f2 la sua carriera in Francia. Sua madre era francese, suo padre era italiano. Mentre era sotto contratto con una stazione radio francese sognava di diventare avvocato, ma ben presto i suoi guadagni\nsuperarono quelli dei suoi genitori e cos\u00ec prese in seria considerazione di fare diventare lo spettacolo la sua vita. Studi\u00f2 presso la Scuola di Cinema, e alla scuola di Jean Louis Barrault, entrambe a Parigi.\nSi trasfer\u00ec a New York per il suo 21\u00ba compleanno e divent\u00f2 cittadina degli Stati Uniti. Studi\u00f2 con Uta Hagen e all'Actors Studio a New York. Frequent\u00f2 la scuola di lingue di Berlitz e ogni giorno guardava film americani per migliorare il suo inglese. Gi\u00e0 esperta in spagnolo, tedesco, italiano e russo, ben presto divenne una delle migliori\ninsegnanti della scuola e fu chiamata a insegnare gli accenti di varie lingue agli attori che ne avevano bisogno per i ruoli che dovevano interpretare.\nInsegnamento.\nLilyan Chauvin fu anche una delle pi\u00f9 ricercate e rinomate istruttrici e praparatrici alla recitazione. Molte delle sue tecniche sono diventate strumenti didattici all'interno del settore e hanno fornito ispirazione per molti altri educatori di successo. Come autrice ed educatrice insegn\u00f2 a livello internazionale in occasione di seminari come relatrice principale, docente e consulente.\nFu inoltre creatrice e coproduttrice della serie \"Hollywood Structured\", dove ogni settimana esplorava gli aspetti del lavoro cinematografico invitando e intervistando i migliori professionisti. I 64 episodi della serie affrontavano argomenti come recitazione, regia, trucco, documentazione, produzione, musica, commedia, cinematografia, controfigure, pubblicit\u00e0, sceneggiature,\ndanza, preparazione sportiva, progettazione, produzione, aspetti legali, agenzie di spettacolo, selezioni degli attori, effetti speciali e tanti altri ancora. Chauvin scrisse \"Hollywood Scams &amp; Survival Tactics\", in cui condivise molte delle sue esperienze e le proprie tecniche professionali.\nInsegn\u00f2 recitazione e regia per oltre 10 anni alla USC e per due anni alla UCLA. Alcuni suoi studenti furono Raquel Welch, Suzanne Somers, Margie Haber, Carly Schroeder, Kin e Wil Shriner, e Kevin Nealon. Era consulente tecnico e istruttrice di dizione alla MGM e lavor\u00f2 come istruttrice e supervisore ai dialoghi e alla recitazione alla Warner Brothers. Per molti anni diresse \"Women in Film Director's Workshop\", che attir\u00f2 un gran numero di protagonisti provenienti da vari ambiti della cinematografia.\nAffiliazioni.\nChauvin fece parte del \"Womens's Steering Committee\" della \"Directors Guild of America\" e ottenne pi\u00f9 di 35 riconoscimenti dalla DGA (Directors Guild of America) a partire dal 1979. Era un membro della \"Screen Actors Guild\", della \"Writers Guild of America\", della \"American Federation of Television and Radio Artist ed Equity\". Impegnata a promuovere cause delle donne, in particolare nel settore, Chauvin \u00e8 stata membro per 39 anni di \"Women in Film\".\nMorte.\nMor\u00ec nella sua casa a Studio City il 26 giugno 2008, all'et\u00e0 di 82 anni, dopo una lunga battaglia contro il tumore al seno e per problemi cardiaci."}
{"id": "4347764", "revid": "767487", "url": "https://it.wikipedia.org/wiki?curid=4347764", "title": "Dennis A. Murphy Trophy", "text": "Il Dennis A. Murphy Trophy \u00e8 stato un trofeo annuale assegnato al miglior difensore al termine della stagione regolare della World Hockey Association. Il trofeo fu chiamato in onore di Dennis A. Murphy, cofondatore della WHA."}
{"id": "4347770", "revid": "6923", "url": "https://it.wikipedia.org/wiki?curid=4347770", "title": "Soci\u00e9t\u00e9 des Autobus Bastiais", "text": "La Soci\u00e9t\u00e9 des Autobus Bastiais (acronimo: SAB) \u00e8 l'azienda pubblica con sede a Bastia in Corsica (Francia) che si occupa del trasporto pubblico nella Communaut\u00e9 d'Agglom\u00e9ration de Bastia che comprende i comuni di Bastia, Furiani, Ville di Pietrabugno, San Martino di Lota e Santa Maria di Lota."}
{"id": "4347777", "revid": "427472", "url": "https://it.wikipedia.org/wiki?curid=4347777", "title": "Repubblica Popolare di Cambogia", "text": ""}
{"id": "4347779", "revid": "767487", "url": "https://it.wikipedia.org/wiki?curid=4347779", "title": "Giuliano Piovanelli", "text": "Carriera.\nGiocatore.\nDopo gli esordi nella Massese e nella , ha giocato in Serie B con il Palermo, con la cui maglia ha anche conquistato una promozione in Serie A nella stagione 1958-1959; a fine stagione \u00e8 passato al Taranto, sempre in Serie B. La squadra retrocede in seguito in Serie C dopo gli spareggi con e Monza; continua a giocare nel Taranto fino al 1966, anno in cui diventa anche allenatore in seconda della squadra rossoblu.\nAllenatore.\nHa lavorato come allenatore in seconda per Taranto e Brescia, in Serie B. Nella stagione 1971-1972, dalla trentatreesima giornata di campionato, sostituisce Andrea Bassi sulla panchina del Brescia, in Serie B; l'anno seguente viene riconfermato alla guida della formazione lombarda, salvo poi venire esonerato a campionato in corso in favore di Renato Gei. In seguito ha anche allenato per una stagione il Carpi in Serie D (venendo sostituito in panchina a campionato in corso da Renzo Fantazzi) e successivamente la sempre in Serie D."}
{"id": "4347782", "revid": "182193", "url": "https://it.wikipedia.org/wiki?curid=4347782", "title": "Fondazione per il patrimonio storico delle FFS", "text": "La Fondazione per il patrimonio storico delle FFS (fr.: Fondation pour le patrimoine historique des CFF; ted.: Stiftung Historisches Erbe der SBB; ingl.: Heritage Foundation SBB Historic) \u00e8 una fondazione privata, promossa dalle Ferrovie Federali Svizzere con sede a Erstfeld e filiali a Windisch. La fondazione raccoglie i veicoli, i cimeli e la documentazione archivistica e bibliografica relativi alla storia ferroviaria svizzera e li mette a disposizione del pubblico, degli studiosi e degli appassionati.\nPatrimonio.\nBiblioteca.\nLa biblioteca tematica della fondazione raccoglie oltre 30.000 libri su tematiche ferroviarie e del trasporto in generale, oltre a 300 riviste, sia storiche che contemporanee, oltre a tutti gli orari di servizio dall'inizio dell'et\u00e0 ferroviaria in Svizzera. \nArchivio.\nSono suddivisi tra archivio storico, archivio fotografico, archivio audiovisivo e archivio delle fabbriche svizzere di locomotive e motrici (\"Schweizerische Lokomotiv- und Maschinenfabrik / SLM\"). I fondi raccolgono circa 3000 metri lineari di documenti storici delle FFS e di varie ferrovie storiche o minori, oltre a circa 450.000 fotografie e diapositive, circa 6500 documenti storici e documenti audiovisivi, pi\u00f9 di 100.000 progetti costruttivi e varie altre fonti di storia ferroviaria. \nIl fondo del SLM \u00e8 stato basato a Winterthur fino al 2018, anno in cui venne spostato a Windisch.\nCollezioni.\nLe collezioni includono poster e manifesti, lanterne ferroviarie, apparati di segnalazione sonora, modellini in scala 1:10 e una raccolta d'arte a tema ferroviario. \nRisorse online.\nDal 2018 una selezione di immagini e documenti d'archivio della fondazione sono state pubblicate online.\nMateriale rotabile.\nLocomotive.\nLa fondazione possiede 12 locomotive a vapore e oltre 24 mezzi motore ad alimentazione diesel o elettrica. A fine 2011 il materiale rotabile complessivo (rimorchiate incluse) era di 174 elementi, sia operativi, sia esposti al Museo svizzero dei trasporti di Lucerna. \nRimorchiate.\nLa fondazione possiede anche un ampio parco di carrozze e rimorchiate, che vengono assortite in modo da creare dei convogli \"storicamente accurati\"."}
{"id": "4347783", "revid": "767487", "url": "https://it.wikipedia.org/wiki?curid=4347783", "title": "La gente sta male", "text": "La gente sta male \u00e8 un singolo del gruppo alternative rock italiano Afterhours, pubblicato nel 2003 da Mescal ed estratto dall'album \"Quello che non c'\u00e8\" del 2002."}
{"id": "4347787", "revid": "767487", "url": "https://it.wikipedia.org/wiki?curid=4347787", "title": "Lietuvos Fizinio Lavinimosi S\u0105junga Kaunas", "text": "Il Lietuvos Fizinio Lavinimosi S\u0105junga Kaunas o LFLS Kaunas \u00e8 stata una societ\u00e0 calcistica lituana con sede nella citt\u00e0 di Kaunas.\nStoria.\nLa societ\u00e0 fu fondata nel 1919, e vide tra i suoi primi giocatori quattro lituani, quattro tedeschi, un inglese, un ebreo ed un serbo.\nLFLS Kaunas vinse quattro titoli di Lietuvos Lyga durante il periodo tra le due guerre mondiali, inclusi i primi due campionati lituani disputati, nel 1922 e 1923. Il club vinse il suo quinto ed ultimo titolo nel 1942. Il club si dissolse nel 1945."}
{"id": "4347795", "revid": "110157", "url": "https://it.wikipedia.org/wiki?curid=4347795", "title": "Move (Moby)", "text": "Move \u00e8 un EP del musicista statunitense Moby, pubblicato nel 1993. Segna il passaggio dell'artista dalla casa discografica Instinct a quelle della Mute (Inghilterra) e dell'Elektra (Stati Uniti).\n\u00c8 il primo singolo di Moby a non far parte di nessun album, (se si esclude \"Mobility\" del 1989 o \"Vodoo Child\" del 1990).\nLa title-track \u00e8 la canzone pi\u00f9 briosa e melodica, molto varia e ricca di assoli di sintetizzatori diversi. La voce \u00e8 un campionamento della canzone \"Love Sensation\" di Loleatta Holloway. Esiste un video di questo pezzo, anche se molto raro da reperire e, come si pu\u00f2 vedere nel sito ufficiale di Moby, nella sezione video, non ufficialmente riconosciuto; esso ritrae il musicista che balla con una ragazza in un salone scuro in una casa in stile Impero e suona le tastiere con addosso una tuta da ginnastica artistica in un luogo nascosto da tendaggi rossi che poi si rivela essere un free party.\nI restanti brani sono pi\u00f9 pesanti e il loro genere \u00e8 un ibrido tra l'house e l'ambient. \"The Rain Falls and the Sky Shudders\" \u00e8 l'unico brano veramente ambientale.\n\"All That I Need Is to Be Loved\" \u00e8 stata successivamente pubblicata come singolo a s\u00e9 stante, in una versione pi\u00f9 estesa, ed \u00e8 stata inclusa, in versione punk rock, nel quarto album di Richard Hall, \"Everything Is Wrong\".\nTracce.\nTutti i brani sono stati composti, eseguiti e prodotti da Richard Melville Hall."}
{"id": "4347797", "revid": "729019", "url": "https://it.wikipedia.org/wiki?curid=4347797", "title": "Battaglia del fiume Giordano", "text": "La battaglia del fiume Giordano fu combattuta all'inizio del 68, nel corso della prima guerra giudaica, tra l'esercito romano comandato dal generale Vespasiano e i Giudei che si erano ribellati al potere romano nella provincia della Giudea: lo scontro vide una facile vittoria romana e un elevato numero di perdite tra i Giudei, civili inclusi.\nContesto storico.\nNel 66, Nerone, venuto a conoscenza della sconfitta subita in Giudea dal suo \"legatus Augusti pro praetore\" di Siria, Gaio Cestio Gallo, colto da grande angoscia e timore, trov\u00f2 che il solo Vespasiano (il futuro imperatore romano) sarebbe stato all'altezza del compito, e quindi capace di condurre una guerra tanto importante in modo vittorioso.\nE cos\u00ec Vespasiano fu incaricato della conduzione della guerra in Giudea, che minacciava di espandersi a tutto l'Oriente. Vespasiano, come prima disposizione, invi\u00f2 il figlio Tito ad Alessandria d'Egitto, per rilevare la \"legio XV Apollinaris\", mentre egli stesso attraversava l'Ellesponto, raggiungendo la Siria via terra, dove concentr\u00f2 le forze romane e numerosi contingenti ausiliari di re clienti. Il primo anno di campagna militare vide il comandante romano ottenere una serie consistente di vittorie e sottomettere buona parte dei territori ribelli, ad eccezione di quello intorno a Gerusalemme (e di poche altre regioni), dove nel frattempo era scoppiata una guerra civile tra gli Zeloti ed una fazione favorevole ai sommi sacerdoti ebraici. Vespasiano, giunto ormai l'inverno, prefer\u00ec attendere gli eventi, fiducioso che la guerra civile sarebbe stata favorevole ai Romani. Questo \u00e8 quanto Vespasiano disse ai suoi ufficiali:\nE cos\u00ec, mentre le schiere nemiche si assottigliavano, Vespasiano avrebbe potuto utilizzare un esercito pi\u00f9 forte, grazie all'opportunit\u00e0 di poter evitare di combattere e, quindi, di affaticarsi inutilmente. Conveniva, pertanto, lasciare che si sterminassero a vicenda. Gli ufficiali alla fine riconobbero la validit\u00e0 delle argomentazioni di Vespasiano, anche perch\u00e9 la cosa risult\u00f2 ancor pi\u00f9 palese quando un gran numero di disertori cominciarono ad arrivare ogni giorno, eludendo la vigilanza degli Zeloti con gravi disagi e rischi.\n\"Casus belli\".\nDella guerra civile di Gerusalemme, Vespasiano era informato dai disertori, che spesso si rifugiavano presso i Romani, incitandoli perch\u00e9 si muovessero a soccorrere Gerusalemme. Fu cos\u00ec che Vespasiano si mise in marcia, pi\u00f9 che per assediare la citt\u00e0, per liberarla dall'assedio degli Zeloti. Prima per\u00f2 era necessario assoggettare il resto del paese, senza lasciare che nessuna citt\u00e0 potesse intralciarne l'assedio. Giunto davanti a Gadara, capitale della Perea, il quarto giorno del mese di Distro (l'attuale mese di febbraio), entr\u00f2 in citt\u00e0, dopo che i notabili, desiderosi di pace, si erano arresi lasciando che le trattative con i Romani rimanessero segrete agli avversari. Questi ultimi, venuti a conoscenza quando ormai non vi sarebbe stata pi\u00f9 alcuna speranza di poter assumere il controllo della citt\u00e0, decisero di fuggire, non senza essersi vendicati uccidendo i responsabili dell'accordo. Catturarono, pertanto, Doleso, primo dei cittadini per dignit\u00e0 e nobilt\u00e0, nonch\u00e9 ispiratore delle trattative, e lo uccisero, facendo scempio del cadavere. Giunto, quindi, l'esercito romano, il popolo di Gadara accolse Vespasiano con gioiose acclamazioni, ottenendo dal comandante romano sufficienti garanzie ed un adeguato presidio di cavalieri e fanti a difesa della citt\u00e0. Giuseppe Flavio aggiunge che le mura cittadine, furono abbattute dai cittadini stessi, prima ancora che i Romani lo chiedessero, per confermare cos\u00ec la loro volont\u00e0 di pace.\nBattaglia.\nContro i ribelli fuggiti da Gadara, Vespasiano invi\u00f2 Giulio Placido con 500 cavalieri e 3.000 fanti, mentre egli stesso col resto delle truppe fece ritorno a Cesarea marittima. Anche in questa circostanza i fuggitivi furono intercettati, poco dopo, nei pressi di un villaggio di nome Bethennabris e attaccati dalle truppe romane, le quali riuscirono a penetrare all'interno del villaggio, saccheggiandolo, incendiandolo e mettendo in fuga, non solo i ribelli ma anche gli abitanti del piccolo centro, i quali presero la strada per Gerico. Placido, confidando nei suoi cavalieri e imbaldanzito dal precedente successo, cominci\u00f2 l'inseguimento fino al fiume Giordano, nei pressi del quale comp\u00ec una vera e propria strage di tutti quelli che raggiunse. Avendo compreso che i Giudei non avevano via di fuga, a causa dell'impetuosa corrente del fiume, alimentata dalle recenti piogge, ordin\u00f2 una carica di cavalleria, fanteria ed artiglieria, ferendone molti e facendone precipitare molti nel fiume. Alla fine furono ben 15.000 i Giudei rimasti uccisi, mentre un numero non calcolabile fucostretto a gettarsi nel Giordano. I prigionieri invece ammontarono a 2.200. Nel bottino raccolto da Placido, vi erano anche numerosi asini, pecore, cammelli e buoi.\nConseguenze.\nIl tribuno romano, sfruttando il successo, si rivolse contro le vicine cittadine e villaggi. Occup\u00f2, quindi, Abila, Giuliade, Besimoth e tante altre fino al lago Asfaltite, collocando, poi, in ciascuna di queste un presidio formato dai disertori pi\u00f9 fidati. Imbarc\u00f2, infine, gli uomini e cattur\u00f2 quelli che si erano rifugiati sul lago. Cos\u00ec tutta la Perea fino a Macheronte fu posta sotto il dominio romano."}
{"id": "4347798", "revid": "684805", "url": "https://it.wikipedia.org/wiki?curid=4347798", "title": "Tabata Training", "text": ""}
{"id": "4347799", "revid": "123191761", "url": "https://it.wikipedia.org/wiki?curid=4347799", "title": "Teatro Verdi (Vicenza)", "text": "Il Teatro Comunale Giuseppe Verdi fu il pi\u00f9 grande teatro di Vicenza. Venne costruito nel 1886 con il nome di \"Comunale\" e nel 1901 assunse la denominazione \"Verdi\" a memoria del celebre musicista italiano. Il teatro funzion\u00f2 fino al 1944, quando a causa di un bombardamento angloamericano venne distrutto insieme al Teatro Eretenio.\nStoria.\nAgli inizi dell'Ottocento a Vicenza erano presenti principalmente due teatri: il Teatro Olimpico e il Teatro Eretenio. Nel 1828, a due fratelli vicentini, Angelo e Nicola Faggian, venne l'idea di realizzare un anfiteatro in Campo Marzo, all'angolo tra Viale Roma e Viale Verdi. Questo fu realizzato e aperto nel maggio dello stesso anno. Passato di mano all'impresario Martino Pamato, l'anfiteatro fu infine acquisito dal Comune di Vicenza nel 1871, che decise di trasformarlo in un teatro stabile coperto.\nIl 4 settembre 1886 il teatro venne inaugurato con l'opera \"La Favorita\" di Gaetano Donizetti.\nNel 1915 il teatro fu requisito dal regio esercito italiano per usarlo come magazzino. Quest'uso lo danneggi\u00f2 gravemente, e si fu costretti a riedificarlo completamente nel dopoguerra.\nL'opera di riedificazione fu portata avanti dall'architetto Marco Dondi dell'Orologio, che lo fece diventare il pi\u00f9 grande teatro della citt\u00e0, superando di conseguenza l'Eretenio, che da quel momento venne relegato sempre di pi\u00f9 a rappresentazioni marginali e secondarie, seppur non superato in fatto di acustica.\nIl teatro riedificato venne cos\u00ec inaugurato la sera del 16 settembre 1923 con l'opera \"Otello\" di Giuseppe Verdi, diretta da Leopoldo Mugnone.\nIl teatro Verdi riedificato contava su una capienza di 2280 posti, cos\u00ec ripartiti: 1200 in platea, 500 nelle gallerie e 600 nel loggione in alto. Caratteristica particolare di quest'ultimo \u00e8 la forma ad anfiteatro, molto simile a quella della platea del Teatro Olimpico. Nel nuovo teatro era presente la fossa per l'orchestra, che poteva ospitare 72 musicisti al suo interno. Il palcoscenico era alto 18 metri, largo 23 metri e profondo 19 metri, con 17 camerini.\nDa quel momento in poi il teatro vide sempre di pi\u00f9 aumentare la sua fama, diventando uno dei principali teatri d'Italia, portando a Vicenza i pi\u00f9 importanti attori dell'epoca e arrivando a collaborare con il Teatro alla Scala di Milano per la realizzazione di alcune rappresentazioni.\nLa sera del 2 aprile 1944, alle 21:30, un bombardamento angloamericano distrusse il Verdi, assieme al Teatro Eretenio, distante circa quattrocento metri. Gli ultimi resti del teatro Verdi sono le statue poste sul cornicione di quest'ultimo, conservate ora nel giardino dell'Olimpico.\nSul sedime del Verdi \u00e8 stato realizzato negli anni novanta-duemila un parcheggio sotterraneo da 490 posti."}
{"id": "4347804", "revid": "599013", "url": "https://it.wikipedia.org/wiki?curid=4347804", "title": "Am\u00e9rica Football Club", "text": ""}
{"id": "4347808", "revid": "1310927", "url": "https://it.wikipedia.org/wiki?curid=4347808", "title": "Mbilla Etame", "text": ""}
{"id": "4347812", "revid": "547992", "url": "https://it.wikipedia.org/wiki?curid=4347812", "title": "Buio nella valle", "text": "Buio nella valle \u00e8 una miniserie televisiva italiana di genere giallo del 1984 ispirata da alcuni fatti di cronaca avvenuti tra il 1933 e il 1946 ad Alleghe e noti come i misteri di Alleghe dal titolo dell'omonimo libro che li narra. \nTrama.\nLo sceneggiato narra di Umberto, figlio illegittimo di Elena Cosic, ora moglie del ricco proprietario della locanda \"I Cacciatori\". Nel 1940 l'uomo, tornato a Pradeg\u00e0, zona sperduta tra i monti dell'Italia Settentrionale, reclama parte delle ricchezze di famiglia. La richiesta scatena le ire di Luigi, marito di Elena e di Alvaro, primogenito dei coniugi. La famiglia Cosic teme sia lo scandalo sia una inevitabile riduzione del loro ingente patrimonio. Alvaro, in accordo con la moglie Lidia, attira Umberto in un tranello e lo uccide con un'ascia. La scomparsa di Umberto non dovrebbe destare alcun allarme dal momento che, in paese, nessuno lo ha mai conosciuto. Il losco trio decide pertanto di sbarazzarsi del corpo ma, durante il trafugamento del cadavere, viene intravisto da Caterina, la sguattera della locanda. Lidia, dopo aver inseguito Caterina fino alla sua camera, la sgozza con un rasoio affilato. Grazie alla sua influenza politica, Luigi, che ha partecipato anche alla Marcia su Roma, costringe il cav. De Cesa, segretario del Fascio locale, ad insabbiare la vicenda. La morte di Caterina viene fatta passare per suicidio mentre, il cadavere di Umberto, gi\u00e0 fatto sparire dalla famiglia, non viene in alcun modo ricercato. Le cose non convincono per\u00f2 il brigadiere Sanna che, a seguito del suo persistere con indagini personali sui fatti, viene presto trasferito in altro comune. Nel frattempo Antonio, secondogenito di Luigi ed Elena, sposa Isa, donna dalla ricchissima dote. Antonio, da sempre dotato di un carattere debole ed indeciso, confida alla neosposa i malefatti della sua famiglia. Appresi gli eventi Isa matura una vera e propria repulsione nei raffronti della famiglia del marito e, ben presto, viene vista come un pericolo. Lidia e Alvaro decidono pertanto di ucciderla ed una notte, piombati improvvisamente nella sua stanza da letto, la soffocano con un cuscino. Nel frattempo, terminato il Fascismo, il brigadiere Sanna, fa ritorno a Pradeg\u00e0. Di fronte a questo nuovo delitto Sanna comincia ad indagare severamente, smascherando la famiglia Cosic. Scoperto, Alvaro, si d\u00e0 ad una pazzesca fuga. Durante la fuga l'uomo riesce a sparare un colpo di lupara in pieno viso al povero brigadiere Sanna assassinandolo brutalmente e precipitando, subito dopo, da una finestra. Il film si chiude con la notizia della morte sia di Alvaro sia del povero brigadiere Sanna. Lidia e Luigi, vengono invece arrestati dalla polizia."}
{"id": "4347816", "revid": "767487", "url": "https://it.wikipedia.org/wiki?curid=4347816", "title": "Carlos C\u00e9sar dos Santos", "text": ""}
{"id": "4347819", "revid": "144796", "url": "https://it.wikipedia.org/wiki?curid=4347819", "title": "Julian Hedworth George Byng", "text": ""}
{"id": "4347823", "revid": "144796", "url": "https://it.wikipedia.org/wiki?curid=4347823", "title": "John French, I conte di Ypres", "text": ""}
{"id": "4347825", "revid": "144796", "url": "https://it.wikipedia.org/wiki?curid=4347825", "title": "Horatio Nelson, I visconte Nelson", "text": ""}
{"id": "4347833", "revid": "729019", "url": "https://it.wikipedia.org/wiki?curid=4347833", "title": "Joachim-M\u00e4hl-Stra\u00dfe", "text": "Joachim-Mahl-Strasse \u00e8 una stazione della metropolitana di Amburgo, sulla linea U2."}
{"id": "4347841", "revid": "767487", "url": "https://it.wikipedia.org/wiki?curid=4347841", "title": "Luciano Nieto", "text": ""}
{"id": "4347853", "revid": "729019", "url": "https://it.wikipedia.org/wiki?curid=4347853", "title": "Schippelsweg (metropolitana di Amburgo)", "text": "Schippelsweg \u00e8 una stazione della metropolitana di Amburgo, sulla linea U2."}
{"id": "4347855", "revid": "406204", "url": "https://it.wikipedia.org/wiki?curid=4347855", "title": "Zona lipolitica", "text": "Nell'esercizio aerobico cardiovascolare in ambito fitness, la Zona lipolitica, Fascia lipolitica o Zona brucia grassi, dall'inglese \"Fat-burning zone\" o Fat(max) zone in ambito scientifico, rappresenta quella gamma di intensit\u00e0, riconoscibile con i parametri della percentuale della frequenza cardiaca massima (% FC o HR), o della percentuale del massimo consumo di ossigeno (% VO2), in cui avviene un maggiore tasso di ossidazione di lipidi durante l'allenamento aerobico.\nQuesto concetto ha portato in anni passati ad alcuni fraintendimenti, in quanto si \u00e8 ipotizzato che allenarsi in questa gamma di intensit\u00e0 sia pi\u00f9 indicato per ridurre il grasso corporeo rispetto all'esercizio a intensit\u00e0 superiori o inferiori. La letteratura scientifica ha da anni smentito tali teorie, rivelando che l'attivit\u00e0 cardiovascolare ad alta intensit\u00e0 (con una componente anaerobica importante o preponderante) possa essere efficace in maniera paragonabile o superiore per questo scopo. In altri termini, anche se l'impiego di lipidi pu\u00f2 essere maggiore durante l'allenamento, questa teoria non considera ulteriori meccanismi metabolici e fisiologici coinvolti nei processi di riduzione della massa grassa sul lungo termine, i quali possono essere efficacemente innescati anche con attivit\u00e0 pi\u00f9 intense.\nAerobica e lipolisi.\nUno dei motivi pi\u00f9 comuni per cui si ricorre all'attivit\u00e0 aerobica \u00e8 quello di ridurre i depositi di grasso corporeo stoccato nel tessuto adiposo (trigliceridi), e quindi di enfatizzare il processo metabolico della loro liberazione dai depositi (lipolisi) e del loro impiego energetico. La caratteristica del sistema energetico aerobico \u00e8 infatti quella di ossidare lipidi e glucidi, con una prevalenza dell'uno o dell'altro substrato a seconda di diverse variabili. Il dimagrimento, oltre all'eventuale bilancio calorico negativo creato mediante la spesa calorica durante l'allenamento, \u00e8 determinato da una serie di adattamenti e modifiche metaboliche e fisiologiche croniche indotte dall'attivit\u00e0 stessa e dall'alimentazione, che inducono dei miglioramenti sul lungo termine sotto il profilo dell'efficienza metabolica del corpo. Un altro fattore spesso non considerato \u00e8 la spesa calorica post-esercizio (EPOC), la quale si orienta maggiormente sul dispendio di lipidi, e si rivela maggiore nell'esercizio ad alta intensit\u00e0 piuttosto che con l'aerobica tradizionale a moderata o bassa intensit\u00e0.\nIl dispendio calorico totale durante l'esercizio peraltro non rivela la provenienza delle calorie spese, che possono derivare da molteplici fonti: acidi grassi liberi (FFA) plasmatici, glicogeno muscolare, glicogeno epatico, glucosio ematico, carboidrati e lipidi assunti con la dieta, trigliceridi depositati nel tessuto adiposo, trigliceridi intramuscolari (IMTG), proteine/amminoacidi, o altri substrati glucogenetici quali glicerolo, e piruvato/lattato. Ad esempio, in un ipotetico caso di prestazioni a intensit\u00e0 elevate e una durata ridotta, o a basse intensit\u00e0 e lunga durata, a parit\u00e0 di dispendio calorico in entrambe le sedute, prevalgono rispettivamente glucidi nel primo caso e lipidi nel secondo. Le proteine/amminoacidi, possibile substrato impiegato nell'attivit\u00e0 di resistenza, in realt\u00e0 non sono significativamente metabolizzati in condizioni normali. Ci\u00f2 avviene nei casi di digiuno prolungato ed esercizi troppo protratti, in cui fino al 10% di questi substrati pu\u00f2 arrivare a coprire la domanda energetica. Quindi di per s\u00e9 la mera valutazione del dispendio calorico durante l'esercizio non lascia intendere se l'allenamento \u00e8 stato produttivo ai fini dell'impiego di trigliceridi depositati nel tessuto adiposo, n\u00e9 lascia intendere il dispendio energetico totale indotto dall'attivit\u00e0 fisica, visto che esso continua nelle ore successive al termine della stessa. Ci\u00f2 che infatti non viene considerato in questo contesto, \u00e8 che la spesa energetica associata all'esercizio fisico include sia l'energia spesa durante lo stesso, sia quella spesa nel periodo successivo. L'impiego energetico dei grassi in realt\u00e0 deve essere considerato nell'arco di tutta la giornata (non ora per ora) per avere una prospettiva significativa del suo impatto sulla composizione corporea. Ad ogni modo, la tradizionale attivit\u00e0 aerobica a moderata o bassa intensit\u00e0 difficilmente causa un significativo dispendio calorico post-esercizio in maniera tale da incidere sul bilancio calorico complessivo.\nComunque, a seconda di alcune misure prese, \u00e8 possibile massimizzare il dispendio energetico a carico dei lipidi piuttosto che dei glucidi o di altri substrati durante l'attivit\u00e0, ma ci\u00f2 comunque non sottintende la maggiore efficacia di un allenamento finalizzato alla riduzione della massa grassa. Spesso non si considerano molti fattori pi\u00f9 complessi che possono condizionare la lipolisi, in positivo o in negativo. A differenza di tessuti come il muscolo scheletrico, che ricavano gli FFA dal plasma sanguigno e dai depositi interni (IMTG), nel tessuto adiposo il flusso degli acidi grassi attraverso la membrana cellulare \u00e8 bidirezionale: verso l'esterno nei periodi di netta mobilizzazione dei grassi, come durante il digiuno e l'esercizio fisico, e verso l'interno durante il periodo post-prandiale.\nCome accennato nei punti precedenti:\nLa variabilit\u00e0 della gamma della zona lipolitica.\nIn linea generale la percentuale allenante sulla frequenza cardiaca in cui risulta pi\u00f9 spiccata la lipolisi \u00e8 riconosciuta tra il 65 e il 75% della HRmax secondo la formula di Karvonen, oppure tra il 60 e il 65% sul VO2. La lipolisi dei lipidi (trigliceridi) depositati verrebbe raggiunta con almeno 20 minuti di attivit\u00e0 protratta. Spesso per\u00f2 non si considera che questi dati si riferiscono all'attivit\u00e0 eseguita sul \"treadmill\" (\"tapis roulant\"), quindi subiscono una variazione su altre macchine, come ad esempio il cicloergometro. Consultando alcuni studi, i quali solitamente valutano l'intensit\u00e0 relativa soprattutto sul VO2 piuttosto che della FCris (Karvonen), emergono ulteriori dati interessanti e non sempre dal risultato univoco: Holloszy et al. (1998) riconoscono una zona lipolitica approssimativamente tra il 55 e il 75% del VO2; Turcotte (1999) riconosce la massima gamma lipolitico tra il 60 e 65% del VO2; Astorino (2000) compar\u00f2 l'ossidazione di grassi in donne moderatamente allenate durante 15 minuti di corsa a 6 intensit\u00e0 diverse (25%, 40%, 55%, 65%, 75% e 85% VO2), trovando che il pi\u00f9 alto tasso di ossidazione lipidica avveniva al 75% VO2, che corrispondeva alla soglia ventilatoria dei soggetti; Achten et al. (2002) trovarono la \"zona lipolitica\" in ciclisti moderatamente allenati al 64% VO2; una ricerca successiva di Achten e Jeukendrup (2003) la rilev\u00f2 al 64% VO2 su soggetti allenati; Knechtle et al. (2004) confrontarono l'ossidazione di grassi in atleti di resistenza allenati di entrambi i sessi durante 30 minuti di corsa e pedalata a tre intensit\u00e0 (55%, 65% and 75% VO2), trovando che il pi\u00f9 alto tasso di ossidazione lipidica avveniva al 75% VO2 sia per la pedalata che per la corsa, la quale corrispondeva alla soglia anaerobica nella pedalata; Achten e Jeukendrup (2004) riconoscono una differenza tra gli individui allenati e non, con una zona tra il 59 e il 64% per gli allenati, e tra 47 e 52% per la media della popolazione; Capostagno e Bosch (2011) riconoscono la massima combustione di lipidi al 75% del VO2. Da quanto emerge, pare che non esista una zona lipolitica (fat(max)zone) troppo definita dal calcolo della percentuale allenante sul VO2, con una gamma molto ampia con minime che si aggirano attorno al 50% e massime attorno al 75%, quindi con un valore medio indicativo di 62,5%, una media che rientra nella gamma del 60-65% del VO2 generalmente riconosciuto come la zona lipolitica.\nIl dato che emerge da Achten e Jeukendrup (2004), \u00e8 che per gli individui allenati la zona lipolitica viene raggiunta a maggiori intensit\u00e0 rispetto ai non allenati. Jeukendrup et al. (1997) concludono che i soggetti allenati riescono a ossidare pi\u00f9 lipidi a parit\u00e0 di impiego glucidico alla stessa intensit\u00e0, quindi i soggetti allenati consumano pi\u00f9 calorie totali. Sidossis et al. (1998) concludono che la maggiore capacit\u00e0 di ossidazione lipidica nei soggetti allenati possa essere dovuta a un maggiore ingresso degli FFA nei mitocondri.\nPer quanto riguarda le macchine aerobiche, a parit\u00e0 di intensit\u00e0 il treadmill (tapis roulant) consente un'ossidazione di lipidi notevolmente maggiore rispetto alla ciclette (cicloergometro), arrivando anche a una differenza del 28% in pi\u00f9. Inoltre, le donne riescano a ossidare pi\u00f9 lipidi rispetto agli uomini a parit\u00e0 di intensit\u00e0 sul totale dispendio calorico.\nComparazione tra VO2 e FC.\nIl parametro \"intensit\u00e0\" pu\u00f2 essere misurato tramite diversi metodi o formule, e nelle ricerche scientifiche viene pi\u00f9 comunemente utilizzata la percentuale sul massimo consumo di ossigeno (VO) per stabilirla. Tuttavia quest'ultima in buona parte dei casi non \u00e8 strettamente proporzionale alla percentuale della FC, e, sebbene esistano delle tabelle che indicano in maniera approssimativa la corrispondenza tra i valori dei due parametri (ad esempio: 80% FC = 70% VO), in realt\u00e0 queste corrispondenze sono indicative e variano largamente in base agli autori che le riportano e in base al macchinario o all'esercizio svolto. Poich\u00e9 per stabilire la percentuale del VO sono necessari dei test e dei macchinari specifici, pi\u00f9 spesso viene utilizzata la percentuale della FC, pi\u00f9 facilmente misurabile e monitorabile con cardiofrequenzimetro, la quale pu\u00f2 essere individuata con formule pi\u00f9 o meno precise (Cooper, Tanaka, Karvonen, ecc). In conclusione, anche se alcune fonti potrebbero dare dei riferimenti sulla \"Zona lipolitica\" basati sulla percentuale del VO, \u00e8 necessario considerare che questi valori molto probabilmente non corrispondono a quelli della percentuale della FC, pi\u00f9 comunemente usata dagli sportivi.\nLa correlazione tra le percentuali del VO2 e della FC \u00e8 stata spesso comparata, tuttavia rimane una media dei valori, di carattere approssimativo e indicativo, e varia da parte di diverse fonti. Si precisa comunque che queste correlazioni avrebbero una validit\u00e0 solo adoperando la formula di Karvonen (FCris), e quindi valutando la frequenza cardiaca a riposo della persona. Inoltre queste correlazioni hanno un valore relativo poich\u00e9 si relazionano a un determinato esercizio, ma subiscono una variazione in base al tipo di sforzo aerobico o al tipo di macchina aerobica: sulla ciclette (o cicloergometro) la percentuale di FCris risulta pi\u00f9 bassa della percentuale del VO2; sul treadmill (tapis roulant) e sullo stepper c'\u00e8 invece una correlazione molto stretta tra i 2 parametri (60% FCris = 60% VO2); sul vogatore (o remoergometro) la FCris risulta pi\u00f9 alta della percentuale rispettiva del VO2, ecc.\nAlcuni esempi:\nLipolisi e stato di allenamento.\nL'allenamento di resistenza incide sull'utilizzo di substrati e sulla capacit\u00e0 di dare luogo a uno \"shift\" metabolico che porta a una maggiore ossidazione di lipidi riducendo il catabolismo del glicogeno durante l'esercizio. Gli atleti allenati sono capaci di bruciare pi\u00f9 lipidi ad alte intensit\u00e0 rispetto ai soggetti non allenati per via di adattamenti muscolari e ormonali alla regolare attivit\u00e0 fisica. I soggetti allenati secernono minori quantit\u00e0 di catecolammine e presentano un'inferiore concentrazione di FFA ematici, permettendo agli atleti di sfruttare maggiormente i depositi di trigliceridi intramuscolari, che aumentano di dimensioni per risultato dell'esercizio di resistenza. Inoltre, gli adattamenti muscolari contribuiscono a un maggiore stimolo sull'ossidazione di grassi negli atleti allenati:\nL'incremento della densit\u00e0 capillare e del numero di enzimi ossidativi nel muscolo allenato aumenta la capacit\u00e0 di ossidare grasso e di sintetizzare ATP mediante fosforilazione ossidativa. L'aumento della densit\u00e0 capillare migliora il trasporto di acidi grassi al muscolo, e aumenta la concentrazione di proteine leganti per facilitare la maggiore richiesta di acidi grassi trasportati nel sarcolemma. Quando il muscolo scheletrico presenta una maggiore concentrazione enzimatica di carnitina palmitoil transferasi, pi\u00f9 acidi grassi possono essere trasportati alla membrana mitocondriale per essere ossidati e usati come combustibile. Un fattore che sembra non essere influenzato dall'resistenza \u00e8 la lipolisi nel tessuto adiposo, come mostrati da tassi lipolitici simili alla stessa intensit\u00e0 assoluta a seguito dell'attivit\u00e0 di resistenza.\nZona lipolitica e il mito.\nMolto comunemente viene ritenuto che per bruciare grassi con l'attivit\u00e0 aerobica si debba perforza mantenere l'intensit\u00e0, riconoscibile con la percentuale dei parametri frequenza cardiaca massima (FC) o massimo consumo di ossigeno (VO), entro certe gamme definite. Molte macchine cardiovascolari segnano nelle loro opzioni di allenamento la cosiddetta \"Fat-burning zone\" (in italiano: la \"zona\" o la \"fascia lipolitica\"), cio\u00e8 la zona di quella specifica gamma in cui \u00e8 stato riconosciuto un maggior dispendio lipidico. Spesso diversi autori hanno segnalato, avvalendosi del supporto di dati scientifici, che la \"Fat-burning zone\" sia da ritenere come un mito.\nDurante l'esercizio aerobico vengono impiegati sia lipidi che glucidi in quantit\u00e0 variabile. Durante l'esercizio a intensit\u00e0 molto bassa (camminata), i grassi coprono la maggior parte della domanda energetica. Con l'aumento dell'intensit\u00e0 fino alla soglia anaerobica (l'intensit\u00e0 che segna la transizione dal metabolismo prevalentemente aerobico al metabolismo in cui la componente anaerobica diventa prevalente), il contributo dei grassi in percentuale decrementa, mentre aumenta quello dei carboidrati. Una volta che l'intensit\u00e0 supera la soglia anaerobica, i carboidrati diventano l'unica fonte energetica.\nIl primo fraintendimento pu\u00f2 nascere da questi dati, in quanto viene confuso il consumo dei grassi in percentuale sui glucidi, con il consumo dei grassi totale indotto dall'allenamento. Sono effettivamente due dati diversi. A bassa intensit\u00e0 il corpo ossida una maggiore percentuale di grassi e meno di carboidrati rispetto a intensit\u00e0 pi\u00f9 elevate, ma a intensit\u00e0 pi\u00f9 elevate (comunque inferiori al livello della \"soglia anaerobica\") si consumano pi\u00f9 calorie totali, tra cui anche pi\u00f9 calorie totali derivanti dai grassi rispetto alla bassa intensit\u00e0.\nUno studio molto importante (Romijn, 1993) condotto su ciclisti professionisti ha cercato di determinare pi\u00f9 precisamente il grado di impiego dei diversi substrati a diverse intensit\u00e0. In questa ricerca si concludeva sinteticamente che l'impiego di glucosio e l'ossidazione di glicogeno incrementano di pari passo con l'intensit\u00e0 dell'esercizio aerobico assieme a una progressiva riduzione del rilascio degli acidi grassi nel plasma; mentre la lipolisi periferica (l'impiego di grassi) viene stimolata al massimo con l'esercizio a basse intensit\u00e0:\nDunque, da quanto riscontrato anche da studi successivi (Thompson, 1998), l'attivit\u00e0 aerobica di bassa intensit\u00e0 (33% VO2) e di lunga durata o alto volume (90 min), risultano in una maggiore ossidazione totale di grassi rispetto all'attivit\u00e0 fisica di intensit\u00e0 moderata (66% VO2) e durata pi\u00f9 ridotta (45 min), ma dal simile dispendio calorico. Friedlander et al. (1999) segnalano per\u00f2 che nonostante avvenga una variazione di FFA nel flusso ematico a diverse intensit\u00e0, la loro ossidazione non sembra differire rilevantemente tra prestazioni al 45% e al 65% del VO2\nIn base a questi dati si pu\u00f2 concludere che nella cosiddetta \"Zona lipolitica\" (60-65% VO2):\nLa differenza tra usare grasso durante l'esercizio e perdere grasso.\nDal momento che l'impiego di grasso \u00e8 inversamente proporzionale all'intensit\u00e0 dell'esercizio, e che quindi a basse intensit\u00e0 \u00e8 usata una maggiore percentuale di grasso, mentre nell'esercizio cardiovascolare ad alta intensit\u00e0 si utilizzano solo carboidrati, \u00e8 stato spesso giudicato scontato che l'esercizio aerobico a basse intensit\u00e0 sia migliore per bruciare grassi rispetto all'esercizio a intensit\u00e0 superiori, o addirittura che lo svolgimento di una prestazione anaerobica ad alta intensit\u00e0 non serva a ridurre il grasso corporeo. Ci\u00f2 ha fatto in modo che venisse coniato il termine \"Fat-burning zone\", o \"Zona brucia grassi\", deducendo che solo l'esercizio cardiovascolare svolto in determinate fasce di intensit\u00e0 possa essere effettivamente utile per dimagrire. La fisiologia dell'utilizzo di substrati ignora un dato importante e fondamentale: l'utilizzo di grasso durante l'esercizio ha poco a che vedere con la perdita di grasso corporeo. La teoria sopra accennata, oltre a non essere supportata da alcuna ricerca scientifica diretta ed evidenza empirica, non considera che a basse intensit\u00e0 anche il dispendio energetico totale per unit\u00e0 di tempo \u00e8 pi\u00f9 basso, di conseguenza il dispendio stesso di grassi \u00e8 molto basso, e anche l'incremento del metabolismo e della termogenesi durante (EAT) e dopo (EPOC) l'allenamento sono minimizzati. Con l'aumentare dell'intensit\u00e0 (attorno a valori medi del 65% del VO2, cio\u00e8 moderata intensit\u00e0), mentre la percentuale di energia ricavata dai grassi \u00e8 minore, la quantit\u00e0 totale di grassi impiegati \u00e8 superiore. Mentre l'esercizio aerobico a intensit\u00e0 moderata (60-75% del VO2) richiede una maggiore percentuale energetica/calorica da fonti glucidiche, l'ammontare delle calorie totali, e delle calorie da fonti lipidiche, \u00e8 maggiore rispetto all'esercizio a \"intensit\u00e0\" inferiori. Questa zona di intensit\u00e0 \u00e8 stata denominata da alcuni ricercatori come \"Fat(max) zone\" (termine scientifico per identificare la \"zona lipolitica\"), cio\u00e8 alla zona di intensit\u00e0 in cui il dispendio lipidico per unit\u00e0 di tempo \u00e8 massimizzato. Tuttavia, anche questo dato ha portato all'equivoco a sostegno del fatto che le zone moderate dell'intensit\u00e0, a causa del maggiore dispendio di grassi per unit\u00e0 di tempo, fossero pi\u00f9 efficaci per ridurre il grasso corporeo. Anche questa teoria tuttavia non trova delle basi scientifiche, perch\u00e9 l'esercizio cardiovascolare ad alta \"intensit\u00e0\" (cio\u00e8 a valori anaerobici) accelera il metabolismo dei grassi e il metabolismo basale potenzialmente per 24 ore pi\u00f9 dell'esercizio a intensit\u00e0 moderate o basse. Questo incremento acuto del metabolismo e del metabolismo dei grassi, e quindi del dispendio lipidico a scapito dei carboidrati, ha un effetto positivo sulla perdita di grasso. Diversi studi hanno inoltre paragonato l'effetto dell'esercizio cardiovascolare a differenti intensit\u00e0 per la perdita di grasso, notando che fintanto che il dispendio calorico rimanesse identico, anche la perdita di grasso a lungo termine fosse analoga, sia che l'esercizio fosse svolto a bassa o ad alta intensit\u00e0. In altri casi fu addirittura notato che a parit\u00e0 di dispendio calorico, l'esercizio ad alta intensit\u00e0 avesse prodotto un effettivo o superiore dimagrimento rispetto all'esercizio a bassa o moderata intensit\u00e0, rimettendo in discussione anche la teoria del deficit calorico per il dimagrimento. Nonostante i diversi equivoci e luoghi comuni su questo tema, ci\u00f2 che la ricerca ha evidenziato negli ultimi decenni \u00e8 che in realt\u00e0 non c'\u00e8 la necessit\u00e0 di impiegare i grassi durante l'attivit\u00e0 per perdere efficacemente grasso corporeo. Ci\u00f2 pu\u00f2 essere dimostrato ad esempio dai velocisti, i quali si allenano i modalit\u00e0 anaerobica, per definizione caratterizzata dall'utilizzo esclusivo di carboidrati come carburante energetico, pur presentando una percentuale di grasso corporeo molto bassa. Di conseguenza, i substrati energetici usati durante l'esercizio sono di secondaria importanza rispetto al altri fattori.\nI carboidrati sono in realt\u00e0 il combustibile preferito dei muscoli durante l'esercizio. A moderata intensit\u00e0 nella \"zona lipolitica\", una buona parte del grasso che viene utilizzato in combinazione con i carboidrati proviene dalle scorte di trigliceridi intramuscolari o IMTG (fino al 40%) e non completamente da quelli del tessuto adiposo. Si \u00e8 addirittura evidenziata la possibilit\u00e0 che l'aumento della capacit\u00e0 di ossidazione lipidica nei soggetti allenati sia dovuto a un maggiore impiego di trigliceridi intramuscolari piuttosto che a una maggiore lipolisi del tessuto adiposo. Questo perch\u00e9 durante l'esercizio fisico, quando si necessita di rigenerare rapidamente l'ATP per la contrazione muscolare, \u00e8 conveniente utilizzare il grasso fisicamente pi\u00f9 vicino ai mitocondri. Mentre per utilizzare il grasso depositato nel tessuto adiposo, gli acidi grassi liberi, pur essendo effettivamente sfruttati, devono appena attraversare il circolo ematico per essere trasportati all'interno dei mitocondri muscolari dove possono essere ossidati. Il grasso adiposo inoltre \u00e8 altamente ossidato durante le ore post-allenamento, e questo processo viene enfatizzato in proporzione all'intensit\u00e0 dell'esercizio.\nL'allenamento di resistenza non porta necessariamente al dimagrimento mediante un dispendio di lipidi durante l'allenamento, ma portando a un miglioramento degli adattamenti muscolari che favoriscono cronicamente una maggiore efficienza nell'ossidazione dei grassi:\nUno degli adattamenti pi\u00f9 distintivi dell'allenamento di resistenza \u00e8 che il metabolismo nel tempo si adatta a un maggiore impiego di lipidi e meno di carboidrati alla stessa intensit\u00e0 di allenamento.\nIn conclusione, ci\u00f2 che \u00e8 emerso dalla ricerca scientifica, \u00e8 che non c'\u00e8 necessariamente una correlazione tra il dimagrimento e la prevalenza di grassi come combustibile durante l'attivit\u00e0 cardio a intensit\u00e0 bassa o moderata, in quanto devono essere previste molte pi\u00f9 variabili ed \u00e8 necessario considerare la spesa lipidica sul breve, medio e lungo termine per poter stabilire l'effettiva validit\u00e0 di un protocollo di allenamento. Stando ai risultati diretti effettuati da parte delle varie ricerche, lo \"Steady State Training\" ad alta intensit\u00e0 (HIET) e l\"'Interval training\" ad alta intensit\u00e0 (HIIT), ovvero due modalit\u00e0 cardiovascolari in cui viene intensificata la spesa di glucidi durante l'attivit\u00e0 a scapito dei lipidi, hanno mostrato di riuscire a favorire una perdita di grasso molto spesso in maniera superiore rispetto alla classica aerobica ad andamento costante (\"Steady State\") a moderata intensit\u00e0 (LISS \"training\") a parit\u00e0 di dispendio calorico e di frequenza di allenamento. I ricercatori hanno supposto che l'esercizio di resistenza ad alta intensit\u00e0 possa indurre a un maggiore dimagrimento, in particolare del grasso viscerale, per diverse ragioni: 1) esso induce a una maggiore secrezione di ormoni lipolitici tra cui GH e catecolammine, che possono facilitare un maggiore dispendio energetico post-allenamento, 2) \u00e8 stato riportato che a un livello equivalente di dispendio energetico, l'esercizio ad alta intensit\u00e0 favorisse un maggiore bilancio energetico negativo (mediante una minore assunzione calorica) rispetto all'esercizio a bassa intensit\u00e0. Quindi, come sar\u00e0 possibile approfondire in seguito, la spesa lipidica e calorica durante l'attivit\u00e0 non sono degli indicatori dell'efficacia dell'esercizio cardiovascolare per il dimagrimento sul lungo termine.\nRegime alimentare.\n\u00c8 bene riconoscere che per enfatizzare la perdita di grasso corporeo non possono essere valutate solo le modalit\u00e0 di allenamento fisico, in quanto anche l'impostazione alimentare \u00e8 in grado di enfatizzare, oppure ostacolare o inibire tali processi, ad esempio, in base alla natura dei macronutrienti, o al \"timing\" (la tempistica) di assunzione di alimenti o integratori. Anche se un allenamento venisse svolto nelle zone di intensit\u00e0 in cui avviene un maggiore dispendio di grassi totale o in percentuale, l'eventuale ossidazione di lipidi viene compromessa dall'assunzione di glucidi prima o durante l'attivit\u00e0 stessa, spostando il metabolismo verso l'ossidazione di glucidi e inibiendo l'ossidazione di lipidi in buona parte dei casi.\n\"Pertanto, tra due soggetti che svolgono un'attivit\u00e0 aerobica nella loro zona lipolitica individuale, l'atleta che segue una dieta ricca di carboidrati, o che prima e/o durante l'attivit\u00e0 assume un integratore o un cibo ricco di carboidrati, probabilmente subir\u00e0 una significativa inibizione dell'ossidazione di lipidi durante l'attivit\u00e0 a favore dell'impiego di carboidrati, al contrario dell'atleta che non segue una dieta ricca di carboidrati, o che non li assume in prossimit\u00e0 dell'attivit\u00e0 stessa. L'effetto inibitorio dei carboidrati assunti in prossimit\u00e0 dell'esercizio aerobico sulla soppressione della mobilizzazione e impiego di grassi durante l'esercizio \u00e8 maggiore nei soggetti non allenati o moderatamente allenati rispetto ai soggetti allenati durante l'esercizio a moderata intensit\u00e0, ma \u00e8 analogo tra le due categorie durante l'esercizio a bassa intensit\u00e0.\"\nIl regime alimentare influisce sia sulla performance che sull'impiego dei substrati. Nonostante l'impiego di lipidi possa essere prevalente in un'attivit\u00e0 aerobica, spesso non viene considerato che l'assunzione di alimenti calorici riesce ad alterare significativamente questo risultato. \u00c8 stato riscontrato che il massimo consumo di lipidi durante l'attivit\u00e0 di resistenza \u00e8 favorito da una dieta a basso tenore di carboidrati a favore di lipidi e proteine. Questo naturalmente impone una riduzione dell'intensit\u00e0 e della durata dell'esercizio, oltre che a una riduzione delle riserve di glicogeno. Al contrario, una dieta ad alto tenore di carboidrati impone un ridotto impiego di lipidi durante l'attivit\u00e0 a favore dei glucidi, e incrementa le prestazioni e la durata, grazie alla maggiore disponibilit\u00e0 di glucosio e anche alle maggiori scorte di glicogeno. Un emblematico studio di Burke, ad esempio, constat\u00f2 che 5 giorni di dieta ricca di grassi pi\u00f9 esercizio aerobico portarono i soggetti a un aumento di pi\u00f9 del doppio dell'ossidazione di gassi durante l'esercizio a moderata intensit\u00e0 rispetto a una dieta ricca di carboidrati.\nSebbene l'assunzione di carboidrati prima e durante l'esercizio aggiunga un substrato esogeno al corpo, \u00e8 stato ampiamente constatato che questa strategia sopprime la mobilitazione degli acidi grassi nel plasma e la loro ossidazione. Ad esempio, l'assunzione di bevande a base di glucidi durante l'attivit\u00e0 aerobica, sebbene favorisca un miglioramento della prestazione, e una riduzione dell'utilizzo del glicogeno muscolare, determina anche una riduzione dell'ossidazione di lipidi. Infatti l'alta disponibilit\u00e0 di carboidrati prima dell'esercizio aerobico \u00e8 associata a un incremento del glucosio ematico e della concentrazione di insulina, che causa una soppressione della lipolisi del tessuto adiposo e quindi della disponibilit\u00e0 di FFA a favore della glicolisi. L'incremento delle concentrazioni di glucosio hanno mostrato ridurre l'ossidazione di lipidi inibendo direttamente il trasporto di FFA nelle membrane mitocondriali. Sembra che i carboidrati giochino un ruolo fortemente inibitorio sulla lipolisi: la mobilizzazione dei lipidi \u00e8 meno influenzata dalla stimolazione catecolamine-dipendente dei recettori beta-adrenergici (data dall'attivit\u00e0 fisica), che dalla diminuzione dell'insulina plasmatica (data dall'ingestione di carboidrati).\nIn conclusione, l'assunzione di cibi o integratori glucidici prima e/o durante l'esercizio tende a inibire la mobilizzazione e l'impiego dei lipidi a favore dei glucidi. Tuttavia, questo effetto pu\u00f2 variare in base al grado di allenamento del soggetto. Il meccanismo inibitorio indotto dai carboidrati avviene sempre a basse intensit\u00e0, ma se nei soggetti non allenati e moderatamente allenati avviene anche a moderate intensit\u00e0, questo tende a non verificarsi nei soggetti ben allenati a moderate intensit\u00e0. L'ossidazione inoltre viene maggiormente ridotta con l'assunzione di carboidrati ad alto indice glicemico (IG), rispetto a carboidrati a basso indice glicemico.\nQueste conclusioni non sorprendono, in quanto \u00e8 risaputo che anche in stato di riposo (assoluta prevalenza del metabolismo aerobico) e carenza di glucidi, il muscolo scheletrico e cardiaco possono arrivare a utilizzare per l'80% lipidi a scopo energetico. Tuttavia, in seguito all'elevato stimolo insulinico indotto dall'assunzione di carboidrati, il muscolo scheletrico e cardiaco esprimono una preferenza per l'utilizzo di glucosio piuttosto che degli acidi grassi all'interno dei processi aerobici, intensificando quindi la glicolisi. L'insulina ha inoltre un ruolo nella soppressione dei processi lipolitici, inibendo quindi gli ormoni e gli enzimi deputati a questo compito.\nL'origine del mito.\nA parte le rilevanti variabili dettate dall'alimentazione, il grado di impiego di lipidi durante l'esercizio \u00e8 dipendente dall'intensit\u00e0. Pi\u00f9 bassa \u00e8 l'intensit\u00e0, maggiore \u00e8 la percentuale di grasso depositato che viene utilizzato come combustibile. Maggiore \u00e8 l'intensit\u00e0, maggiore sar\u00e0 in proporzione l'utilizzo di glicogeno e/o dei fosfati muscolari (ATP, CP). Proprio qui nasce il fraintendimento. Il buon senso dovrebbe rendere evidente che, anche se si sta ossidando una maggiore percentuale di grasso accumulato, gli \"sprint\" avrebbero un maggiore impatto sulla riduzione del grasso nonostante il minore utilizzo proporzionale di grasso per sostenere la maggiore intensit\u00e0. Sono state condotte sufficienti indagini sulla soglia di intensit\u00e0 massima in cui viene massimizzata l'ossidazione di lipidi. Una ricerca emblematica di Achten e Jeukendrup (2004) trov\u00f2 che il picco di ossidazione di lipidi avviene a un'intensit\u00e0 di circa il 63% del VO. Questo livello di picco viene progressivamente ridotto oltre tale soglia, trovando valori minimi attorno all'82% del VO, vicino alla soglia anaerobica, all'87%\nIn base a questo principio metabolico, \u00e8 venuto a crearsi un grande fraintendimento nell'ambiente fitness. Secondo una certa interpretazione, una maggiore quantit\u00e0 netta di grasso viene ossidata grazie a una minore intensit\u00e0 dell'esercizio, indipendentemente dalla durata dello studio o delle conclusioni finali. Inoltre, \u00e8 stata confusa o scambiata l'ossidazione netta di lipidi indotta dall'allenamento con l'ossidazione strettamente durante l'allenamento, senza considerare quindi l'impatto sul dipendio lipidico dopo l'esercizio. Non \u00e8 mai stata fatta una distinzione tra:\nQuindi, in base a interpretazioni approssimative, la presunta superiorit\u00e0 dell'attivit\u00e0 cardio a bassa intensit\u00e0 per ossidare grassi continua a essere promossa pi\u00f9 di attivit\u00e0 maggiormente intense che richiedono meno tempo, e che potrebbero rivelarsi maggiormente efficaci.\nLa ricerca.\nAnalizzando tutte le ricerche sulla fisiologia applicata, vengono ottenuti una serie di risultati confusi a causa della grande variet\u00e0 di protocolli testati come le caratteristiche dei soggetti esaminati, le manipolazioni dietetiche, il bilancio energetico, e le intensit\u00e0 usate nell'esercizio.\nTuttavia, la ricerca sull'ossidazione di grasso corporeo indotta dall'esercizio pu\u00f2 essere facilmente interpretata da una divisione degli studi in 3 sottogruppi:\nEffetti acuti.\nOltre a misurare l'ossidazione dei grassi durante l'esercizio fisico, gran parte delle analisi sugli effetti acuti valutano anche l'ossidazione dei grassi entro 3-6 ore dal termine dell'allenamento fisico.\nL'ossidazione dei grassi durante l'esercizio fisico tende a essere pi\u00f9 elevata nelle prestazioni a bassa intensit\u00e0, ma l'ossidazione di grassi post-esercizio tende a essere pi\u00f9 elevata nelle prestazioni ad alta intensit\u00e0. Ad esempio, Sedlock et al. (1989) osservarono che i triatleti durante una pedalata al 75% VO per 20 minuti bruciarono pi\u00f9 calorie dopo l'allenamento rispetto alla pedalata al 50% VO per 30 o 60 minuti. In uno studio simile, Phelain et al. (1997) confrontarono l'ossidazione dei grassi a 3 ore post-esercizio da una prestazione al 75% VO rispetto alle stesse calorie bruciate nella prestazione al 50% del VO. L'ossidazione dei grassi durante l'esercizio \u00e8 risultata leggermente superiore nel gruppo che si allenava al 50%, ma era significativamente pi\u00f9 alto per il gruppo che si allenava al 75% nelle 3 ore post-esercizio. Lee et al. (1991) analizzando soggetti maschi del college, compararono gli effetti termogenici e lipolitici dell'esercizio somministrando prima della prestazione una bevanda a base di latte e glucosio, valutando gli effetti che questa aveva sull'esercizio ad alta intensit\u00e0 o bassa intensit\u00e0. Prevedibilmente, l'assunzione della bevanda aument\u00f2 l'entit\u00e0 del EPOC (connesso con la termogenesi misurata) in maniera significativamente maggiore rispetto ai gruppi che non avevano assunto la bevanda in entrambi i casi. Altrettanto prevedibilmente, il protocollo ad alta intensit\u00e0 aveva provocato la maggiore ossidazione di lipidi durante il periodo di recupero rispetto al protocollo a bassa intensit\u00e0.\nEffetti a 24 ore.\n\u00c8 stato riscontrato che la maggiore ossidazione dei grassi durante e nei primi periodi post-esercizio cardio a bassa intensit\u00e0 \u00e8 irrilevante quando gli effetti sono misurati nell'arco di 24 ore. Lo studio di Melanson et al. (2002) fu forse il primo ad analizzare gli effetti sull'ossidazione lipidica sul medio termine, contrariamente alla maggior parte delle ricerche che la misuravano durante l'esercizio, o solo a distanza di poche ore. La ricerca coinvolse un gruppo misto di uomini e donne magri e sani di et\u00e0 compresa tra i 20 e i 45 anni. Questi vennero suddivisi in gruppi che si allenavano rispettivamente al 40 e al 70% del VO2 max. Non venne rilevata nessuna differenza nell'ossidazione totale di grassi tra i gruppi a bassa e ad alta intensit\u00e0 entro 24 dal termine. Treuth et al. (1996) trovarono che non solo i soggetti spendevano pi\u00f9 calorie durante la pedalata in \"High Intensity Interval Training\" (HIIT) (15 x 2 minuti a 100% VO2max con 2 minuti di riposo) rispetto allo \"Steady State Training\" (SST) (60 minuti a 50% VO2max), ma spendevano anche pi\u00f9 calorie durante le 24 ore successive all'allenamento. Saris e Schrauwen (2004) condussero uno studio simile su maschi obesi paragonando un protocollo HIIT rispetto a una normale attivit\u00e0 aerobica in \"Steady State Training\". Anche in questo caso non venne rilevata alcuna differenza nell'ossidazione dei grassi tra i trattamenti HIIT e SST entro 24 ore. Inoltre, il gruppo ad alta intensit\u00e0 aveva effettivamente mantenuto un quoziente respiratorio post-esercizio inferiore. Questo significa che la loro ossidazione dei grassi era superiore rispetto al gruppo SST per il resto della giornata successiva all'allenamento.\nEffetti cronici.\nGli effetti cronici o sul lungo termine sarebbero le reali prove al di l\u00e0 di qualunque dato che si pu\u00f2 ottenere sul breve termine. I risultati delle analisi effettuate per diverse settimane presentano evidenti vantaggi rispetto a quelle ottenute sul breve termine. Gli effetti cronici possono anche consentire di misurare i cambiamenti sulla composizione corporea al contrario degli effetti acuti. Il filo conduttore tra queste ricerche \u00e8 che quando le attivit\u00e0 vengono paragonate a parit\u00e0 di dispendio calorico, sono state notate trascurabili differenze sulla perdita di grasso corporeo.\nIl fatto rilevante sulla questione della composizione corporea, \u00e8 che i gruppi che si allenano ad alta intensit\u00e0 guadagnano o mantengono la massa magra, mentre i gruppi che si allenano a bassa intensit\u00e0 tendono a perdere massa magra, quindi i gruppi ad alta intensit\u00e0 subiscono una perdita di peso inferiore a parit\u00e0 di perdita di grasso. La mole di ricerche in esame \u00e8 fortemente a favore del \"High Intensity Interval Training\" (HIIT), sia per quanto riguarda la perdita di grasso che per l'aumento o il mantenimento della massa magra, come pu\u00f2 dimostrare una lunga serie di studi.\nUn esempio rappresentativo fu il lavoro di Tremblay et al. (1994), i quali paragonarono gli effetti del HIIT con la normale attivit\u00e0 aerobica (SST) durante un periodo di 20 settimane su giovani adulti. Nonostante il gruppo HIIT si allenasse complessivamente per solo un'ora a settimana comparato alle 3.75 ore a settimana del gruppo \"steady state\", spendendo solo la met\u00e0 delle calorie durante l'HIIT, quando il dispendio energetico tra i gruppi \u00e8 stato corretto, la perdita di grasso come misurata dalle pliche risult\u00f2 9 volte superiore. Anche se lo scopo dello studio non era analizzare la perdita di grasso, lo era la perdita di peso. Entrambi i gruppi mantennero lo stesso peso, e questo sugger\u00ec che il gruppo HIIT guadagn\u00f2 pi\u00f9 muscolo e perse pi\u00f9 grasso. Nel gruppo HIIT, le biopsie mostrarono inoltre un aumento degli enzimi glicolitici, nonch\u00e9 un aumento di 3-idrossiacil coenzima A (HADH) deidrogenasi, un marker di ossidazione dei grassi. I ricercatori conclusero che gli adattamenti metabolici nei muscoli in risposta al HIIT favoriscono il processo di ossidazione dei grassi. I meccanismi di questi risultati si sono concentrati sugli effetti termici e lipolitici residui mediati dagli adattamenti enzimatici, morfologici e beta-adrenergici nel muscolo. Il confronto tra i 2 tipi di allenamento tende a non trovare alcuna differenza, tranne che per un maggior miglioramento della prestazione cardiovascolare nei gruppi ad alta intensit\u00e0.\nQuello di Tremblay fu il primo di una lunga serie di studi sull\u2019\"Interval training\" ad alta intensit\u00e0 (HIIT) in cui ne venne riconosciuta una certa superiorit\u00e0 rispetto all'aerobica a intensit\u00e0 moderata, non solo in termini di dimagrimento, ma anche di adattamenti fisiologici.\nCi\u00f2 nonostante, non solo l'HIIT \u00e8 stato giudicato spesso superiore all'aerobica in \"Zona lipolica\" per il dimagrimento, ma anche l'esercizio aerobico ad alta intensit\u00e0 (\"High Intensity Endurance Training\") e l'allenamento a circuito aerobico ad alta intensit\u00e0 (\"High Intensity Aerobic Circuit Training\").\nBallor et al. (1990) presero come oggetto del loro studio 27 donne obese sotto regime ipocalorico (1200 kcal). Queste vennero distribuite in due gruppi: un gruppo si allenava ad alta intensit\u00e0 (80-90% VO) per 25 minuti; l'altro gruppo si allenava a bassa intensit\u00e0 (40-50% VO) per 50 minuti. Entrambi i gruppo si allenarono 3 giorni a settimana per 8 settimane. Al termine del periodo di studio, non vennero rilevate differenze nella perdita di grasso corporeo tra i due gruppi.\nGrediagin et al. (1995) assegnarono a due gruppi di donne moderatamente sovrappeso due differenti protocolli cardiovascolari da svolgere 4 volte a settimana per 12 settimane. Il primo gruppo si allenava ad alta intensit\u00e0 (80% VO) e l'altro a bassa intensit\u00e0 (50% VO). Entrambi i protocolli vennero impostati in modo da creare lo stesso dispendio calorico di 300 kcal. Durante lo studio, i soggetti vennero invitati a mantenere le loro abitudini alimentari e di attivit\u00e0. Le analisi al termine del periodo di studio rivelarono che non ci furono differenze significative in termini di peso, massa grassa, massa magra, e misurazioni antropometriche. Le analisi trovarono che entrambi i gruppi avevano perso la stessa quantit\u00e0 di massa grassa, con la differenza che il gruppo ad alta intensit\u00e0 aveva guadagnato pi\u00f9 del doppio di massa magra, e ci\u00f2 spiega perch\u00e9 il gruppo a bassa intensit\u00e0 aveva ridotto maggiormente il peso corporeo totale.\nUn paio di anni pi\u00f9 tardi, Bryner et al. (1997) valutarono le differenze in termini di dimagrimento e variazioni della composizione corporea su 15 donne normopeso tra i 18 e i 34 anni. Queste vennero distribuite a random in due gruppi: un gruppo eseguiva un protocollo aerobico a bassa frequenza cardiaca (media 132 bpm) mediamente per 4 giorni a settimana per 40-45 minuti; l'altro gruppo eseguiva un protocollo cardio ad alta intensit\u00e0 (media 163 bpm) mediamente per 4 giorni a settimana per 40-45 minuti. La durata dei rispettivi protocolli era di 11 settimane, durante il quale non vennero imposte alcune manipolazioni dietetiche. Al termine del periodo di studio, i ricercatori conclusero che il protocollo ad alta intensit\u00e0 risult\u00f2 in un decremento della massa grassa, ma non del peso corporeo, mentre questi stessi cambiamenti non vennero osservati nel protocollo a bassa intensit\u00e0. Quest'ultima modalit\u00e0 non produsse alcuna riduzione della massa grassa.\nIrving et al. (2008) esaminarono gli effetti della variazione dell'intensit\u00e0 nell'esercizio sulla riduzione del grasso viscerale su donne obese affette da sindrome metabolica. I soggetti vennero divisi in due gruppi: uno a intensit\u00e0 bassa, al di sotto della soglia anaerobica, e l'altro a intensit\u00e0 alta, con picchi sopra la soglia anaerobica. Entrambi i protocolli vennero impostati in modo da creare lo stesso dispendio calorico (400 kcal). Il protocollo ad alta intensit\u00e0 favor\u00ec una netta riduzione del grasso addominale, sia sottocutaneo che viscerale, mentre non vennero osservati cambiamenti significativi in alcuno di questi parametri tra il gruppo a bassa intensit\u00e0 e il gruppo di controllo (cio\u00e8 il gruppo che non eseguiva l'esercizio fisico). I ricercatori conclusero che i cambiamenti nella composizione corporea sono influenzati dall'intensit\u00e0 dell'esercizio, e i protocolli ad alta intensit\u00e0 sono pi\u00f9 efficaci per la riduzione del grasso addominale nelle donne obese affette da sindrome metabolica.\nPaoli et al. (2010) paragonarono gli effetti del \"Aerobic Circuit Training\" (ACT) tradizionale, dell\u2019\"Aerobic Circuit Training\" ad alta intensit\u00e0 e del tradizionale esercizio aerobico di resistenza (\"Steady State Training\") sulla composizione corporea, sulla riduzione della massa grassa, sulla forza muscolare. Quaranta partecipanti vennero divisi nei tre gruppi, allenandosi ciascuno per 3 volte per settimana per 50 minuti in un programma di 12 settimane. L\u2019\"Aerobic Circuit Training\" (nello studio chiamato semplicemente \"circuit training\") differiva dalla variante classica per le stazioni cardio svolte ad alta intensit\u00e0, cio\u00e8 poco al di sotto della \"soglia anaerobica\". Tra i tre gruppi, il gruppo che testava il circuito aerobico ad alta intensit\u00e0 mostr\u00f2 una maggiore riduzione del peso corporeo, una maggiore riduzione della massa grassa, un generale miglioramento della composizione corporea e un maggiore sviluppo della forza. Da segnalare che nello studio gli esercizi con i pesi applicavano la tecnica del \"rest-pause\". In conclusione anche l'ACT, cio\u00e8 una forma di allenamento mista anaerobica e aerobica ad alta intensit\u00e0, ha dimostrato di ridurre maggiormente la massa grassa rispetto all'aerobica.\nSintesi.\nRiassumendo i risultati della ricerca:\nConclusioni.\nIn conclusione, prescrivere la \"Zona lipolitica\" standard (60-65% VO) con l'intento di ridurre maggiormente la massa grassa non trova delle motivazioni concrete rivelandosi un dato molto indicativo, in quanto:"}
{"id": "4347861", "revid": "2149771", "url": "https://it.wikipedia.org/wiki?curid=4347861", "title": "Ovidiu Hoban", "text": "Carriera.\nNazionale.\nViene convocato per gli Europei 2016 in Francia."}
{"id": "4347873", "revid": "729019", "url": "https://it.wikipedia.org/wiki?curid=4347873", "title": "Niendorf Nord", "text": "Niendorf Nord \u00e8 una stazione della metropolitana di Amburgo, sulla linea U2."}
{"id": "4347874", "revid": "729019", "url": "https://it.wikipedia.org/wiki?curid=4347874", "title": "Jean-Baptiste Broussier", "text": "Biografia.\nSebbene fosse destinato alla carriera ecclesiastica, si arruol\u00f2 nel 1791 nel 3\u00ba battaglione della Meurthe, dove venne nominato capitano nel mese di settembre. Combatt\u00e9 sotto il comando di Beurnonville durante la campagna nel Nord della Francia, venendo gravemente ferito.\nNominato capo battaglione, si un\u00ec all'Armata di Sambre-et-Meuse: durante la difesa di una posizione strategica, venne colpito da un proiettile alla testa. Nel 1797 pass\u00f2 all'Armata d'Italia, dove venne nominato capo di brigata nel 43\u00ba reggimento di fanteria di linea. Durante la campagna d'Italia si distinse durante la presa di La Spezia e del Forte di La Chiusa, irrompendo tra i primi all'interno del forte e facendo personalmente prigioniero il generale austriaco al comando della roccaforte. Grazie a questa azione, venne promosso capo di brigata nel marzo dello stesso anno.\nDopo essere stato impiegato nell'Armata di Napoli, venne incaricato di condurre una spedizione sugli Appennini, dove attir\u00f2 in un'imboscata e sbaragli\u00f2 le truppe dell'esercito Borbonico forte di 12.000 uomini, nello stesso luogo in cui i Sanniti fecero passare i Romani sconfitti sotto le Forche Caudine.\nA seguito di quest'azione, Championnet lo promosse generale di brigata lo stesso giorno: con questo grado partecip\u00f2 alla presa di Napoli, sconfiggendo le truppe del cardinale Ruffo e sottomettendo le citt\u00e0 della Puglia ribellatesi alla Repubblica Napoletana, assaltando le citt\u00e0 di Trani e di Andria, entrambe quasi distrutte e di cui venne fatta strage degli abitanti.\nNel 1799 venne richiamato dal Direttorio insieme a Championnet per rispondere dell'accusa di concussione davanti ad un consiglio di guerra; venne salvato dal colpo di Stato del 20 giugno e reintegrato con il suo grado. Ritorn\u00f2 in Italia, dove rimase fino al 1803, quando venne nominato comandante d'armata della piazza di Parigi.\nBroussier venne promosso generale di divisione nel 1805; nel 1809 venne insignito del titolo di Grande Ufficiale della Legion d'onore e di Conte dell'Impero. Lo stesso anno ritorn\u00f2 in Italia, in occasione della guerra contro la Quinta Coalizione, distinguendosi anche nella battaglia finale di Wagram. Partecip\u00f2 alle campagne di Russia e alla successiva di Germania, prendendo parte alle battaglie di Ostrovno, della Moskova e di Maloyaroslavets.\nRitornato in Francia prese il comando della terza divisione del corpo di osservazione di Mavence. Install\u00f2 il suo quartier generale a Strasburgo, citt\u00e0 di cui aveva ricevuto il comando da Napoleone. L'anno seguente, mentre si dirigeva nel dipartimento della Mosa per prenderne il comando, venne colpito da un ictus che lo uccise il 13 settembre 1814.\nIl nome di Broussier \u00e8 inciso sulla settima colonna del lato nord dell'Arco di Trionfo a Parigi."}
{"id": "4347878", "revid": "599013", "url": "https://it.wikipedia.org/wiki?curid=4347878", "title": "Mircea Bornescu", "text": ""}
{"id": "4347881", "revid": "767487", "url": "https://it.wikipedia.org/wiki?curid=4347881", "title": "73 Touches", "text": "73 Touches \u00e8 un LP del gruppo jazz/rap di Nantes Hocus Pocus."}
{"id": "4347891", "revid": "47767", "url": "https://it.wikipedia.org/wiki?curid=4347891", "title": "Seraphim", "text": ""}
{"id": "4347892", "revid": "287204", "url": "https://it.wikipedia.org/wiki?curid=4347892", "title": "S\u00e9raphin", "text": ""}
{"id": "4347896", "revid": "729019", "url": "https://it.wikipedia.org/wiki?curid=4347896", "title": "Stephansplatz (metropolitana di Amburgo)", "text": "La stazione di Stephansplatz \u00e8 una stazione della metropolitana di Amburgo, sulla linea U1."}
{"id": "4347897", "revid": "1494169", "url": "https://it.wikipedia.org/wiki?curid=4347897", "title": "Seraphina", "text": ""}
{"id": "4347899", "revid": "47767", "url": "https://it.wikipedia.org/wiki?curid=4347899", "title": "Serafima", "text": ""}
{"id": "4347900", "revid": "47767", "url": "https://it.wikipedia.org/wiki?curid=4347900", "title": "Serafim", "text": ""}
{"id": "4347905", "revid": "339392", "url": "https://it.wikipedia.org/wiki?curid=4347905", "title": "Buzzer Buzz Playstation 2", "text": ""}
{"id": "4347908", "revid": "1048993", "url": "https://it.wikipedia.org/wiki?curid=4347908", "title": "John Kerr (attore)", "text": "Biografia.\nI genitori di John Kerr, Geoffrey Kerr e June Walker, erano entrambi attori di teatro e di cinema, mentre il nonno Frederick Kerr era stato un famoso attore caratterista britannico, attivo nel periodo 1880-1933 e interprete del classico horror \"Frankenstein\" (1931) di James Whale, nel ruolo del padre dello scienziato che crea il mostro in laboratorio. Fu naturale per il giovane John seguire le orme dei familiari: dopo aver frequentato la Phillips Exeter Academy, studi\u00f2 all'Universit\u00e0 di Harvard e lavor\u00f2 per il Brattle Theatre a Cambridge (Massachusetts), acquisendo esperienza in rappresentazioni teatrali estive.\nSpecializzatosi in ruoli di teenager dagli occhi chiari e dal volto pulito, Kerr debutt\u00f2 a Broadway nel 1953 in \"Bernardine\" di Mary Coyle Chase, una commedia per la quale fu premiato con il Theatre World Award. Nel 1955 ottenne lusinghieri consensi dalla critica per la pi\u00e8ce \"T\u00e8 e simpatia\" di Robert Woodruff Anderson, che gli fece vincere un Tony Award e pi\u00f9 tardi gli consent\u00ec di interpretare l'omonima trasposizione cinematografica. Dopo il debutto sul grande schermo con \"La tela del ragno\" (1955), in cui interpret\u00f2 un giovane dalla mente tormentata, Kerr gir\u00f2 infatti \"T\u00e8 e simpatia\" (1956), per la regia di Vincente Minnelli, in cui riprese il personaggio di Tom Robinson Lee, lo studente timido che viene osteggiato dai compagni e perfino dai familiari per via delle sue attitudini alla riflessione e per la sua sensibilit\u00e0 interiore, trovando unico conforto nell'atteggiamento attento e comprensivo nutrito nei suoi confronti dalla signora Laura Reynolds (Deborah Kerr), la moglie del direttore della scuola.\nNello stesso anno Kerr recit\u00f2 accanto a Leslie Caron in \"Gaby\" (1956), remake del film britannico \"La donna che non si deve amare\" (1931), in cui aveva recitato suo nonno Frederick Kerr. Successivamente ebbe un ruolo da protagonista nel musical \"South Pacific\" (1958), quello del tenente Joe Cable, un marine cui viene affidata una missione di spionaggio, e la cui storia d'amore con una ragazza mezzosangue (France Nuyen) viene rovinata dai pregiudizi razziali. Nel dramma \"Il cielo \u00e8 affollato\" (1960) imperson\u00f2 Mike Rule, il secondo pilota che aiuta il comandante (Dana Andrews) a far atterrare un aereo in avaria. Altra sua partecipazione di rilievo fu quella nell'horror \"Il pozzo e il pendolo\" (1961) di Roger Corman, accanto a Vincent Price e Barbara Steele.\nKerr raggiunse una certa fama anche sul piccolo schermo, dove aveva debuttato nel 1953 nello show antologico \"Lux Video Theatre\". Durante gli anni sessanta apparve con regolarit\u00e0 in celebri serie come \"Sotto accusa\" (1963-1964), in cui interpret\u00f2 l'assistente procuratore Barry Pine, e la soap opera \"Peyton Place\" (1965-1966), nei panni dell'avvocato John Fowler. Dopo essersi interessato alla regia e aver lavorato come assistente di Leo Penn in alcuni episodi della serie \"I giorni di Bryan\" (1966), Kerr diede una radicale svolta alla propria esistenza, iscrivendosi alla U.C.L.A. Law School, dove si laure\u00f2 in giurisprudenza nel 1970.\nDa allora esercit\u00f2 con regolarit\u00e0 la professione forense negli ambienti di Beverly Hills, ma durante gli anni settanta ebbe modo di continuare a recitare sul piccolo schermo, interpretando uomini di legge in popolari serie poliziesche come \"Sulle strade della California\" (1973-1976) e \"Le strade di San Francisco\" (1973-1977). Nel 1971 apparve inoltre ne \"La pistola di madreperla\", terzo episodio della prima stagione della serie \"Colombo\", nei panni del colonnello Roger Dutton, un militare che viene assassinato dal generale Hollister (Eddie Albert), del quale aveva smascherato i loschi affari. La sua ultima apparizione come attore risale al 1986 nel film per la tv \"Rivolta al Central Park\", accanto a Tommy Lee Jones.\nVita privata.\nKerr fu sposato dal 1952 al 1972 con Priscilla Smith, conosciuta durante il corso di studi a Cambridge, dalla quale ebbe tre figli, Michael e le gemelle Jocelyn e Rebecca. Dopo il divorzio si rispos\u00f2 nel 1979 con Barbara Chu.\n\u00c8 morto il 2 febbraio 2013, all'et\u00e0 di ottantun'anni, dopo una breve malattia."}
{"id": "4347909", "revid": "729019", "url": "https://it.wikipedia.org/wiki?curid=4347909", "title": "Vangunu", "text": "Vangunu \u00e8 un'isola che fa parte dell'arcipelago della Nuova Georgia nelle Isole Salomone. Nella parte nord dell'isola si trova la laguna di Marovo, il pi\u00f9 grande lago di acqua salata del mondo."}
{"id": "4347910", "revid": "287204", "url": "https://it.wikipedia.org/wiki?curid=4347910", "title": "Hallerstrasse (metropolitana di Amburgo)", "text": ""}
{"id": "4347913", "revid": "83531", "url": "https://it.wikipedia.org/wiki?curid=4347913", "title": "Associazione Sportiva Varese 1910 2005-2006", "text": "Questa voce raccoglie le informazioni riguardanti l'Associazione Sportiva Varese 1910 nelle competizioni ufficiali della stagione 2005-2006.\nStagione.\nMattatore della stagione \u00e8 Alessandro Corallo con 17 reti, il capitano Claudio Macchi e Paolo Cozzi i due giocatori sempre presenti con 34 gare all'attivo.\nOrganigramma societario.\nArea direttiva\nArea tecnica\nArea sanitaria"}
{"id": "4347921", "revid": "729019", "url": "https://it.wikipedia.org/wiki?curid=4347921", "title": "Tony Mendez", "text": "La fama di Mendez deriva dal successo dell'operazione di salvataggio da lui ideata nel 1979, durante la crisi degli ostaggi in Iran, \"Canadian Caper.\" L'operazione segreta congiunta tra Stati Uniti e Canada e da lui capitanata riusc\u00ec a salvare sei diplomatici statunitensi a Teheran, dopo la rivoluzione iraniana del 1979.\nDal suo libro autobiografico sulla vicenda, \"Argo\", Ben Affleck ha tratto l'omonimo film del 2012."}
{"id": "4347928", "revid": "729019", "url": "https://it.wikipedia.org/wiki?curid=4347928", "title": "Klosterstern", "text": "Klosterstern \u00e8 una stazione della metropolitana di Amburgo, sulla linea U1."}
{"id": "4347930", "revid": "76963", "url": "https://it.wikipedia.org/wiki?curid=4347930", "title": "Matt Baglio", "text": "Biografia.\nItaloamericano, \u00e8 cresciuto nella California del Sud dove ancora vive, dividendo il suo tempo tra gli Stati Uniti e l'Italia.\nMatt Baglio \u00e8 l'autore del libro bestseller del \"New York Times\", \"Il rito. Storia vera di un esorcista di oggi\", pubblicato da Doubleday nel 2009. Nel processo di lavoro su \"The Rite\", Baglio si \u00e8 documentato intervistando quasi 20 esorcisti e assistendo a pi\u00f9 di 30 esorcismi ufficiali cattolici. Il romanzo, tradotto in pi\u00f9 di diciotto lingue, \u00e8 stato trasposto in un omonimo film nel 2011, interpretato da Anthony Hopkins e diretto da Mikael H\u00e5fstr\u00f6m, e per il quale lo stesso Baglio ha lavorato come consulente tecnico.\nNel 2012 pubblica \"Argo. Come la CIA e Hollywood hanno salvato sei ostaggi americani a Teheran\", scritto con l'ex agente della CIA in pensione Tony Mendez, incentrato sull'operazione segreta denominata \"Canadian Caper\". Dal libro, nel 2012 Ben Affleck ha tratto l'omonima pellicola da lui stesso diretta e interpretata.\nAttualmente Baglio \u00e8 al lavoro su una variet\u00e0 di progetti, tra cui un romanzo e una \"graphic novel\" che verr\u00e0 illustrata da un artista che ha lavorato per la Marvel e la DC."}
{"id": "4347938", "revid": "287204", "url": "https://it.wikipedia.org/wiki?curid=4347938", "title": "Herichthys", "text": "Herichthys \u00e8 un genere di pesci d'acqua dolce appartenente alla grande famiglia Cichlidae, sottofamiglia Cichlasomatinae.\nDistribuzione e habitat.\nI pesci del genere \"Herichthys\" sono diffusi in America Settentrionale, endemici del Messico.\nAcquariofilia.\nAlcune specie sono allevate da acquariofili appassionati.\nSpecie.\nIl genere comprende 9 specie:"}
{"id": "4347953", "revid": "684805", "url": "https://it.wikipedia.org/wiki?curid=4347953", "title": "Fascia lipolitica", "text": ""}
{"id": "4347962", "revid": "124585843", "url": "https://it.wikipedia.org/wiki?curid=4347962", "title": "Principato di Neuch\u00e2tel", "text": "La Contea poi Principato di Neuch\u00e2tel e Valengin fu uno Stato indipendente all'interno dell'area dell'attuale Svizzera al confine con la Francia che esistette dal 1034 al 1848 quando venne definitivamente inglobato nella Confederazione. Esso era prevalentemente incentrato attorno alla citt\u00e0 di Neuch\u00e2tel, nell'area dell'attuale Canton Neuch\u00e2tel.\nStoria.\nDalle origini alla fine del medioevo.\nIl territorio di Neuch\u00e2tel viene ricordato per la prima volta nel testamento del duca Rodolfo III di Borgogna che lo annovera tra i propri possedimenti nel 1032.\nLa dinastia del conte Ulrich von Fenis (poi Ulrico di Neuch\u00e2tel) prese possesso del villaggio di Neuch\u00e2tel e dei suoi territori nel 1034. La dinastia prosper\u00f2 nei secoli successivi e nel 1374 tutte le terre dell'attuale cantone omonimo facevano ormai parte della contea. Nel 1405 la citt\u00e0 di Berna e quella di Neuch\u00e2tel entrarono in alleanza. Le terre di Neuch\u00e2tel passarono ai signori di Friborgo un secolo dopo e nel 1504 il principato venne acquisito dalla casata degli Orl\u00e9ans-Longueville, un ramo illegittimo dei Valois. Fu a questo punto che per ritorsione verso gli occupanti francesi della citt\u00e0 alleata, le truppe di Berna occuparono la citt\u00e0 dal 1512 al 1529, restituendola poi alla contessa vedova Giovanna di Hochberg.\nIl passaggio dagli Orleans-Longueville agli Hohenzollern di Prussia.\nIl predicatore francese Guillaume Farel port\u00f2 nella regione gli insegnamenti del protestantesimo nel 1530 e solo nel 1648, sulla base della Pace di Vestfalia, la contea venne elevata al rango di principato e venne riconosciuto ufficialmente come stato sovrano.\nQuando la casa degli Orl\u00e9ans-Longueville si estinse con la morte senza eredi della principessa Maria d'Orleans-Longueville nel 1707, il principato di Neuch\u00e2tel (col nome tedesco di \"F\u00fcrstentum Neuenburg\") pass\u00f2 al re Federico I di Prussia della dinastia degli Hohenzollern che aveva sede a Berlino, che quindi regn\u00f2 su Neuch\u00e2tel in unione personale. La scelta sul sovrano prussiano era motivata dal fatto che egli appariva essere il parente pi\u00f9 prossimo ed il pi\u00f9 qualificato dell'ex sovrana locale. La ragione che per\u00f2 gli storici adducono al fatto che Federico I fu subito ben voluto dalla popolazione del principato \u00e8 da ricercarsi essenzialmente in due dettagli non trascurabili: la popolazione di Neuch\u00e2tel voleva assicurarsi un sovrano che rispettasse coerentemente la confessione religiosa protestante del principato, non vessando pi\u00f9 i protestanti come avevano fatto i Borboni nei secoli precedenti. La seconda motivazione era la posizione geografica in quanto la Prussia, cos\u00ec lontana dal principato, avrebbe indubbiamente favorito il mantenimento dell'autonomia amministrativa da parte del Consiglio di Stato di Neuch\u00e2tel.\nIl principato napoleonico.\nNapoleone Bonaparte depose re Federico Guglielmo III di Prussia dal suo ruolo di principe di Neuch\u00e2tel il 15 dicembre 1805 sulla base del Trattato di Sch\u00f6nbrunn, nominandovi invece al suo posto il suo capo di stato maggiore, il maresciallo Louis Alexandre Berthier. Questi, caso rarissimo nella storia dell'epoca napoleonica, ottenne lo status di principe sovrano, trasmissibile ai propri eredi, ma dato il suo impegno nelle campagne napoleoniche e la necessit\u00e0 del suo ruolo sul campo di battaglia, Berthier fu sempre lontano dal principato e non pot\u00e9 prendersi cura adeguatamente della sua amministrazione. Il potere venne delegato al rappresentante del principe a Neuch\u00e2tel, Fran\u00e7ois-Victor Lesperut, il quale promosse anche la coniazione di alcune monete con l'effigie del maresciallo francese. Nel corso delle Guerre napoleoniche il principato forn\u00ec truppe alla causa francese della Grande Arm\u00e9e a partire dal 1807: i soldati provenienti da Neuch\u00e2tel venivano soprannominati \"Canaris\" (canarini) per via delle loro uniforme gialle.\nIl ritorno alla Prussia.\nDopo le guerre di liberazione, il principato venne riassegnato a Federico Guglielmo III di Prussia dal Congresso di Vienna nel 1814 e fu l'unica parte dell'attuale Svizzera a non prendere parte al congresso assieme alla Confederazione. Il \"Conseil d'Etat\" (consiglio di stato) nomin\u00f2 nuovo sovrano Federico Guglielmo III nel maggio del 1814 chiedendo il permesso al sovrano di stabilire uno speciale battaglione, un \"Bataillon de Chasseurs\", al servizio di sua maest\u00e0 per mostrare la rinnovata fedelt\u00e0 del popolo alla causa prussiana. A Parigi, il 19 maggio 1814, Federico Guglielmo III fond\u00f2 dunque il Bataillon des Tirailleurs de la Garde che fu il provvedimento pi\u00f9 significativo del suo governo sul principato. Il Consiglio di Stato di Neuch\u00e2tel si riserv\u00f2 il diritto di nominare gli ufficiali di questo battaglione, mentre il comandante sarebbe stato scelto dal sovrano.\nLa dissoluzione del principato e l'annessione alla Confederazione svizzera.\nL'anno successivo, fu sempre il re prussiano a concedere al principato di aderire alla Confederazione svizzera ma non come membro integrato alla federazione, bens\u00ec come stato confederato. Neuch\u00e2tel si distinse quindi ancora una volta per essere divenuto l'unico Stato membro della confederazione svizzera governato da un monarca esterno. Questa situazione cambi\u00f2 radicalmente nel 1848 quando ebbe luogo una pacifica rivoluzione che stabil\u00ec a Neuch\u00e2tel la repubblica, nello stesso anno in cui la Svizzera pass\u00f2 da una confederazione in una federazione. Re Federico Guglielmo IV di Prussia non rispose con una controrivoluzione, ma apr\u00ec la cosiddetta Crisi di Neuch\u00e2tel del 1856-57 che si concluse proprio nel 1857 con la rinuncia da parte di Federico Guglielmo alle sue pretese sull'area.\nGoverno.\nSebbene il principato di Neuch\u00e2tel abbia mantenuto sempre sovranit\u00e0 straniere, esso era solo formalmente appartenente agli stati ai quali fu soggetto. Come nel caso recente della Prussia, il sovrano della casata degli Hohenzollern era sovrano solo \"de facto\" in quanto col suo ruolo di principe si faceva garante della sicurezza e della difesa del paese, ma l'amministrazione interna era quasi totalmente nelle mani del locale Consiglio di Stato.\nIl Consiglio di Stato era un organo amministrativo oligarchico composto da 26 membri divis in commissioni che aveva sede presso la citt\u00e0 di Neuch\u00e2tel. La classe pi\u00f9 prospera era indubbiamente quella della borghesia che rimase profondamente influenzata dallo spirito della rivoluzione francese che poi porter\u00e0 definitivamente il principato ad annettersi alla Svizzera.\nSovrani di Neuch\u00e2tel.\nCasa di Friburgo (1395-1457).\nIsabella di Neuch\u00e2tel mor\u00ec nel 1395 senza discendenza. Ella design\u00f2 suo erede Corrado IV di Friburgo, figlio di Varenne di Neuch\u00e2tel (figlia di Luigi I di Neuch\u00e2tel) che aveva sposato Egon III di Friburgo.\nCasa di Baden-Sausenberg (1457-1503).\nAlla morte di Giovanni di Friburgo senza eredi, Rodolfo di Hochberg, della casa di Baden, e Luigi di Chalon, principe di Orange, si disputarono la reggenza della contea di Neuch\u00e2tel. Il principe d'Orange riteneva che la contea gli spettasse di diritto dal momento che Giovanni di Friburgo aveva sposato Maria di Chalon, sua sorella, nel 1416 e quindi egli era il suo parente pi\u00f9 prossimo. Rodolfo di Hochberg, invece, sosteneva la sua discendenza diretta da una parentela con Giovanni di Friburgo. Quest'ultimo riusc\u00ec a prevalere e nel 1458 venne prescelto dal consiglio di stato quale nuovo conte.\nIl figlio di Rodolfo, Filippo di Hochberg sar\u00e0 tra i sovrani pi\u00f9 prosperi della contea avendo sposato Maria di Savoia, nipote di Luigi XI di Francia e riusc\u00ec ad intessere ottime alleanze che gli assicurarono la pace durante il suo regno, in particolare con Berna e Friburgo. D'importanza capitale fu il contratto steso da Filippo con suo cugino Cristoforo di Baden ove entrambe le parti, in caso di assenza di figli maschi, si predisponevano a cedersi i rispettivi domini. Filippo mor\u00ec nel 1503 lasciando a sua unica erede la figlia Giovanna.\nCasa di Orleans-Longueville (1504-1707).\nGiovanna di Hochberg, unica erede del defunto Filippo, aveva sposato Luigi I d'Orl\u00e9ans-Longueville che regn\u00f2 sulla contea di Neuch\u00e2tel dal 1504 al 1516 perlopi\u00f9 rappresentato in loco da un proprio commissario.\nCasa di Hohenzollern (1707-1857).\nAlla morte nel 1707 di Maria di Nemours avvenuta senza eredi, il principato di Neuchatel pass\u00f2 di diritto al di lei parente pi\u00f9 prossimo e qualificato, il re Federico I di Prussia.\nDurante l'esperienza prussiana, come si \u00e8 visto, si inser\u00ec la reggenza del principato da parte del maresciallo Berthier per conto dell'Impero francese sino al 1815 quando il Congresso di Vienna restaur\u00f2 lo Stato alla Prussia.\nUna prima ribellione contro l'autorit\u00e0 prussiana avvenne nel 1831 per poi scoppiare in una vera e propria rivoluzione pacifica il 1\u00ba marzo 1848 che port\u00f2 poi alla fine della sovranit\u00e0 del re di Prussia sui territori del principato."}
{"id": "4347963", "revid": "311148", "url": "https://it.wikipedia.org/wiki?curid=4347963", "title": "Cantone Grigioni", "text": ""}
{"id": "4347969", "revid": "2056951", "url": "https://it.wikipedia.org/wiki?curid=4347969", "title": "Skule B\u00e5rdsson", "text": "Biografia.\nSkule B\u00e5rdsson nacque attorno al 1189. Essendo figlio di B\u00e5rd Guttormsson apparteneva alla dinastia anglosassone di Godwin, dinastia che con Aroldo II ebbe la corona inglese. Da generazioni per\u00f2 questa dinastia faceva parte a pieno titolo della nobilt\u00e0 norvegese. Sjule era fratellastro di Re Inge II che regn\u00f2 dal 1204 al 1217, il quale lo elev\u00f2 al rango di conte (\"jarl\") un anno prima di morire. Alla morte di Inge nel 1217, Haakon Haakonsson fu dichiarato re all'et\u00e0 di soli tredici anni nonostante la candidatura di Skule. Nonostante ci\u00f2, Skule deteneva gran parte del potere in quanto reggente del regno fino al raggiungimento della maggiore et\u00e0 da parte di Haakon. La sede del potere di Skule era a Nidaros (quando invece quella di Haakon era a Bergen). Per cercare di ristabilire la pace tra i due nel 1225 Haakon spos\u00f2 la figlia di Skule, Margrete Sk\u00falad\u00f3ttir.\nSempre per cercare un equilibrio di potere tra i due, nel 1237, Skule fu il primo norvegese ad essere nominato Duca. Ma questo non serv\u00ec e Skule inizi\u00f2 a ribellarsi apertamente e militarmente al comando di Haakon. Tra coloro che si schierarono tra le file di Skule vi fu il celeberrimo storico Snorri Sturluson il quale mor\u00ec durante la ribellione. Skule si fece proclamare re dai suoi sostenitore nel 1239 presso la Thing di Tr\u00f8ndelag. Organizz\u00f2 una campagna militare contro re Haakon, vinse una battaglia a L\u00e5ka nella regione di Nannestad, ma perse poi a Oslo. Skule venne sconfitto da Haakon e i suoi sostenitori e cerc\u00f2 asilo presso il Priorato di Elgester vicino a Trondheim ma gli uomini di Haakon bruciarono il monastero con lui dentro. Con la morte di Skule, l'era delle Guerre civili norvegesi si concluse."}
{"id": "4347971", "revid": "56620", "url": "https://it.wikipedia.org/wiki?curid=4347971", "title": "Natale a Castlebury Hall", "text": "Natale a Castlebury Hall (\"A Princess for Christmas\") \u00e8 un film del 2011 diretto da Michael Damian e girato in Romania al Castello di Pele\u0219. Viene trasmesso in Italia in prima tv su Premium Mya e poi nel pomeriggio di Canale 5 il 2 gennaio 2013 appassionando 2.409.000 telespettatori (16,23%). Viene replicato il 25 dicembre 2013 sempre su Canale 5 in prima serata, raccogliendo 4.393.000 telespettatori per uno share del 19,68%.\nNonostante fosse stato un film pensato per il cinema, in Italia non \u00e8 mai arrivato nelle sale cinematografiche. La traduzione italiana \u00e8 stata infatti doppiata e commissionata da Mediaset, che l'ha trasmessa nelle proprie reti.\nTrama.\nDopo la morte della sorella e del cognato, la ventenne Jules originaria della citt\u00e0 di Buffalo, che ha appena perso il lavoro, cerca di prendersi cura dei suoi nipotini Maddie e Milo.\nNel periodo natalizio, Jules riceve un invito inaspettato da parte del duca Edward di Castlebury Hall, il nonno dei bambini che, dopo anni di assenza dovuti ad antichi dissapori con il figlio perch\u00e9 sposato con una donna senza titolo nobiliare, torna a farsi vivo mandando il proprio maggiordomo a esortarla di accompagnare i nipoti nel suo castello. Dopo averci riflettuto a lungo, Jules decide di accettare la proposta.\nJules intanto mentre passeggia per il corridoio si scontra con Ashton, figlio minore di Edward che si presentano dopo un temporaneo momento di imbarazzo.\nI nipoti si chiedono perch\u00e9 il nonno in tutti quegli anni non li abbia mai cercati, ma il duca risponde in sua difesa che ha intenzione di rimediare a tutti i suoi sbagli.\nJules, inoltre, vuole rendere il castello pi\u00f9 natalizio addobbandolo con tanto di albero e luci colorate, ma Edward \u00e8 in disaccordo perch\u00e9 il Natale gli ricorda la morte del figlio. Ashton invece si schiera dalla parte di Jules.\nCos\u00ec insieme con i nipoti, Jules si reca al villaggio per scegliere l'albero di Natale. Milo per\u00f2 fa a botte con un passante e la zia, una volta arrivati al castello, lo rimprovera, e con l'aiuto di Ashton riescono a far capire a Milo i suoi sbagli.\nL'albero \u00e8 pronto per essere decorato e i domestici, dopo essere stati convinti dalla stessa Jules, la aiutano ad addobbarlo.\nIntanto Jules conosce Arabelle, futura fidanzata di Ashton, alla quale sembra non piacere affatto la ragazza americana.\nAshton e Jules passano molto tempo insieme e anche i due nipoti cominciano ad affezionarsi al principe.\nIl duca Edward organizza una festa in onore del figlio, cos\u00ec Ashton va dal padre per revisionare la lista degli invitati.\nIl padre intanto si sofferma su un invitato particolare della lista dicendo di non volerlo invitare perch\u00e9 teme che lo possa mettere in imbarazzo. Jules, che \u00e8 l\u00e0 ad ascoltarlo, pensa che stiano parlando di lei, cos\u00ec decide di tornare a Buffalo lasciando i due nipotini al castello. Dopo aver raccomandato loro di non dire nulla a nessuno, se non dopo la sua partenza, si reca alla stazione.\nI maggiordomi scoprono tutto e vanno a cercarla e la convincono a tornare, comprandole un abito nuovo per il ballo.\nNel frattempo Ashton e Arabelle hanno una discussione e Arabelle gli fa capire che \u00e8 innamorata di lui soltanto per il suo titolo nobiliare e il suo unico scopo \u00e8 quello di diventare principessa.\nJules intanto \u00e8 tornata al castello e quando Ashton la vede nella sala da ballo, la invita a ballare scatenando cos\u00ec la perplessit\u00e0 dei genitori di Arabelle che vanno via dalla festa indignati.\nInfine Ashton dopo aver dichiarato il suo amore per Jules, la sposa."}
{"id": "4347974", "revid": "198326", "url": "https://it.wikipedia.org/wiki?curid=4347974", "title": "Monday Mornings", "text": "Monday Mornings \u00e8 una serie televisiva statunitense creata da David E. Kelley e basata sull'omonimo romanzo di Sanjay Gupta.\nLa serie \u00e8 stata trasmessa in prima visione assoluta sul canale televisivo statunitense TNT a partire dal 4 febbraio 2013, venendo cancellata al termine della prima stagione.\nTrama.\nLa serie segue le vicende sia professionali che personali di cinque chirurghi del Chelsea General Hospital di Portland. Ogni luned\u00ec mattina, nell'ospedale in cui lavorano, vengono indette delle conferenze su varie patologie e sulla loro mortalit\u00e0, in cui i dottori affrontano temi spinosi come le complicazioni e gli errori nella cura dei pazienti: queste conferenze sono ritenute tra i pi\u00f9 grandi segreti nella medicina.\nProduzione.\nLa produzione della serie, inizialmente conosciuta con il titolo \"Chelsea General\", inizi\u00f2 il 6 dicembre 2011, giorno in cui TNT ordin\u00f2 la creazione dell'episodio pilota. Dopo la creazione dell'episodio pilota diretto da Bill D'Elia, l'8 maggio 2012 l'emittente televisiva decise di ordinare una prima stagione della serie composta da dieci episodi.\nCasting.\nIl casting della serie si tenne nel febbraio del 2012. La prima attrice ad unirsi al cast fu Jennifer Finnigan la quale il 1\u00ba febbraio ottenne il ruolo della dottoressa Tina Ridgeway. Il giorno successivo venne aggiunto al cast principale l'attore Jamie Bamber nel ruolo del dottor Tyler Wilson e l'8 febbraio si unirono al cast anche Alfred Molina e Bill Irwin rispettivamente nei ruoli dei dottori Harding Hooten e Buck Tierney. Il 10 febbraio vennero aggiunti al cast gli attori Ving Rhames e Keong Sim, nei ruoli dei dottori Jorge Villanueva e Sung Park ed infine il 16 febbraio si unirono al cast anche Emily Swallow e Sarayu Rao, nei ruoli delle dottoresse Michelle Robidaux e Sydney Napur."}
{"id": "4347976", "revid": "827882", "url": "https://it.wikipedia.org/wiki?curid=4347976", "title": "Maneggio di Mosca", "text": "Il Maneggio di Mosca () \u00e8 un edificio storico del centro di Mosca. Sito sulla via Mochovaja, d\u00e0 il nome alla celebre Piazza del Maneggio. Dal 1957 viene utilizzato regolarmente come sede di spettacoli, mostre ed altre manifestazioni pubbliche. Nel 1967 venne ribattezzato \"Salone centrale delle esibizioni \u00abManeggio\u00bb\" \"(\u0426\u0435\u043d\u0442\u0440\u0430\u043b\u044c\u043d\u044b\u0439 \u0432\u044b\u0441\u0442\u0430\u0432\u043e\u0447\u043d\u044b\u0439 \u0437\u0430\u043b \u00ab\u041c\u0430\u043d\u0435\u0436\u00bb)\".\nFu costruito nel 1817, in occasione del quinto anniversario della vittoria russa contro le armate di Napoleone Bonaparte. Ad occuparsi della progettazione fu l'ingegnere spagnolo Agust\u00edn de Betancourt, mentre tra il 1824 ed il 1825 l'architetto di origini italiane Giuseppe Bove realizz\u00f2 le decorazioni in Stile Impero della facciata. Nel 2004 l'edificio venne pesantemente danneggiato a causa di un incendio. La ricostruzione fu curata dall'architetto Pavel Andreev.\nStoria e descrizione.\nPeriodo imperiale.\nLa costruzione del maneggio \u00e8 legata all'esito dell'invasione napoleonica. In conseguenza del grande Incendio di Mosca del 1812, infatti, una parte importante degli edifici del centro storico rimase devastata. Dopo la fine delle ostilit\u00e0 fu istituita una commissione avente il compito di elaborare un piano di ricostruzione di Mosca. Tra i vari edifici proposti da tale gruppo di lavoro trov\u00f2 spazio anche il maneggio, progettato per il reggimento di cavalleria.\nAll'inizio del 1817 l'ingegnere Agust\u00edn de Betancourt fu incaricato di redigere il progetto architettonico. Il 10 giugno dello stesso anno il progetto fu approvato e si pass\u00f2 all'esecuzione dei lavori. L'edificio fu concepito come una struttura di 45 metri di larghezza, priva di supporti interni. Al fine di velocizzare i lavori fu coinvolto nella costruzione anche un altro architetto, il russo di origine francese Lev Karbon'e D'Arsit. Il 30 novembre 1817, nel quinto anniversario della sconfitta napoleonica, la struttura pot\u00e9 essere inaugurata alla presenza dello zar Alessandro I. Agli occhi della cittadinanza il maneggio divenne immediatamente un monumento alla vittoria. Non a caso una lapide in pietra grigia indicava che l'edificio era sorto per commemorare la \"Guerra patriottica\".\nNel luglio 1818 la struttura manifest\u00f2 dei problemi dovuti alla presenza di alcune crepe e fu necessario intervenire per evitare conseguenze peggiori. Nell'estate del 1819 fu invece il tetto a manifestare segni di cedimento. Tuttavia, solo nel 1823 venne creata un'apposita commissione incaricata di elaborare una soluzione per la struttura. Nel 1824 Giuseppe Bove, facente parte della commissione, inizi\u00f2 a lavorare alle decorazioni del maneggio. A tale scopo svilupp\u00f2 un progetto ispirato agli antichi \"tropaion\", al fine di simboleggiare la vittoria russa. Il risultato finale fu una facciata di chiaro stampo neoclassico, caratterizzata innanzitutto dalle colonne di ordine dorico.\nBench\u00e9 la struttura fosse stata inizialmente utilizzata come un tradizionale maneggio ospitante gare equestri e scuole di addestramento per ufficiali, a partire dal 1831 inizi\u00f2 ad essere sede di mostre. Nel 1867 Hector Berlioz e Nikolaj Rubin\u0161tejn vi si esibirono alla presenza di circa 12.000 spettatori. Nello stesso periodo fu aperta una mostra etnografica sulle tradizioni dei popoli facenti parte dell'Impero russo. Tale mostra fu visitata anche dallo zar Alessandro III. Nel 1872 fu la volta di una grande mostra politecnica, la quale attrasse 750.000 visitatori. Nel 1904 la struttura fu oggetto di un restauro curato dall'architetto Ivan Rerberg.\nDopo la rivoluzione.\nA seguito della rivoluzione d'ottobre il maneggio fu adibito a deposito dei mezzi di trasporto governativi. Ci\u00f2 comport\u00f2 il deteriorarsi delle condizioni dell'edificio. Durante la seconda guerra mondiale ospit\u00f2 un rifugio antiaereo. Nel 1957 la struttura torn\u00f2 ad ospitare regolarmente mostre ed altre iniziative di carattere culturale. Il maneggio fu restaurato sotto la supervisione dell'architetto specializzato in restauri Dmitrij Kul'\u010dinskij e dell'ingegnere Vasilij Pole\u017eaev. Il 1\u00ba dicembre 1962 si svolse una mostra di artisti d'avanguardia, divenuta celebre per la visita di Nikita Chru\u0161\u010d\u0451v, il quale stigmatizz\u00f2 fortemente l'esibizione e ne approfitt\u00f2 per lanciare una campagna contro la cosiddetta \"arte degenerata\". Nel 1967 l'edificio assunse la denominazione attuale e nel 1970 ospit\u00f2 un'affollata mostra del pittore Il'ja Glazunov. Nel 1998 si svolse un'esibizione nel corso della quale vennero distrutte delle icone ortodosse. Ci\u00f2 caus\u00f2 all'autore dello spettacolo, Avdej Ter-Ogan'jan, un procedimento penale per incitamento all'odio religioso.\nIncendio e ricostruzione.\nIl 14 marzo 2004, giorno delle elezioni presidenziali in Russia del 2004, il maneggio prese fuoco. Nel tentativo di domare l'incendio persero la vita due vigili del fuoco, Gennadij Zolotkov ed Eduard Fomin. L'incendio caus\u00f2 anche la distruzione gran parte delle opere in esposizione. Il tetto del maneggio and\u00f2 interamente perduto, mentre si salvarono invece le massicce mura esterne. Sin dal primo momento, il sindaco di Mosca Jurij Lu\u017ekov escluse la possibilit\u00e0 di un incendio doloso. Subito dopo l'accaduto, una squadra di esperti si mise all'opera per la ricostruzione dell'edificio. Fu progettata una struttura dotata di due piani interrati e di un parcheggio. I lavori di ricostruzione furono curati da Pavel Andreev. All'interno della struttura furono installate scale mobili, ascensori e parapetti di vetro. Diversi architetti e storici dell'arte criticarono il risultato della ricostruzione, poich\u00e9 secondo loro stravolse l'aspetto del maneggio progettato da Betancourt nel 1817. Nel 2005 ebbe luogo la riapertura della struttura al pubblico."}
{"id": "4347979", "revid": "1564499", "url": "https://it.wikipedia.org/wiki?curid=4347979", "title": "San Liberatore (Terni)", "text": "San Liberatore \u00e8 una frazione del comune italiano di Terni, in Umbria.\nL'abitato, posto sulla sommit\u00e0 di un colle a 420\u00a0m s.l.m., \u00e8 costituito da poche case raggruppate nei pressi dell'antica chiesa di San Liberatore. Nell'area risiedono, complessivamente, 42 abitanti secondo il censimento del 2001.\nMonumenti e luoghi d'interesse.\nLa chiesa di San Liberatore, edificata nei primi anni del XVI secolo, si sviluppa su due navate scandite da alte colonne ottagonali in marmo, con due absidi decorate con affreschi cinquecenteschi della scuola dello Spagna; sulle pareti laterali si conservano altri affreschi coevi, una tela raffigurante \"San Francesco che riceve le stimmate\", un'antica acquasantiera in pietra e un frammento d'epoca romana; sul retro si erge il massiccio campanile in pietra, nato probabilmente con funzioni difensive. Nota in origine come \"chiesa di Santa Croce\", nel corso del XVII secolo acquis\u00ec la denominazione moderna, derivata da un antico convento ubicato nei pressi e dedicato a San Liberatore martire.\nNei pressi dell'abitato si trova il parco della Batteria, luogo di interesse paesaggistico istituito attorno ai resti di una batteria antiaerea operante dal 1939 al 1945."}
{"id": "4347982", "revid": "293377", "url": "https://it.wikipedia.org/wiki?curid=4347982", "title": "Guerre civili norvegesi", "text": "Per guerre civili norvegesi (in Norvegese \"borgerkrigstida\") si intende quella serie di battaglie tra i pretendenti al trono di re di Norvegia tra il 1130 e il 1240. La lunghezza del periodo storico preso in considerazione fa spesso parlare dello stesso come l'era delle guerre civili all'interno della storia della Norvegia. I motivi delle guerre sono tuttora molto dibattuti tra gli storici. L'obiettivo delle parti in guerra era sempre quello di porre il loro candidato sul trono di Norvegia, fin dalla morte di Sigurd I di Norvegia. All'inizio degli scontri le alleanze erano mutevoli e cambiavano a seconda del nome del candidato ma, verso la fine del XII secolo, emersero due fazioni principali, conosciute come Birkebeiner e Bagler. Dopo che le due fazioni si furono riconciliate nel 1217, un sistema governativo maggiormente incentrato sulla figura del re riusc\u00ec a porre gradualmente fine alle lotte intestine. Il tentativo di ribellione di Skule B\u00e5rdsson fu definitivamente placato da Haakon IV nel 1240, anno in cui viene fatta coincidere la fine dell'era delle guerre civili.\nEventi delle guerre civili.\nAntefatti.\nIl merito dell'unificazione della Norvegia in un solo regno viene tradizionalmente assegnato ad Harald Bellachioma e alla sua vittoria nella battaglia di Hafrsfjord nell'872, ma il processo di unificazione dur\u00f2 per molti degli anni successivi a questa data prima di consolidarsi. Verso la met\u00e0 dell'XI secolo il processo sembrava essere completato. Comunque era ancora d'uso per molti regnanti condividere il comando del Regno di Norvegia; ci\u00f2 appariva come la migliore soluzione quando due o pi\u00f9 eredi si contendevano la corona e questo perch\u00e9 non esisteva una chiara e definitiva legge di successione al trono. Il principale criterio per essere considerati candidati al trono era essere discendenti di Harald Bellachioma per linea maschile e non c'era distinzione tra nascita legittima o illegittima riguardo al diritto di eredit\u00e0.\nRe Sigurd I, detto Sigurd il Crociato, condivise il comando assieme ai suoi fratelli, re Eystein I e re Olav ma dopo la morte dei fratelli egli rimase l'unico regnante e suo figlio maggiore Magnus era erede al trono ufficiale. Per\u00f2, verso la fine degli anni 1120, un uomo chiamato Harald Gillekrist giunse in Norvegia dall'Irlanda, dichiarando di essere figlio del padre di re Sigurd I, re Magnus III. Quest'ultimo aveva passato un periodo della sua vita conducendo una campagna proprio in Irlanda, e Harald Gillekrist era quindi fratello di re Sigurd. Harald prov\u00f2 la sua discendenza tramite un'ordalia, il modo pi\u00f9 comune per stabilire la verit\u00e0 su certi argomenti all'epoca, e re Sigurd lo riconobbe ufficialmente come suo fratello. Comunque Harald dovette pronunciare un giuramento secondo il quale non avrebbe rivendicato il trono di Norvegia finch\u00e9 re Sigurd o suo figlio fossero ancora in vita.\nLa successione di Sigurd I il Crociato.\nQuando Sigurd, nel 1130, mor\u00ec, Harald ruppe il suo giuramento. Il figlio maggiore di Sigurd, Magnus, venne proclamato re ma Harald rivendic\u00f2 il trono e ricevette molto supporto per la sua causa. Un accordo fu raggiunto secondo il quale sia Magnus che Harald sarebbero stati sovrani e co-reggenti. La pace, per\u00f2, dur\u00f2 pochi anni e nel 1134 iniziarono i primi scontri in campo aperto. Nel 1135 Harald sconfisse e cattur\u00f2 Magnus presso Bergen. Magnus fu reso cieco, castrato, mutilato e imprigionato in un monastero. Proprio per questo venne poi chiamato Magnus il cieco.\nNello stesso periodo, Sigurd Slembe, un altro uomo proveniente dall'Irlanda dichiar\u00f2 di essere figlio di re Magnus III, dichiarando di aver provato il fatto in un'ordalia effettuata in Danimarca. Harald Gillekrist non lo riconobbe, per\u00f2, come proprio fratello. Nel 1136 Sigurd uccise Harald nel sonno a Bergen e si dichiar\u00f2 re di Norvegia. I seguaci di Harald non lo accettarono come re e dichiararono re i due figli infanti di Harald: Sigurd Munn e Inge il Gobbo. Sigurd Slembe liber\u00f2 Magnus il Cieco dalla sua forzata vita monastica e vi si alle\u00f2. La guerra tra Sigurd Munn e Magnus il Cieco da una parte e i vecchi seguaci di Harald Gillekrist dall'altra si protrasse fino al 1139 quando Magnus e Sigurd furono sconfitti in una battaglia presso Hvaler. Magnus fu ucciso durante la battaglia mentre Sigurd Slembe fu catturato e torturato a morte.\nIl regno dei figli di Harald IV.\nFinch\u00e9 Sigurd Munn e Inge furono minorenni la condivisione dei poteri rest\u00f2 e il regno rimase in pace. Ma nel 1142, ancora una volta, arriv\u00f2 un \"figlio di re\" da ovest del Mare del Nord. Si trattava di \u00d8ystein Haraldsson figlio di Harald Gillekrist. \u00d8ystein reclamava la sua parte di eredit\u00e0 essendo fratello dei due regnanti e ottenne quindi anche lui il titolo di re e un terzo del regno. I tre fratelli regnarono insieme, apparentemente in pace, fino al 1155. Secondo quando dicono le saghe \u00d8ystein e Sigurd Munn si accordarono per deporre da re il loro fratello Inge e spartirsi la sua parte di regno. Su esortazione di sua madre, Ingrid Ragnvaldsdotter, e del lendmann Gregorius Dagsson, Inge, decise di attaccare per primo ad un incontro programmato tra i tre re a Bergen. Sigurd Munn fu attaccato e ucciso dagli uomini di Inge prima ancora che \u00d8ystein raggiungesse la citt\u00e0.\n\u00d8ystein e Inge raggiunsero quindi un flebile e poco duraturo accordo di tregua infatti i rapporti tra i due si deteriorarono in pochissimo tempo portando alla cattura e all'assassinio di \u00d8ystein in Bohusl\u00e4n nel 1157. Non vi \u00e8 la certezza che Inge avesse ordinato l'assassinio del fratello ma le conseguenze furono che i seguaci di \u00d8ystein e di Sigurd Munn non erano inclini ad accettare Inge come re. Si riunirono attorno a un nuovo pretendente al trono (\"kongsemne\"), il figlio di Sigurd Munn, Haakon Herdebrei (Haakon \"spalle-larghe\").\nQuesto sviluppo pu\u00f2 essere considerato come l'inizio di un cambiamento nella storia delle Guerre civili e di una nuova fase delle stesse. Le fazioni in guerra non erano pi\u00f9, infatti, semplicemente seguaci di un singolo pretendente al trono ma rimanevano assieme e contrapposte anche dopo la morte del pretendente stesso, eleggendone uno nuovo. Infatti Haakon Herdebrei all'epoca in cui venne dichiarato re nel 1257 aveva solamente dieci anni ma i suoi seguaci continuarono a combattere contro la fazione di Inge arrivando alla vittoria in una battaglia ad Oslo e uccidendo Inge stesso.\nMagnus V e il coinvolgimento della Chiesa.\nI seguaci di Inge seguirono la stessa linea che avevano seguito i seguaci di \u00d8ystein quattro anni prima e dopo la morte del loro pretendente al trono ne elessero uno nuovo. Era l'infante Magnus Erlingsson, che all'epoca aveva solo cinque anni, figlio di uno dei loro pi\u00f9 importanti leader, il lendmann Erling Skakke. La madre di Magnus era Kristin, la figlia di re Sigurd I il Crociato. Erling Skakke, con il titolo di jarl, era il vero e proprio capo e condottiero della fazione. L'anno dopo, nel 1162 riuscirono a sconfiggere e ad uccidere Haakon Herdebrei in una battaglia presso Sekken a Romsdalsfjord. Nel 1163 sconfissero anche un altro figlio di Sigurd Munn e pretendente al trono, Sigurd Markusfostre, il quale venne catturato e ucciso a Bergen.\nL'azione da parte della fazione di Erling Skakke nell'eleggere Magnus Erlingsson come re e loro leader era per la storia delle Guerre civili molto rivoluzionaria. Magnus, infatti, traeva la sua discendenza reale da parte di madre ed era quindi l'unico re, fino a quel momento, a non esser stato figlio di un re. Per compensare a questa mancanza, la fazione di Erling e Magnus, si alle\u00f2 con la Chiesa e introdusse un nuovo criterio nell'ordine di successione: il re doveva essere, d'ora in poi, figlio legittimo. Il loro vecchio leader, Inge Haraldsson, infatti, era l'unico dei fratelli ad essere figlio legittimo di Harald Gillekrist cos\u00ec come re Magnus Erlingsson era figlio legittimo di Erling e Kristin.\nL'alleanza con la Chiesa, che era da poco diventata molto pi\u00f9 organizzata in Norvegia con la creazione nel 1142 dell'Arcidiocesi di Nidaros, divenne un aspetto molto importante di consolidamento del potere per Erling e Magnus. Magnus fu infatti il primo re, all'et\u00e0 di sette anni, ad essere incoronato, a Bergen, con il nome di Magnus V di Norvegia. Venne anche scritta una legge di successione nella quale veniva stabilito che a regnare avrebbe dovuto essere il figlio maschio legittimo maggiore. Nel decennio successivo, la posizione di Magnus Erlingsson come re, con il vero potere nelle mani di Erling, sembr\u00f2 intoccabile. Erling aveva spietatamente eliminato qualsiasi potenziale rivale di suo figlio, si era alleato con il re di Danimarca, Valdemaro I e aveva preso per s\u00e9 l'area di Oslo con feudo personale.\nLa nascita dei Birkebeiner e re Sverre.\nNel 1174 nacque una nuova fazione, nella rivoluzione contro Magnus Erlingsson che si form\u00f2 attorno alla figura del giovane Eystein Meyla (\"\u00d8ystein M\u00f8yla\"), uno dei figli di \u00d8ystein Haraldsson. Questa fazione venne chiamata in modo dispregiativo Birkebeiner in base al pregiudizio secondo cui i Birkebeiner fossero cos\u00ec poveri da avere le scarpe fatte di corteccia di Betulla (in norreno birken significava corteccia e beiner betulla). Eystein Meyla fu, per\u00f2, ucciso dagli uomini di Erling e Magnus durante la battaglia di Re nel 1177. Dopo poco i Birkebeiner elessero Sverre Sigurdsson. Sverre era arrivato qualche tempo prima in Norvegia dalle Isole F\u00e6r \u00d8er affermando di aver scoperto di essere figlio di re Sigurd Munn. La sua pretesa al trono messa molto in discussione in quanto pochi credevano realmente alla sua presunta discendenza e anche oggi gli storici sono dubbiosi al riguardo. Comunque, una volta ottenuta la leadership della fazione Birkebeiner, divenne una figura centrale per chiunque si opponesse al potere e alla politica di Erling e Magnus.\nAlcuni storici materialisti moderni, hanno teorizzato un esempio di lotta di classe nella rivoluzione di Sverre e i Birkebeiner contro Erling e Magnus. Tuttavia, la misura in cui gli uomini di Sverre effettivamente rappresentassero gli strati pi\u00f9 poveri della popolazione rimane controversa. \u00c8 vero, infatti, che la maggior parte dei \"lendmenn\", la nobilt\u00e0 dell'epoca, fosse schierata con il re Magnus, ma \u00e8 anche vero che Sverre convinse rapidamente molti di loro a schierarsi dalla sua parte. In ogni caso, i Birkebeiner non cercarono mai di cambiare l'ordine sociale della nazione, volevano semplicemente porsi alla sommit\u00e0 della stessa.\nNel 1179, Sverre ottenne un'importante vittoria nella battaglia di Kalvskinnet, nei dintorni di Nidaros, nella quale Erling Skakke venne ucciso. Da quel momento in poi, la regione Tr\u00f8ndelag, con Nidaros al centro, divenne una roccaforte di Sverre. Re Magnus continu\u00f2 la lotta dopo la morte del padre, e rifiut\u00f2 diverse offerte da parte di Sverre di dividere il regno tra di loro. nella Sverris saga (saga di Sverre), una saga dei re scritta a partire dal 1185 dai sostenitori di Sverre, viene ampiamente descritto quanto Magnus fosse popolare tra la gente comune, rendendo la lotta di Sverre contro di lui ancora pi\u00f9 complicata. La guerra tra Sverre e Magnus impervers\u00f2 per parecchi anni finch\u00e9 Magnus ad un certo punto dovette cercare rifugio in Danimarca. La battaglia di Fimreite, una battaglia navale decisiva per la sorte della guerra, durante il 1184 nel Sognefjord, provoc\u00f2 la morte di re Magnus e la vittoria di re Sverre.\nSverre govern\u00f2 la Norvegia fino al 1202, ma non fu mai in grado di ottenere periodi di pace duraturi. La Chiesa, alleata a re Magnus ed Erling Skakke, rimase aggressiva nella sua opposizione a Sverre durante il suo regno. Nel 1190, l'arcivescovo di Nidaros, Eirik Ivarsson, lasci\u00f2 il paese, e nel 1194 ha ricevette il sostegno Papale nello scomunicare Sverre e ordinare ai restanti vescovi del Paese di unirsi a lui in esilio in Danimarca, cosa che fecero. Sverre fu, comunque, in grado di costringere uno dei suoi avversari pi\u00f9 forti, il vescovo Nikolas Arnesson di Oslo, a incoronarlo re a Bergen nel 1194. Nel 1198, papa Innocenzo III pose la Norvegia sotto interdetto. Sebbene Sverre scrisse lettere false per dimostrare che la sua scomunica fosse stata sollevata, rimase, di fatto, scomunicato fino alla sua morte avvenuta nel 1202.\nMolti pretendenti sorsero contro Sverre. Tra i pi\u00f9 importanti fu Jon Kuvlung, figlio presunto di re Inge I. Venne nominato re dai suoi sostenitore 1185 e ucciso in battaglia a Bergen nel 1188. Un altro pretendente fu Sigurd Magnusson, un figlio illegittimo di re Magnus Erlingsson, eletto per essere re nel 1193 presso la Haugathing vicino T\u00f8nsberg. Dall'et\u00e0 di 13 anni, Sigurd fu una figura centrale di guida per la sua fazione. La sua guerra per ottenere il trono si conclusi dopo la sua sconfitta e la morte nella battaglia di Florv\u00e5g vicino Ask\u00f8y, un'isola a nord di Bergen nel 1194.\nLa nascita dei Bagler.\nNel 1197, sorse la pi\u00f9 importante sfida al regno di Sverre. Molti oppositori di spicco di Sverre, tra cui il vescovo Nikolas Arnesson di Oslo, fratellastro del vecchio re Inge I, e l'arcivescovo Eirik Ivarsson si incontrarono nella piazza del mercato di Halor in Scania, in quel periodo regione della Danimarca, in cui gli ecclesiastici norvegesi se ne erano andati. Scelsero un ragazzo, Inge Magnusson, figlio presunto di re Magnus Erlingsson come leader della loro fazione ed erede al trono. Questa fazione prese il nome di Bagler, da un'antica parola norvegese che significa pastorale. La guerra tra i Bagler, con l'aperto sostegno della Chiesa, e i Birkebeiner, dur\u00f2 per il resto del regno di Sverre. I Bagler non erano in grado di deporre Sverre con le proprie forze, ma nessuno fu in grado di ottenere una vittoria decisiva contro di loro. Quando Sverre mor\u00ec per malattia, a Bergen nel 1202, fu il primo re di Norvegia a morire per cause naturali dopo re Sigurd il crociato nel 1130. Il suo ultimo atto fu quello di consigliare suo figlio legittimo, Haakon Sverresson, come erede al trono, per raggiungere un accordo con la Chiesa. Haakon divenne quindi il nuovo re per la fazione dei Birkbeiner, e, grazie a ci\u00f2, gli ecclesiastici norvegesi tornarono in Norvegia nello stesso anno, liberando il paese dall'interdetto. Privato della maggior parte del suo sostegno, il Bagler re Inge venne ucciso nello stesso anno.\nLa seconda guerra dei Bagler e l'accordo di Kvits\u00f8y.\nLa scelta di Haakon Sverreson come sovrano sembrava aver pacificato il paese intero ma egli mor\u00ec improvvisamente nel 1204. Il suo successore fu Guttorm l'infante, a cui segu\u00ec nello stesso anno Inge B\u00e5rdson come nuovo re. Da quel momento, in Danimarca, si riform\u00f2 un consistente fronte di appoggio alla fazione Bagler che scelse un altro figlio di re Magnus Erlingsson, Erling Steinvegg come loro re. I Bagler furono aiutati dal re di Danimarca, Valdemaro II, e lanciarono un'invasione della Norvegia nel 1204, prendendo il controllo della zona di Oslo. Questa seconda guerra Bagler dur\u00f2 fino al 1208. Quando Erling Steinvegg si ammal\u00f2 e mor\u00ec nel 1207, gli successe come candidato dei Bagler Philip Simonsson, un nipote del re Inge I e di Nikolas, vescovo di Oslo, e la guerra continu\u00f2 senza interruzioni. I Bagler erano pi\u00f9 forti nell'area del Fiordo di Oslo, mentre Tr\u00f8ndelag era la roccaforte dei Birkebeiner, ma battaglie e imboscate avevano luogo in tutto il paese. Alla fine, i vescovi furono in grado di negoziare un accordo tra le due parti, che venne confermato in una riunione presso Kvits\u00f8y nel 1208. L'accordo prevedeva che il re Bagler Philip Simonsson mantenesse il controllo sulla parte orientale della Norvegia, rinunciando, per\u00f2, al titolo di re e lasciando re Inge come unico sovrano del paese. Philip continu\u00f2 comunque ad atteggiarsi da re fino alla sua morte ma la pace tra Bagler e Birkebeiner dur\u00f2 fino al 1217.\nRiconciliazione tra Birkebeiner e Bagler.\nNel 1217, il re Inge B\u00e5rdsson mor\u00ec. I Birkebeiner, preoccupati di restare senza un leader in caso di un attacco da parte dei Bagler, scelsero il tredicenne Haakon Haakonsson come loro nuovo re, mentre il Jarl Skule B\u00e5rdsson divenne capo dell'esercito. Haakon Haakonsson era un figlio nato postumo di Haakon Sverresson, di cui, inizialmente, i Birkebeiner non erano a conoscenza quando Inge venne eletto il loro re nel 1204. Haakon arriv\u00f2 infatti alla corte di re Inge nel 1206 dopo esser stato salvato da alcuni guerrieri Birkebeiner dai Bagler che lo cercavano per ucciderlo. Skule era il fratello di re Inge, e aveva personali disegni sul trono per s\u00e9, tuttavia, egli si accontent\u00f2 per il momento della leadership dell'esercito, che lo rese, di fatto, l'uomo pi\u00f9 potente del regno. Quando il re Bagler Philip Simonsson mor\u00ec poco tempo dopo nello stesso anno, Skule si mosse rapidamente. Riusc\u00ec a convincere i Bagler a non eleggere un nuovo re per la loro fazione. La mossa diplomatica di Skule funzion\u00f2 e i Bagler sciolsero ufficialmente il loro partito e giurarono fedelt\u00e0 a Haakon Hakonsson, passato alla storia come Haakon IV. Elementi scontenti riguardo all'incoronazione di Haakon rimasero, e una rivolta scoppiata nella Norvegia orientale, guidata da un figlio di Erling Steinvegg, chiamato Sigurd Ribbung, si trascin\u00f2 fino al 1227. Questa guerra si concluse con la morte di Sigurd avvenuta per cause naturali. Il 1227 viene a volte considerato come l'anno della fine dell'epoca delle guerre civili norvegesi, ma, il pi\u00f9 delle volte, il termine viene esteso ad includere anche la rivolta di Skule B\u00e5rdsson nel 1239.\nL'elezione di Haakon come re nel 1217 era nata per essere una soluzione temporanea, finch\u00e9 non fosse stato possibile raggiungere un accordo permanente, e Skule senza dubbio sperava che avrebbe presto potuto conquistare il trono. Nel corso di una riunione di tutti i pi\u00f9 importanti uomini del regno a Bergen nel 1223, Skule lanci\u00f2 la sua candidatura al trono di Norvegia in opposizione ad Haakon, insieme a Sigurd Ribbung e ad altri due pretendenti. Tuttavia, l'incontro si concluse con la conferma di Haakon come re di Norvegia. Una volta che Haakon crebbe, prese gradualmente le redini del potere nelle sue mani mentre il potere di Skule diminuiva costantemente. In un tentativo di preservare la pace tra i due, Haakon spos\u00f2 la figlia di Skule, Margr\u00e9t Sk\u00falad\u00f3ttir nel 1225. Nel 1237 Skule fu nominato duca (\"hertogi\") e fu la prima volta che il titolo venne utilizzato in Norvegia. Ci\u00f2 non basto a pacificare i due e nel 1239 la loro ostilit\u00e0 sfoci\u00f2 in aperta battaglia dopo che Skule B\u00e5rdsson si autoproclam\u00f2 re. Tuttavia, nonostante egli avesse supporto nelle regioni di Tr\u00f8ndelag, Opplandene e nel Viken orientale, non pot\u00e9 resistere alla forza militare di Haakon. La rivolta si concluse dopo la morte di Skule, nel 1240, lasciando Haakon come unico e incontrastato re di Norvegia. A questa data viene solitamente fatta coincidere la fine dell'era delle guerre civili norvegesi.\nConsiderazioni sulle Guerre civili.\nConsiderazioni contemporanee.\nGuerre civili e conflitti interni tra famiglie reali erano eventi comuni nel Medioevo, in Norvegia cos\u00ec come in altri paesi d'Europa. Tuttavia, ci sono esempi di persone vissute durante lo svolgimento di questi eventi che hanno notato la particolarit\u00e0 di questo periodo, diverso da tutto ci\u00f2 che era accaduto prima di esso. Teodorico il monaco, scrisse un'opera trattante la storia della Norvegia in latino (\"Historia de Antiquitate Regum Norwagensium\") negli anni 1180. L'opera copre la storia della Norvegia tra il regno di Harald I fino alla morte di Sigurd I nel 1130. Theodoricus afferm\u00f2 che egli considerava\nLo storico Inglese William di Newburgh scrisse attorno al 1200 riguardo alla Norvegia che:\nConsiderazioni moderne.\nGli storici moderni hanno avanzato molti punti di vista e spiegazioni nei confronti delle guerre civili norvegesi. Le fonti contemporanee e le saghe, sottolineano con forza la natura personale dei conflitti: le guerre sorsero come conseguenza della lotta tra diverse persone che lottavano per il possesso del trono. Le leggi di successione poco chiare e la pratica di condivisione del potere tra diversi re contemporaneamente, diedero la possibilit\u00e0 ai conflitti personali di diventare guerre in piena regola. Recentemente, lo storico Narve Bj\u00f6rgo ha suggerito che la pratica della condivisione del potere era in realt\u00e0 un ottimo modo per governare il regno nel primo periodo dopo la sua unificazione, e che le tendenze alla centralizzazione, e al puntare su un regno unitario, furono fattori importanti per innescare le guerre. Edvard Bull ha anche sottolineato le animosit\u00e0 geografiche come una possibile causa scatenante del conflitto, sottolineando il fatto che i diversi pretendenti spesso trovavano il loro principale sostegno in alcune regioni del paese contrapposte ad altre. Altrettanto importante fu il coinvolgimento di potenze straniere tra cui i re danesi, e, in misura minore, quelli svedesi, che furono sempre pronti a dare il loro sostegno a determinate fazioni nelle guerre norvegesi, con l'obiettivo di estendere la propria influenza sulla Norvegia, in particolar modo alle regioni di Viken e al fiordo di Oslo.\nUna spiegazione molto popolare agli albori della storiografia norvegese (tra fine '800 e inizio '900) era l'idea di un conflitto tra il potere reale e l'aristocrazia (i \"lendmenn\"). Secondo questo punto di vista, di storici come Peter Andreas Munch e Gustav Storm, l'aristocrazia vedeva il re come uno strumento attraverso cui governare il Paese. Di conseguenza, sostennero sempre i re considerati deboli, ma furono sconfitti dalla forza di re Sverre. Lo stesso punto di vista viene utilizzato riguardo al coinvolgimento della Chiesa. Queste spiegazioni persero di sostegno quando divenne chiaro che i lendmenn, molto spesso, fossero equamente divisi tra le fazioni in lotta tra loro, sia prima che dopo re Sverre. Knut Helle ha sottolineato come la Chiesa, dopo la morte di Sverre, abbia costantemente lavorato per ottenere di nuovo la pace e la stabilit\u00e0 cercando di fare da intermediario tra le fazioni in lotta.\nVerso la met\u00e0 del XX secolo, il materialismo storico ha guadagnato molta popolarit\u00e0 nella storiografia norvegese. I suoi sostenitori, tra cui Edvard Bull e Andreas Holmsen, hanno cercato di analizzare le guerre civili su una base sociale ed economica. Si presume in questa teoria, che la societ\u00e0 norvegese divenne pi\u00f9 stratificata durante il XII secolo, con grandi gruppi di agricoltori autonomi che scesero allo status di agricoltori affittuari, mentre i lendmenn e la Chiesa accumularono vaste propriet\u00e0 terriere. Ci\u00f2 cre\u00f2 conflitti che trovarono uno sbocco nelle guerre civili. Vi \u00e8 anche un presupposto che alcune regioni, come parti del Tr\u00f8ndelag e le aree interne della Norvegia orientale, fossero pi\u00f9 egualitarie e quindi contrarie alle regioni con una societ\u00e0 pi\u00f9 stratificata. Questi tentativi di introdurre una forma di lotta di classe come spiegazione ai conflitti ha perso sempre pi\u00f9 terreno di recente, in quanto sembra che abbiano poco riscontro nelle fonti a disposizione. Non \u00e8 stato, infatti, possibile dimostrare empiricamente che abbia realmente avuto luogo un aumento della stratificazione della societ\u00e0 in questo periodo. Recenti studi sembrano, infatti, indicare che la stratificazione della societ\u00e0 non fosse avvenuta. Knut Helle sottolinea il progressivo rafforzamento del potere reale, per tutto il periodo delle guerre civili. Quando il periodo si concluse, il concetto di regno unitario (contrastante l'idea della condivisione del potere) era ormai pienamente accettata, vi erano i primi segnali di un'amministrazione centralizzata e il potere del re era aumentato in modo che un re forte sarebbe stato in grado di contenere divisioni di tipo sociali o geografiche senza condurre una guerra aperta. In questa prospettiva, le guerre civili possono essere viste come l'ultima fase nel processo di unificazione della Norvegia in un unico regno.\nFonti sulle Guerre civili.\nLe principali fonti per le vicende che riguardano le guerre civili sono le saghe dei re come Heimskringla, Fagrskinna e Morkinskinna che descrivono tutte il periodo fino all'anno 1177, anche se le parti del Morkinskinna ad oggi tramandate arrivano solo al 1157. Queste tre saghe furono scritte negli anni 1220 e 1230 e nel loro utilizzo come fonti storiche, si deve ricordare che esse vennero scritte dopo che fu trascorso un breve periodo dagli eventi che descrivono. Tuttavia, \u00e8 probabile che esse fossero basate su lavori precedenti, in particolare sulla saga Hryggjarstykki, scritta attorno al 1150, andata persa, ma che era a disposizione degli autori delle tre saghe citate. Anche la breve saga Agrip descrive l'epoca delle guerre civili, ma la parte tramandata fino ad oggi narra solamente degli eventi precedenti al 1136. Il periodo tra il 1177 e il 1240 (e oltre) viene trattata in dettaglio nelle saghe contemporanee: la Sverris saga (che tratta del periodo 1177-1202), la saga dei Bagler (1202-1217) e la saga di Haakon Haakonsson (1217-1263). Queste saghe furono scritte poco dopo gli eventi che descrivono. Tuttavia, dato che non si sovrappongono, ci viene data una sola versione dei fatti (con la parziale eccezione della saga dei Bagler, della quale esiste una seconda versione, riguardante il periodo 1202-1209), e tendono ad essere focalizzate principalmente sul personaggio principale della saga. Riguardo al periodo finale dell'epoca delle guerre civili si possono trovare anche alcuni documenti ufficiali. La prima lettera reale norvegese fu infatti scritta dal re Bagler Philip Simonsson.\nLista dei re e dei pretendenti al trono durante le guerre civili.\nI pretendenti al trono che si sono auto-nominati re, ma non sono elencati nella lista ufficiale dei re di Norvegia, sono scritti in \"corsivo\"."}
{"id": "4347985", "revid": "93841477", "url": "https://it.wikipedia.org/wiki?curid=4347985", "title": "Chikan", "text": " \u00e8 un termine giapponese che significa \"molestatore\", adoperato in particolare per designare un individuo di sesso maschile che palpeggia individui di sesso femminile sui mezzi pubblici. Gli atti di libidine del \"chikan\" possono andare dal semplice frottage, ovvero lo sfregamento di alcune zone del corpo su quelle della vittima, a toccamenti, sino a fotografie e videoregistrazioni a scopo parafiliaco o erotico della vittima, spesso anche delle sue parti intime (ad esempio fotografie o riprese sotto la gonna).\nPer arginare quella che sta diventando una vera e propria piaga sociale in Giappone, alcune compagnie ferroviarie, come la Linea Saiky\u014d, hanno deciso di creare appositi vagoni \"rosa\", cui \u00e8 permesso l'accesso a sole donne. Inoltre, il governo nipponico ha inasprito le sanzioni penali contro i molestatori e le corti hanno implementato tali misure di sicurezza.\nDa fenomeno molto diffuso in Giappone, \u00e8 stato ripreso come genere pornografico, sia cinematografico che dello \"hentai\" cartaceo e animato."}
{"id": "4347986", "revid": "767487", "url": "https://it.wikipedia.org/wiki?curid=4347986", "title": "Associazione Calcio Monza 1954-1955", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1954-1955.\nStagione.\nAl Monza, presieduto da Giovanni Battista Pastori per la seconda e ultima stagione, viene confermato sulla panchina Fioravante Baldi.\nLo stentato inizio di campionato con una sola vittoria ottenuta con la Salernitana (3-0), nelle prime nove giornate, convince la dirigenza a cambiare rotta ed a puntare su Carlo Alberto Quario. \nLa scossa del cambio allenatore risolleva i brianzoli che si assestano a met\u00e0 classifica e raggiungono una tranquilla salvezza. \nI migliori marcatori monzesi di questa stagione cadetta sono stati Guido Macor con sette reti e Giancarlo Forlani con sei reti."}
{"id": "4347988", "revid": "88740", "url": "https://it.wikipedia.org/wiki?curid=4347988", "title": "Solomon", "text": ""}
{"id": "4347989", "revid": "47767", "url": "https://it.wikipedia.org/wiki?curid=4347989", "title": "Shlomo", "text": ""}
{"id": "4347990", "revid": "47767", "url": "https://it.wikipedia.org/wiki?curid=4347990", "title": "S\u00fcleyman", "text": ""}
{"id": "4347991", "revid": "47767", "url": "https://it.wikipedia.org/wiki?curid=4347991", "title": "Salom\u00e3o", "text": ""}
{"id": "4347992", "revid": "47767", "url": "https://it.wikipedia.org/wiki?curid=4347992", "title": "Shelomoh", "text": ""}
{"id": "4347993", "revid": "106908", "url": "https://it.wikipedia.org/wiki?curid=4347993", "title": "Salamone", "text": ""}
{"id": "4347994", "revid": "47767", "url": "https://it.wikipedia.org/wiki?curid=4347994", "title": "Sulayman", "text": ""}
{"id": "4347995", "revid": "47767", "url": "https://it.wikipedia.org/wiki?curid=4347995", "title": "Sulaiman", "text": ""}
{"id": "4347996", "revid": "47767", "url": "https://it.wikipedia.org/wiki?curid=4347996", "title": "Suleiman", "text": ""}
{"id": "4347997", "revid": "47767", "url": "https://it.wikipedia.org/wiki?curid=4347997", "title": "Sulejman", "text": ""}
{"id": "4348000", "revid": "833604", "url": "https://it.wikipedia.org/wiki?curid=4348000", "title": "Guerre europee di religione", "text": ""}
{"id": "4348004", "revid": "124669037", "url": "https://it.wikipedia.org/wiki?curid=4348004", "title": "Michael Wiesinger", "text": ""}
{"id": "4348005", "revid": "119803797", "url": "https://it.wikipedia.org/wiki?curid=4348005", "title": "L'Apemaia va/L'Apemaia in concerto", "text": "L'Apemaia va/L'Apemaia in concerto \u00e8 il secondo singolo della cantante italiana Katia Svizzero, pubblicato nel 1980. Il disco \u00e8 la sigla della seconda serie dell'anime \"L'ape Maia\".\nDescrizione.\nIl brano \"L'Apemaia va\" \u00e8 stato scritto da Luigi Albertelli, su musica e arrangiamento di Salvatore Fabrizio. \"L'Apemaia in concerto\" \u00e8 la sigla finale della seconda serie, scritta da Enrico Vanzina, su musica di Marcello Marrocchi e Vittorio Tariciotti e arrangiamento di Gianni Mazza.\nIl disco \u00e8 stato pubblicato il 2 dicembre 1980 dalla casa discografica Cetra in una sola edizione, in formato 7\", con numero di catalogo SP 1743.\nEntrambi i brani che compongono il singolo sono stati inseriti nella compilation \"Supersigle TV vol. 5\" e in numerose altre raccolte."}
{"id": "4348007", "revid": "126257", "url": "https://it.wikipedia.org/wiki?curid=4348007", "title": "Vetture Full-Size", "text": ""}
{"id": "4348009", "revid": "126257", "url": "https://it.wikipedia.org/wiki?curid=4348009", "title": "Vetture Mid-Size", "text": ""}
{"id": "4348010", "revid": "729019", "url": "https://it.wikipedia.org/wiki?curid=4348010", "title": "Lucio Dalla e l'arte", "text": "Lucio Dalla e il cinema.\nFin dagli anni sessanta l'artista bolognese ha partecipato a numerose pellicole, spesso cantando brani del proprio repertorio. Infatti, dopo essere comparso in alcuni \"musicarelli\" tra cui, \"Questo pazzo, pazzo mondo\" \"della canzone\", di Bruno Corbucci, \"Altissima pressione\", di Enzo Trapani, \"Little Rita nel West\", con Rita Pavone e \"Quando dico che ti amo\", quest'ultimo con Tony Renis ed Enzo Jannacci, fa il suo esordio in un film d'autore. Recita infatti ne \"I sovversivi\", dei fratelli Paolo e Vittorio Taviani, storia di un gruppo di militanti del Pc entrati in crisi esistenziale proprio quando a Roma affluiscono i funerali di Palmiro Togliatti. Dalla interpreta la parte di un giovane fotografo, incarnando le inquietudini della sua stessa generazione che di li a poco avrebbe dato vita al Sessantotto. L'artista si aggiudica una candidatura come migliore attore alla Mostra di Venezia, cos\u00ec il cantautore ricorda e racconta: \u00abIl film ebbe successo, io ero in lizza per vincere la palma come miglior attore, poi per ragioni, diciamo cos\u00ec, di organizzazione politica la dettero ad un attore jugoslavo\u00bb; l'attore in questione era il belgradese Ljubi\u0161a Samard\u017ei\u0107 (alias Smoki Samardi') per il film \"Jutro\"/L'alba. Durante le riprese de \"I sovversivi\" Dalla conobbe l'attrice francese Fabienne Fabre, con cui ebbe una relazione seguita dai giornali dell'epoca\nProprio in quegli anni il cinema italiano tent\u00f2 di impadronirsi del cantante bolognese per aprirgli una strada anche nella cinematografia. \u00abDi Lucio il cinema sfrutt\u00f2 anche quelle sue peculiarit\u00e0 fisiognomiche, quella fisicit\u00e0 da creatura stralunata, buffa, cartoonesca\u00bb... peculiarit\u00e0 che si metteranno al servizio di altri film coevi come \"Questi fantasmi\", di Renato Castellani e \"Eduardo\", accanto alla coppia Sophia Loren - Vittorio Gassman. Da ricordare inoltre \"Amarsi male\", di Fernando Di Leo del 1969 e anni pi\u00f9 tardi nel 1975 \"La mazurka del barone, della santa e del fico fiorone\", di Pupi Avati con Ugo Tognazzi e Paolo Villaggio.\nSovente si \u00e8 anche cimentato nella realizzazione di colonne sonore per molti registi di fama, quali Michelangelo Antonioni, Mario Monicelli, lo stesso Pupi Avati e Michele Placido.. La sua \"Futura\", \u00e8 apparsa anche in un film americano, \"Ti amer\u00f2... fino ad ammazzarti\" del regista Lawrence Kasdan. Non solo, dunque, interprete o musicista, ma anche e soprattutto fruitore di cinema. Nella propria casa a Bologna, infatti, si fece installare un vero e proprio cinematografo. In un'intervista del 2001, in occasione dell'uscita dell'album \"Luna Matana\", Dalla afferm\u00f2: \u00abIo vivo di cinema, ho pi\u00f9 di 250 DVD. Ad esempio ho visto il gladiatore 19 volte... inoltre so esattamente a memoria, almeno i dialoghi di venti film. Altro film che ho consigliato a tutti \u00e8 \"Terminator 2\", uno degli ultimi esempi di cinema di contenuti. Amo tutto Luchino Visconti, Pier Paolo Pasolini, tutto Fellini. Mi piace parte di Antonioni e tutto il grande cinema americano, quello di John Ford per intenderci. Un film che io giudico dalla sceneggiatura perfetta \u00e8 \"Matrix\" e, infine, un altro film che ho visto cinque, sei volte \u00e8 la \"Tigre e il Dragone\"\u00bb.\nIn un'intervista pi\u00f9 recente, nel 2008, aggiunse: \u00abAmo il cinema pi\u00f9 della musica. Quando sono a Bologna, non vedo mai meno di un film al giorno, stravedo per i fratelli Coen... considero \"Satyricon\" il capolavoro di Fellini\u00bb. Nella stessa intervista confess\u00f2 il suo desiderio, in futuro, di poter dirigere personalmente una pellicola. Fu anche curatore di un cortometraggio, presentato nell'allora programma musicale \"Mister Fantasy\", condotto da Carlo Massarini, atto a presentare il singolo \"Telefonami tra vent'anni\". Da ultimo ricordiamo la sua partecipazione nel ruolo di Sancho Panza, nell'opera prima dell'artista Mimmo Paladino, \"Quijote\", presentata nella sezione \"Orizzonti\" alla sessantatreesima Mostra del cinema di Venezia, nel 2006. Sempre alla Mostra del cinema di Venezia, nel 2012, \u00e8 stato presentato, il film d'animazione di Enzo D'Al\u00f2, \"Pinocchio\", la cui canzone dei titoli e le musiche sono state composte da Lucio Dalla. Le stesse musiche del film rappresentano l'ultimo lavoro svolto dall'artista emiliano. A tre anni di distanza dalla morte del cantautore esce, nel febbraio del 2015, il docufilm dedicato all'artista bolognese dal titolo \"Senza Lucio\", per la regia di Mario Sesti. Il film viene presentato al Lumi\u00e8re per il \"festival Visioni italiane\" alla presenza dello stesso autore e della storica dell'arte, nonch\u00e9, ex collaboratrice Paola Pallottino.\nLucio Dalla e la televisione.\nLucio Dalla \u00e8 stato anche autore e interprete di alcuni programmi televisivi, dimostrando sempre un diretto feeling con il palcoscenico, a prescindere dalle varie esibizioni canore che comunque sovente accompagnavano gli spettacoli.\nDa ricordare in primis l'atto conclusivo del sodalizio, Dalla-Roversi, che nel 1976 concep\u00ec \"Il futuro dell'automobile e altre storie\", uno spettacolo teatrale che venne trasmesso nell'inverno del 1977 anche dalla Rai in sei puntate. In quell' occasione Dalla ebbe modo di presentare molti protagonisti della musica e dello spettacolo italiano, quali il duo Cochi e Renato, Edoardo Bennato, Antonello Venditti, con il quale canta una versione di \"Funicul\u00ec Funicul\u00e0\" e di duettare con Paolo Conte, dove l'avvocato astigiano, seduto al piano canta \"Onda su onda\" e \"La Topolino amaranto\", entrambe con interventi vocali di Dalla. Inoltre duetta con Roberto Benigni, Maria Monti, Gabriella Ferri, Tony Esposito, Francesco Guccini e Dario Fo, con cui improvvisa un simpatico \"Grammelot\" in inglese.\nNell'inverno del 1999 \u00e8 da ricordare la sua ospitata al programma di Morandi \"C'era un ragazzo\", di cui fu anche coautore. Nell'occasione, insieme a Eros Ramazzotti e all'amico e padrone di casa \u00e8 protagonista di una rivisitazione di \"O sole mio\", imitando, in appositi frac, i tre tenori Jos\u00e9 Carreras, Pl\u00e1cido Domingo e Luciano Pavarotti, davanti ad un pubblico divertito ed entusiasta. Dalla, comunque, ebbe modo di incontrare tutti e tre i tenori durante una puntata speciale di \"Porta a Porta\" , tenutasi a New York, nel 1998; nell'occasione Luciano Pavarotti ebbe modo di ricordare come il suo inconsueto avvicinamento alla musica pop fu dato proprio dall'incontro con il musicista emiliano che alla fine degli anni ottanta propose al tenore modenese di reinterpretare la sua celebre \"Caruso\"\nNel gennaio del 2002, debutta in prima serata, per il sabato sera di Raiuno, lo spettacolo \"La bella e la besthia\", condotto da Lucio Dalla, assieme a Sabrina Ferilli. Numerosi gli ospiti delle cinque puntate che divertiti duettano con l'artista: dagli amici Morandi e Ron a Fiorello (con cui prima improvvisa un dialogo scat, per poi cantare a due voci \"Piazza Grande\"). A seguire Zucchero Fornaciari (che si esibisce cantando \"Donne\" con Dalla al sax) e Renato Zero, con cui canta \"La sera dei miracoli\". Duetta inoltre con Gianna Nannini (\"Cosa sar\u00e0\"), Gino Paoli (\"Sapore di sale\"), Al Bano (\"O Sole Mio\" e \"Nel sole\") e Andrea Bocelli con cui canta la sua \"Caruso\". Non mancano i siparietti con celebri attori italiani tra cui Lino Banfi, Antonio Albanese (che recita un monologo accompagnato al \"sax\" da Dalla) e Carlo Verdone, con cui canta, assieme ad Eleonora Giorgi, \"L'ultima luna\" (gi\u00e0 presente, anni prima, nei titoli di testa del film \"Borotalco\"). C'\u00e8 spazio anche per i campioni sportivi, tra cui Francesco Totti e Roberto Baggio.\nBisogna infine ricordare che Dalla, ha spesso cavalcato il mondo televisivo, soprattutto come autore. Furono suoi programmi di successo quali \"Taxi\" (Raitre), \"Te voglio bene assaje\" (Raiuno) e \"Mezzanotte angeli in piazza\" (Raiuno). Nel 2003 la Rai gli offr\u00ec la direzione artistica del Festival di Sanremo, l'accordo che sembrava ormai perfezionato salt\u00f2 all'ultimo momento\nLucio Dalla e la scrittura.\nNel corso del tempo, tutt'altro che infrequenti, sono stati i casi di autori di canzoni che hanno pubblicato \"parole\", sia in prosa che in versi, anche ed esclusivamente sulla carta stampata. Basti pensare a Francesco Guccini, Roberto Vecchioni, Luciano Ligabue e Francesco Renga, solo per citarne alcuni. Non ha fatto eccezione a questa tendenza lo stesso Lucio Dalla, che nel gennaio del 2002 ha pubblicato, per la casa editrice Rizzoli, il libro \"Bella Lavita\" che raccoglie undici racconti brevi elaborati interamente dal musicista emiliano, all'epoca, alla sua prima prova da scrittore al di fuori del mondo della canzone. A proposito dell'opera, cos\u00ec si espresse l'artista ai redattori del quotidiano Il Giorno, in un'intervista del 23 gennaio 2002: \u00abNoi emiliani siamo affabulatori: gran parlatori, simpaticoni e un po' bugiardi e proprio come i personaggi di questi \u201ccorti\u201d siano nati \u201cinsieme alle canzoni\u00bb. E ancora: \u00abMan mano che i personaggi prendevano forma, li lasciavo andare per la loro strada, uscire dalla forma canzone e riempire le pagine del libro. Volevo combattere quello scrivere risicato, la sfiducia da roditori di chi non crede pi\u00f9 nell'aspetto narrativo\u00bb.\nLa vena narrativa del cantautore torner\u00e0 alla luce anni pi\u00f9 tardi, quando il 29 ottobre del 2008 pubblicher\u00e0 per Bompiani, \"Gli occhi di Lucio\". La nuova opera, scritta assieme all'attore Marco Alemanno, \u00e8 divisa in tre sezioni, di cui solo la seconda ha natura autobiografica, infatti, nell'ultima parte, sono presenti testi narrativi su Benvenuto Cellini, raccolti per omaggiare l'artista toscano del Cinquecento. I medesimi testi riprendono il filo narrativo presente nell'opera teatrale e musicale che lo stesso Dalla aveva dedicato, nei mesi precedenti, al grande orafo e letterato fiorentino. In merito alla nascita dello spettacolo e del successivo libro, Dalla, in un'intervista al periodico \"Stile Arte\", afferm\u00f2 : \u00abVentidue anni fa lessi la Vita di Cellini, e ne rimasi folgorato. Presi ad appassionarmi, ad approfondire le mie conoscenze su questo personaggio, studiandolo e documentandomi, a partire da un celebre saggio di Goethe. Cos\u00ec, quando gli organizzatori de \"Il genio fiorentino\" mi hanno chiesto di preparare lo spettacolo inaugurale dell'edizione del 2008, non ho avuto dubbi: il protagonista del mio nuovo lavoro sarebbe stato lui, Benvenuto Cellini\u00bb.\nLucio Dalla e l'universit\u00e0.\nTra le numerose attivit\u00e0 collaterali svolte dal cantautore emiliano \u00e8 da ricordare il suo impegno come docente presso la facolt\u00e0 di sociologia dell'Universit\u00e0 di Urbino Carlo Bo, presiedendo la cattedra di Tecniche e linguaggi pubblicitari. Da questa decennale esperienza (fu nominato professore ordinario nel 2002), nacque il progetto del libro \"Ges\u00f9, San Francesco, Tot\u00f2: la nebulosa della comunicazione\" (Lucio Dalla, Franco Angeli edizioni 2004). Il volume rappresenta la sintesi di un ciclo di lezioni sulla Comunicazione tenuto dal cantautore nell'anno accademico 2002/2003, dove l'autore, ha affrontato alcuni temi essenziali sulla ricerca e la comprensione delle varie tecniche di comunicazione. Ospiti delle sue lezioni sono stati, spesso, anche personaggi pubblici come Alessandro Bergonzoni, Oliviero Toscani, il drammaturgo Giampiero Solari e Davide Paolini, che hanno anche contribuito alla stesura del libro. Ad aprile 2012 avrebbe dovuto tenere un nuovo corso di lezioni sul tema della \"modernit\u00e0\", incentrato sulle pagine del sociologo Georg Simmel.\nIn veste di docente ha anche tenuto varie lezioni in altri atenei universitari, in particolar modo alla Scuola normale superiore di Pisa e all'Universit\u00e0 Cattolica del Sacro Cuore di Milano, rispettivamente nel marzo e nell'ottobre del 2006. Nella prestigiosa scuola pisana ha tenuto una lezione sulla \"concezione del tempo\", partendo da un celebre verso del poeta Costantino Kavafis: \"Restano indietro i giorni del passato\"; al Sacro Cuore ha risposto a varie domande intorno alla questione della fiducia nell'epoca dei media, tenendo una lezione agli studenti del corso di laurea in \"Teoria e tecnica delle comunicazioni mediali\". Nel panorama della canzone italiana quello di Lucio Dalla non \u00e8 certamente un caso isolato, altri colleghi hanno svolto, parallelamente alla carriera di artista, anche quella di docente universitario, basti pensare ai vari Roberto Vecchioni (gi\u00e0 professore di greco e latino nei licei), docente di Scienze della comunicazione presso l'\nUniversit\u00e0 di Pavia e a Francesco Guccini, per vent'anni ordinario di lingua italiana all'Universit\u00e0 di Bologna, presso il Dickinson College.\nLucio Dalla e la pittura.\nLucio Dalla \u00e8 stato un vero appassionato di arte. Numerose sono state, lungo la sua carriera, le frequentazioni con pittori e scultori di fama quali Michelangelo Pistoletto, Mimmo Paladino, Luigi Ontani e tanti altri. Uno dei suoi artisti preferiti era Amico Aspertini (disegnatore e scultore bolognese del Cinquecento) a cui Dalla dedic\u00f2 anche una canzone intitolata \"Amico\", la quale non \u00e8 mai stata incisa in nessun LP. La passione per l'arte port\u00f2 il cantautore emiliano a diventare un vero e proprio gallerista, infatti era proprietario della galleria d'arte NO CODE di via de' Coltelli a Bologna. Ed \u00e8 proprio all'apertura di tale spazio, nel 1998, durante un'intervista, che Dalla dichiar\u00f2 le sue varie preferenze artistiche: \u00abMi piace l'arte di tutte le epoche, in particolare amo la Transavanguardia e Caravaggio, ma anche l'Espressionismo tedesco che mi fece conoscere Franco Zeffirelli nel 1964. Rimasi folgorato e andai a Monaco di Baviera ad acquistare, con i pochi soldi dell'epoca, i primi quadri\u00bb. Inoltre, anche se non amava definirsi un collezionista, nel proprio appartamento in Via D'Azeglio a Bologna erano presenti moltissimi quadri tra cui figuravano alcuni lavori di Gustav Klimt, Andy Warhol e Amedeo Modigliani.\nInoltre nell'autunno del 2000 venne inaugurata a Roma, nel complesso del Vittoriano, una mostra di quadri (fatte di garze, olii e tele) della pittrice Domenica Regazzoni, ispirati alle canzoni di Lucio Dalla. La mostra dal titolo \"Regazzoni e Dalla - pittura, musica e poesia\", ha omaggiato, su tele dalle forme astratte e indefinite, alcune tra le pi\u00f9 celebri canzoni del cantautore quali \"L'ultima luna\", \"Caruso\", \"Come \u00e8 profondo il mare\" e molte altre. Nell'occasione Dalla ebbe modo di affermare come la musica e la pittura siano arti decisamente interscambiabili, riuscendo ad essere facilmente l'una fonte e ispirazione dell'altra e in questo senso spesso ha dichiarato: \u00abL'arte \u00e8 uno scambio vitale, molte volte guardando un'opera ho sentito l'impulso immediato a comporre una canzone. \"Come \u00e8 profondo il mare\" per esempio \u00e8 nata osservando \"La predicazione di Sant'Antonio ai pesci\" di Arnold B\u00f6cklin\u00bb. Inoltre per omaggiare l'artista, gioved\u00ec 21 giugno 2012 a Palazzo Bentivoglio (Bologna) \u00e8 stata inaugurata un'ulteriore mostra con esposte 18 opere, stampate in digitale e montate su alluminio. Ciascun artista, aderente al progetto, \u00e8 stato invitato a ispirarsi ad una delle canzoni del cantautore bolognese. Le opere sono rimaste esposte al pubblico per tutta l'estate, fino al 30 settembre. Il 26 gennaio 2013 nell'ambito di Arte Fiera \u00e8 stata inaugurata l'ombra di Lucio Dalla, tributo dell'artista trevigiano Mario Martinelli. L'opera, installata sul muro accanto al balcone della sua abitazione a Bologna, lo rappresenta come un graffito plastico, mentre suona il sax, circondato dal volo dei gabbiani delle Isole Tremiti."}
{"id": "4348019", "revid": "287204", "url": "https://it.wikipedia.org/wiki?curid=4348019", "title": "Cecile Corbel", "text": ""}
{"id": "4348020", "revid": "287204", "url": "https://it.wikipedia.org/wiki?curid=4348020", "title": "Modo Hockey", "text": "Il Modo Hockey, talvolta riportato MODO in maiuscolo, \u00e8 un club di hockey su ghiaccio con sede a \u00d6rnsk\u00f6ldsvik, in Svezia. Gioca in Svenska Hockeyligan, il massimo campionato svedese.\nGli incontri interni sono disputati presso il Fj\u00e4llr\u00e4ven Center."}
{"id": "4348021", "revid": "70217", "url": "https://it.wikipedia.org/wiki?curid=4348021", "title": "Libano all'Eurovision Song Contest", "text": ""}
{"id": "4348024", "revid": "1718925", "url": "https://it.wikipedia.org/wiki?curid=4348024", "title": "Carlo Pulcrano", "text": "Biografia.\nNacque ad Acerra il 18 febbraio 1818 da Pasquale Pulcrano (che all'epoca era il sindaco della citt\u00e0) e Orsola Muti.\nLaureatosi in giurisprudenza all'Universit\u00e0 di Napoli il 25 aprile 1837, intraprese presto la sua carriera nella Amministrazione provinciale del Regno delle Due Sicilie, iniziando il suo servizio quale relatore presso la Consulta generale del Regno. Fu sottointendente di Penne (Intendenza del Primo Abruzzo Ultra) e successivamente segretario generale dell'Intendenza di Molise. Rimase in servizio anche nell'Amministrazione del Regno d'Italia: fu sottoprefetto del circondario di Sant'Angelo dei Lombardi in provincia di Benevento e successivamente fu consigliere di prefettura e poi prefetto di Benevento: qui intraprese delle misure per contrastare il brigantaggio dopo l'unit\u00e0 d'Italia. Lasci\u00f2 il servizio nel 1878.\nFu deputato alla Camera dei deputati del Regno d'Italia nella XIII e nella XIV legislatura, dal 1879 al 1882 per il collegio di Acerra; appartenne alla sinistra storica (di cui furono espressione i governi Cairoli e Depretis) votando contro provvedimenti di aggravio fiscale.\nSpos\u00f2 nel 1847 Clementina Daula, il cui padre Carlo aveva partecipato ai moti carbonari del 1820 e per tale motivo era stato condannato dalla Gran Corte \u201cai ferri per anni venticinque\u201d. Fu cognato dello storico acerrano Gaetano Caporale (1815-1899), avendone l'illustre studioso sposato la sorella Filomena.\nRicevette le onorificenze di cavaliere della corona d'Italia, della croce dei santi Maurizio e Lazzaro, di ufficiale e di commendatore.\nMor\u00ec ad Acerra il 12 giugno 1901."}
{"id": "4348036", "revid": "767487", "url": "https://it.wikipedia.org/wiki?curid=4348036", "title": "Tyrant Fear", "text": "Tyrant Fear \u00e8 un film muto del 1918 diretto da Roy William Neill, prodotto con la supervisione di Thomas H. Ince.\nTrama.\nNella cittadina canadese di Beaulieu, Allaine Grandet viene venduta come moglie a un brutale cacciatore, Jules Latour, che la tratta tanto crudelmente da indurla a odiare e ad aver paura di tutti gli uomini. Le ossessioni della donna trovano un'ulteriore conferma quando Jules, avendola persa al gioco, la cede a Dermot, il padrone di un saloon che la costringe a danzare nel locale. Qui, Allaine fa amicizia con il pianista, Harley Dane. Attraverso la sua amicizia e l'amore che nasce tra di loro, Dane riacquista il rispetto di s\u00e9 che aveva perduto.\nMa non c'\u00e8 pace per Allaine, insidiata da Dermot. Per difendersi, la donna gli spara e lo colpisce a un braccio. Intanto, il marito che si era messo in strada per riprenderla, viene sorpreso da una tempesta di neve che gli fa perdere la strada. Allaine e Dane trovano il suo corpo assiderato: decidono allora di lasciare Beaulieu per sempre, alla ricerca di una nuova vita pi\u00f9 felice lontano da l\u00ec.\nProduzione.\nIl film fu prodotto dalla Thomas H. Ince Corporation. Venne girato in California, al Big Bear Lake, nella Big Bear Valley, nella San Bernardino National Forest.\nDistribuzione.\nDistribuito dalla Famous Players-Lasky Corporation e dalla Paramount Pictures, usc\u00ec nelle sale cinematografiche USA il 29 aprile 1918. Copia della pellicola viene conservata negli archivi della Library of Congress."}
{"id": "4348040", "revid": "960795", "url": "https://it.wikipedia.org/wiki?curid=4348040", "title": "C\u00e9cile Corbel", "text": "\u00c8 autrice di diversi album tra cui la colonna sonora del film \"Arrietty - Il mondo segreto sotto il pavimento\" per lo Studio Ghibli. \u00c8 la moglie di Simon Caby.\nBiografia.\nPrimi anni.\nC\u00e9cile Corbel nasce nel 1980 a Pont-Croix in Bretagna nel dipartimento del Finist\u00e8re. Scopre l'arpa celtica da adolescente, durante un concerto dell'arpista greca Elisa Vellia a Capo Sizun. A 18 anni, dopo aver ottenuto il diploma in maturit\u00e0 scientifica, si trasferisce a Parigi per studiare nell'\u00c9cole du Louvre e qui consegue un master in archeologia. Ha fatto il suo debutto suonando in pub e strade della capitale, la prima volta nel 2002 nel pub Ti Jos.\nDebutto professionale.\nNel 2005, ha pubblicato le sue prime 6 tracce, per poi firmare un contratto con l'etichetta Keltia con la quale ha pubblicato nel 2006 il suo primo album, Songbook vol 1, che comprende arie bretoni, gallesi e irlandesi. Cominci\u00f2 una tourn\u00e9e anche all'estero, e ad Adelaide nel 2006 ha condiviso il palco con Yann Tiersen ed i Matmatah. Apr\u00ec il concerto di Alan Stivell a Reims. Nel 2008 compose i primi 10 brani dei 12 pezzi che compongono l'album \"Songbook vol 2\".\nNel 2009 ha partecipato all' opera rock \"Anne de Bretagne\" del cantautore Alan Simons, che la scelse nel ruolo della protagonista dopo aver incontrato qualche difficolt\u00e0 nel trovare l'interprete adatta. In questo progetto, Corbel \u00e8 stata coinvolta insieme ad altri musicisti, quali Tri Yann e i Fairport Convention, un gruppo musicale folk britannico. La prima si \u00e8 tenuta a fine giugno 2009, presso il Castello dei Duchi di Bretagna a Nantes.\nLavoro con lo Studio Ghibli.\nIn occasione della pubblicazione del suo album \"Songbook vol. 2\", C\u00e9cile Corbel ne invia una copia presso lo Studio Ghibli, per esprimere il proprio apprezzamento ai maestri giapponesi, fonte d'ispirazione per lei. La copia giunge a Toshio Suzuki, il produttore del film-anime \"Arrietty - Il mondo segreto sotto il pavimento\", proprio mentre la produzione \u00e8 in cerca di una colonna sonora.\nIl 16 dicembre 2009, lo Studio Ghibli annuncia ufficialmente che C\u00e9cile Corbel sarebbe stata la coautrice e cantante della colonna sonora dell'anime. Quella con la Corbel \u00e8 stata la prima partecipazione di un artista straniero alla colonna sonora di un film dello Studio. Partecipazione che \u00e8 stata dapprima limitata a una sola canzone, e poi gradualmente estesa a diversi brani per raggiungere infine l'intera colonna sonora. I pezzi, di ispirazione bretone e orientale, sono stati registrati a Parigi."}
{"id": "4348041", "revid": "322321", "url": "https://it.wikipedia.org/wiki?curid=4348041", "title": "Angelo Fasolo", "text": "Biografia.\nNacque a Chioggia nel 1426 da una famiglia cittadinesca veneziana. Sia il fratello Andrea che il nipote Francesco svolsero una prestigiosa carriera di funzionari al servizio della Serenissima.\nIl 16 febbraio 1457 fu eletto vescovo di Cattaro.\nIl 7 novembre 1459 fu trasferito alla sede vescovile di Modone.\nIl 16 settembre 1464 fu nominato vescovo di Feltre.\nNel 1487 stabil\u00ec, con decreto \"rigoroso\", che il clero \"obbligato al coro nella chiesa cattedrale\" dovesse recitare il mattutino all'aurora.\nFu anche tesoriere della Camera apostolica.\nIntrattenne rapporti con l'umanista Pomponio Leto che, in occasione della congiura contro papa Paolo II, \"dichiar\u00f2 che a Roma non accettava come giudice delle sue azioni altri che il vescovo di Feltre\".\nMor\u00ec nel 1490."}
{"id": "4348042", "revid": "984922", "url": "https://it.wikipedia.org/wiki?curid=4348042", "title": "Johnston (Iowa)", "text": "Johnston \u00e8 una citt\u00e0 nella Contea di Polk, nello Stato dello Iowa degli Stati Uniti d'America;"}
{"id": "4348045", "revid": "124123", "url": "https://it.wikipedia.org/wiki?curid=4348045", "title": "Morti nel 2013", "text": ""}
{"id": "4348053", "revid": "1305887", "url": "https://it.wikipedia.org/wiki?curid=4348053", "title": "Daitan III/Futuromania", "text": "Daitan III/Futuromania \u00e8 un singolo discografico del gruppo I Micronauti, pubblicato dalla Fonit Cetra nel 1980.\nIl brano \"Daitan III\" era la sigla dell'anime \"Daitarn III\", scritto da Luigi Albertelli su musica e arrangiamento di Vince Tempera. \u00c8 cantato da Giancarlo Balestra, membro del gruppo Fratelli Balestra, che partecipano ai cori.\nIl brano \"Futuromania\" \u00e8 ispirato alla serie, scritto da Luigi Albertelli su musica e arrangiamento di Vince Tempera.\nTracce.\nLato A\nLato B\nEdizioni.\nEntrambi i brani sono stati inseriti nella compilation \"Supersigle TV vol. 4\" e in numerose raccolte."}
{"id": "4348055", "revid": "767487", "url": "https://it.wikipedia.org/wiki?curid=4348055", "title": "Puppy Love (film 1919)", "text": "Puppy Love \u00e8 un film muto del 1919 diretto da Roy William Neill.\nTrama.\nLa sedicenne Gloria O'Connell si innamora di James Oliver, il ragazzo della porta accanto. Ma i genitori li dividono: mentre Gloria va a vivere in una cittadina insieme a tre zie zitelle, James intraprende la carriera di giornalista. Uno dei suoi primi servizi sar\u00e0 proprio quello dedicato alla vita della piccola citt\u00e0 e alla sua numerosa popolazione di vecchie signorine. Hippo Harger, giovane ciccione, fa la corte a Gloria e James finisce per sfidarlo. Le zie, quando leggono l'articolo del ragazzo, indignate cacciano l'autore. Gloria, in un impeto di sdegno, decide di sposare Hippo. Viene fermata da James che la raggiunge davanti al giudice di pace. Ottenuta la benedizione dei genitori, i due giovani possono ora vivere la loro storia d'amore.\nProduzione.\nIl film fu prodotto dalla Famous Players-Lasky Corporation e dalla Selznick Pictures Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 24 gennaio 1919 con il numero LP13338.\nDistribuito dalla Famous Players-Lasky Corporation, usc\u00ec nelle sale cinematografiche statunitensi il 2 marzo 1919."}
{"id": "4348058", "revid": "92723", "url": "https://it.wikipedia.org/wiki?curid=4348058", "title": "Matteo Jacuzio", "text": "Biografia.\nDiscendeva da antica e nobile famiglia di origine partenopea stabilitasi in Forino intorno al XVI secolo. Fu monaco benedettino, prelato domestico del papa e due volte Abate Generale di Montevergine, dal 24 aprile 1763 al 1766 e dal 6 agosto 1775 al 1778. Pubblic\u00f2 numerose opere di contenuto storico e religioso tra le quali ebbe particolare importanza il \"Brevilogio della cronica ed istoria dell'insigne santuario reale di Montevergine\". "}
{"id": "4348065", "revid": "599013", "url": "https://it.wikipedia.org/wiki?curid=4348065", "title": "The Silver King", "text": ""}
{"id": "4348072", "revid": "256896", "url": "https://it.wikipedia.org/wiki?curid=4348072", "title": "Gennas Serapis", "text": ""}
{"id": "4348075", "revid": "767487", "url": "https://it.wikipedia.org/wiki?curid=4348075", "title": "Flare-Up Sal", "text": "Flare-Up Sal \u00e8 un film muto del 1918 diretto da Roy William Neill con la supervisione di Thomas H. Ince. Il nome del regista appare anche come attore del film che aveva come interpreti principali Dorothy Dalton, Thurston Hall e William Conklin.\nTrama.\nAl tempo della febbre dell'oro in California, Sally Jo accetta di esibirsi come ballerina in un saloon per minatori per cercare di ripagare i debiti contratti da suo padre, giocatore d'azzardo sfortunato. Dotata di un fiero temperamento, si guadagna presto il nomignolo di \"Flare-Up\" Sal, mentre il suo nome passa di bocca in bocca, dandole fama di donna forte e affascinante. Il bandito Red Rider, che ha tanto sentito parlare di lei, si sente spinto a volerla incontrare. Non potendo presentarsi nelle sue vere vesti, si fa passare per il nuovo pastore atteso in citt\u00e0. Sally si innamora subito del falso ministro, suscitando la gelosia di Dandy Dave Hammond, il proprietario del saloon. I due uomini, rivali in amore, scendono alle vie di fatto e combattono uno contro l'altro per Sally. Durante la lotta, il locale va in fiamme costringendo la ragazza e il bandito a cercare scampo fuggendo da una finestra. Red Rider, prima di lasciare per sempre la citt\u00e0 con la sua donna, lascia una consistente somma al vero pastore, in modo che questi possa costruire una chiesa.\nProduzione.\nIl film fu prodotto dalla Thomas H. Ince Corporation con il titolo di lavorazione (\"\"Flare Up Sal\" of Jimtown\"). John Stumar firma come direttore della fotografia; come suoi assistenti appaiono i nomi di George Barnes e Ernest Haller.\nDistribuzione.\nIl copyright del film, richiesto dalla Thomas H. Ince Corp., fu registrato il 4 gennaio 1918 con il numero LP11955.\nDistribuito dalla Famous Players-Lasky Corporation e presentato da Thomas H. Ince, il film usc\u00ec nelle sale cinematografiche statunitensi il 27 gennaio 1918.\nCopia della pellicola viene conservata negli archivi della Library of Congress"}
{"id": "4348079", "revid": "287204", "url": "https://it.wikipedia.org/wiki?curid=4348079", "title": "Antonio Carafa", "text": ""}
{"id": "4348081", "revid": "123701879", "url": "https://it.wikipedia.org/wiki?curid=4348081", "title": "Antonio Carafa (cardinale)", "text": "Biografia.\nImparentato con papa Paolo IV, all'et\u00e0 di 15 anni venne a Roma alla corte papale, ebbe il titolo di cameriere segreto e, assieme al parente Alfonso Carafa, fu affidato alle cure del cardinale Guglielmo Sirleto il quale gli forn\u00ec una solida cultura umanistica. Non si interess\u00f2 alla politica. Nominato canonico di San Pietro nel 1558, cadde anch'egli in disgrazia come i suoi parenti, ma pot\u00e9 rimanere a Roma quando gli altri Carafa vennero scacciati da Paolo IV (27 gennaio 1559). Perseguitato dal nuovo papa Pio IV, si rifugi\u00f2 prima a Napoli e poi a Montefalcone nel Sannio, e si dedic\u00f2 agli studi teologici e giuridici.\nFu riabilitato dal pontefice successivo, Pio V eletto nel 1566: richiamato a Roma, il 24 marzo 1568 fu nominato cardinale. Poco incline alla politica, si dedic\u00f2 soprattutto allo studio dei problemi dottrinali ed esegetici. Nel 1586 fu nominato prefetto della \"Congregatio Interpretum Concilii Tridentini\" avente il compito di divulgare le prescrizioni e le direttive del Concilio di Trento. Si interess\u00f2 inoltre dei rapporti con le chiese cattoliche non di rito latino (protesse la Chiesa caldea e i Maroniti) e, soprattutto, di fornire edizioni critiche dei testi della Chiesa; fu quindi membro delle commissioni sul \"Decretum Gratiani\" (1566), sulla \"Vulgata\" (1569), sulla \"Septuaginta\" e sulle \"Decretali\" (1580) \"Atti dei Concilii\" 1583. Fu protettore della \"Biblioteca Apostolica Vaticana\", a cui lasci\u00f2 un notevole numero di codici greci e latini. Fece inoltre restaurare a sue spese la basilica dei Santi Giovanni e Paolo a Roma."}
{"id": "4348093", "revid": "82120446", "url": "https://it.wikipedia.org/wiki?curid=4348093", "title": "Joseph L. Brady", "text": "Fu fra i pionieri dell'uso dei calcolatori elettronici per l'individuazione delle orbite. In particolare dedic\u00f2 molti anni della propria carriera a verificare i parametri orbitali della cometa di Halley, ottenendo infine un modello capace di raccordare le osservazioni storiche a partire dal 2647 a.C. e dare una previsione del perielio del passaggio del 1986 che si dimostr\u00f2 affetta da un errore di pochi secondi d'arco.\nNei suoi calcoli Brady aveva introdotto la presenza di un'ulteriore forza agente sulla cometa, oltre a quella gravitazionale del Sole e dei nove pianeti allora noti, che consider\u00f2 potesse essere dovuta al Pianeta X. Le ricerche di tale pianeta si dimostrarono tuttavia infruttose e studi successivi attribuirono invece ai getti di materiale dal corpo del nucleo durante le fasi di prossimit\u00e0 al perielio, la causa delle variazioni dei parametri orbitali della cometa.\nIl Minor Planet Center gli accredita la scoperta dell'asteroide 2739 Taguacipa effettuata il 17 ottobre 1952."}
{"id": "4348094", "revid": "363629", "url": "https://it.wikipedia.org/wiki?curid=4348094", "title": "Cumulative Illness Rating Scale", "text": "La Cumulative Illness Rating Scale (chiamata anche scala di comorbidit\u00e0 oppure indice di comorbit\u00e0 o pi\u00f9 semplicemente abbreviata con la sigla CIRS) \u00e8 uno strumento standardizzato utilizzato in ambito geriatrico per misurare nel modo pi\u00f9 oggettivo possibile la salute dell'anziano. Lo strumento \u00e8 di tipo clinico e richiede che il medico valuti e misuri la severit\u00e0 clinica e funzionale di 14 categorie di malattie.\nPer ognuna di queste patologie deve essere definito un valore di gravit\u00e0, basandosi sulla storia clinica, l'esame obiettivo e la sintomatologia dichiarata dal paziente.\nLa scala prevede un punteggio cumulativo, che pu\u00f2 variare da 0 a 56. Secondo i suoi sviluppatori, il punteggio massimo non \u00e8 compatibile con la vita del paziente.\nIl punteggio CIRS, quando siano attentamente selezionate e considerate tutte le fonti di informazioni mediche, si \u00e8 rivelato una misura precisa e valida dello stato di salute e delle malattie fisiche dell'anziano ed ha una vasta applicabilit\u00e0 anche nel campo della ricerca geriatrica.\nStoria.\nLa scala fu introdotta da Linn nel 1968 e successivamente modificata da Miller per adattarla all'ambito geriatrico (chiamata in questo caso CIRS-G).\nItem e punteggi.\n1: assente; 2: lieve; 3: moderato; 4: grave; 5: molto grave"}
{"id": "4348096", "revid": "287204", "url": "https://it.wikipedia.org/wiki?curid=4348096", "title": "161315 de Shalit", "text": "161315 de Shalit \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,5417473\u00a0UA e da un'eccentricit\u00e0 di 0,2369183, inclinata di 4,84180\u00b0 rispetto all'eclittica.\nL'asteroide, scoperto presso l'osservatorio Wise in Israele, \u00e8 dedicato al fisico israeliano Amos de Shalit."}
{"id": "4348097", "revid": "37401", "url": "https://it.wikipedia.org/wiki?curid=4348097", "title": "Infissi", "text": ""}
{"id": "4348102", "revid": "179521", "url": "https://it.wikipedia.org/wiki?curid=4348102", "title": "Manuel Feller", "text": "Biografia.\nManuel Feller, originario di Fieberbrunn e attivo in gare FIS dal dicembre del 2007, ha esordito in Coppa Europa il 14 gennaio 2010 partecipando alla discesa libera tenutasi sulle nevi di Innsbruck Patscherkofel e giungendo 81\u00ba. L'11 novembre 2012 ha debuttato in Coppa del Mondo a Levi, non riuscendo a qualificarsi per la seconda manche dello slalom speciale in programma; un mese dopo, il 12 dicembre, ha conquistato nella stessa specialit\u00e0 a Obereggen di Nova Ponente la sua prima vittoria in Coppa Europa, nonch\u00e9 primo podio, precedendo l'italiano Stefano Gross e lo svizzero Markus Vogel.\nNel febbraio 2013 ai Mondiali juniores del Qu\u00e9bec ha conquistato la medaglia d'oro nello slalom speciale. Ai Mondiali di Sankt Moritz 2017, suo esordio iridato, ha conquistato la medaglia d'argento in slalom speciale, alle spalle del connazionale Marcel Hirscher; nella stessa manifestazione ha partecipato allo slalom gigante, senza completare la prova. Il 28 gennaio 2018 ha ottenuto in slalom gigante a Garmisch-Partenkirchen il suo primo podio in Coppa del Mondo (2\u00ba) e ai successivi XXIII Giochi olimpici invernali di , sua prima presenza olimpica, ha vinto la medaglia d'argento nella gara a squadre, si \u00e8 classificato 15\u00ba nello slalom speciale e non ha completato lo slalom gigante; l'anno successivo ai Mondiali di \u00c5re \u00e8 stato 15\u00ba nello slalom gigante e 6\u00ba nello slalom speciale. Il 16 gennaio 2021 ha conquistato la prima vittoria in Coppa del Mondo, a Flachau in slalom speciale, e ai successivi Mondiali di Cortina d'Ampezzo 2021 non ha completato slalom gigante e slalom speciale. L'anno dopo ai XXIV Giochi olimpici invernali di non ha completato n\u00e9 lo slalom gigante n\u00e9 lo slalom speciale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante\nSL = slalom speciale"}
{"id": "4348105", "revid": "767487", "url": "https://it.wikipedia.org/wiki?curid=4348105", "title": "P\u0113teris Lauks", "text": "Carriera da calciatore.\nClub.\nDopo aver militato nell'Amatieris per oltre 10 anni \u00e8 passato all'RFK Riga nel 1934; con tale club \u00e8 rimasto (salvo la parentesi dell'invasione sovietica) fino alla fine della carriera nel 1944, vincendo tre campionati e due coppe di Lettonia.\nNazionale.\n\u00c8 stato convocato ai Giochi Olimpici di Parigi 1924, senza per altro scendere in campo e senza aver nemmeno raggiunto la Francia.\nL'esordio in nazionale \u00e8 avvenuto il 21 agosto 1926 nell'amichevole contro la Lituania: la sua partita dur\u00f2 solo 30 minuti, venendo sostituito da Egons Feldbergs. Al suo terzo incontro fu protagonista di un autogol contro la Finlandia. Dopo quell'episodio non fu chiamato in nazionale per quasi 8 anni, fino al passaggio all'RFK.\nIn seguito divenne un perno della nazionale, tanto da disputare 35 incontri in 5 anni, tra i quali lo storico ultimo incontro della sua nazionale nel 1940, prima della perdita dell'indipendenza.\nIn nazionale ha totalizzato 38 presenze, senza mettere a segno reti, ma vincendo due Coppe del Baltico."}
{"id": "4348117", "revid": "263989", "url": "https://it.wikipedia.org/wiki?curid=4348117", "title": "MODO Hockey", "text": ""}
{"id": "4348130", "revid": "55101201", "url": "https://it.wikipedia.org/wiki?curid=4348130", "title": "Macedonia ai Giochi della XXX Olimpiade", "text": ""}
{"id": "4348146", "revid": "599013", "url": "https://it.wikipedia.org/wiki?curid=4348146", "title": "Alessandro Curotto", "text": "Carriera.\nCresciuto nell'Entella, nel 1935 passa allo Spezia con cui conquista la promozione in Serie B al termine della stagione 1935-1936; dopo il debutto in Serie B avvenuto nel 1936-1937 disputa tre campionati cadetti per un totale di 61 presenze, prima della retrocessione in Serie C avvenuta nel 1939."}
{"id": "4348147", "revid": "767487", "url": "https://it.wikipedia.org/wiki?curid=4348147", "title": "Vincenzo Lumia", "text": "Carriera.\nDopo gli esordi con il Tommaso Gargallo Siracusa, debutta in Serie B con il Bari nella stagione 1930-1931 e l'anno seguente torna al Siracusa.\nSuccessivamente passa al Messina, militando in Serie B a partire dalla stagione 1932-1933; impiegato inizialmente come attaccante e poi come centrocampista, disputa in totale sei campionati cadetti per un totale di 152 presenze e 23 reti.\nGioca infine per altri due anni nel Varese."}
{"id": "4348149", "revid": "287204", "url": "https://it.wikipedia.org/wiki?curid=4348149", "title": "Grecia ai Giochi della XXX Olimpiade", "text": "La Grecia ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 27\u00aa partecipazione degli atleti greci ai giochi olimpici estivi.\nGli atleti della delegazione greca sono stati 103 (65 uomini e 38 donne), in 19 discipline. Alla cerimonia di apertura il portabandiera \u00e8 stato il taekwondoka Alexandros Nikolaidis, mentre il portabandiera della cerimonia di chiusura \u00e8 stato il nuotatore Spyrid\u014dn Gianni\u014dt\u012bs.\nLa Grecia ha ottenuto un totale di 2 medaglie (2 bronzi).\nNuoto e sport acquatici.\nPallanuoto.\nMaschile.\nRosa\nFase a gironi - Gruppo A\nBeach volley/Pallavolo.\nBeach volley.\nFemminile.\nRosa\nFase a gironi - Girone B\n Eliminata - Posizione nella classifica finale: 19\u00ba posto pari merito con le coppie di , , , e con entrambe le coppie dei ."}
{"id": "4348150", "revid": "767487", "url": "https://it.wikipedia.org/wiki?curid=4348150", "title": "J\u0101nis Roz\u012btis", "text": "Carriera da calciatore.\nClub.\nHa iniziato la carriera nell'RFK Riga, dove ha giocato tra il 1932 e il 1936, vincendo due campionati lettoni; in seguito \u00e8 passato al VEF, dove \u00e8 rimasto fino all'invasione sovietica..\nNazionale.\nL'esordio in nazionale \u00e8 avvenuto il 10 giugno 1934 nell'amichevole contro la Lituania, entrando all'inizio del secondo tempo al posto di \u0112riks Raisters. Al suo quinto incontro realizz\u00f2 la sua prima rete contro l'Estonia. In seguito segn\u00f2 anche una doppietta contro la Polonia.\nIn nazionale ha totalizzato 26 presenze, segnando 7 reti e vincendo una Coppa del Baltico."}
{"id": "4348151", "revid": "767487", "url": "https://it.wikipedia.org/wiki?curid=4348151", "title": "Paul Deneau Trophy", "text": "Il Paul Deneau Trophy \u00e8 stato un trofeo annuale assegnato al giocatore pi\u00f9 corretto e sportivo della World Hockey Association. Il trofeo fu chiamato in onore di Paul Deneau, fondatore della franchigia dei Dayton Aeros."}
{"id": "4348161", "revid": "767487", "url": "https://it.wikipedia.org/wiki?curid=4348161", "title": "Howard Baldwin Trophy", "text": "L'Howard Baldwin Trophy \u00e8 stato un trofeo annuale assegnato al migliore allenatore della World Hockey Association. Il trofeo fu chiamato in onore di Howard Baldwin, cofondatore della franchigia dei New England Whalers. Dalla stagione 1974-75 assunse la denominazione Robert Schmertz Memorial Trophy, anch'egli proprietario dei Whalers."}
{"id": "4348164", "revid": "179521", "url": "https://it.wikipedia.org/wiki?curid=4348164", "title": "Dave Ryding", "text": "Biografia.\nStagioni 2003-2012.\nRyding ha debuttato in gara valide ai fini del punteggio FIS il 15 aprile 2003 a Puy-Saint-Vincent, giungendo 9\u00ba in slalom gigante; ha esordito in in Coppa Europa il 20 dicembre 2007 ad Altenmarkt-Zauchensee, piazzandosi 78\u00ba in discesa libera, in Coppa del Mondo il 21 dicembre 2009 in slalom speciale in Alta Badia, senza concludere la prima manche, e ai Campionati mondiali a Val-d'Is\u00e8re 2009, dove si \u00e8 classificato 41\u00ba nello slalom gigante e non ha concluso lo slalom speciale.\nL'anno seguente \u00e8 stato convocato per i XXI Giochi olimpici invernali di , suo debutto olimpico, dove ha chiuso 47\u00ba nello slalom gigante e 27\u00ba nello slalom speciale. Nel 2011 ha preso parte ai Mondiali di Garmisch-Partenkirchen, piazzandosi 39\u00ba nello slalom gigante e non concludendo lo slalom speciale.\nStagioni 2013-2022.\nHa conquistato il suo primo podio in Coppa Europa a San Vigilio di Marebbe nello slalom parallelo del 15 dicembre 2012, vinto del francese Gabriel Rivas davanti all'austriaco Manuel Wieser; in quella stessa stagione 2012-2013 in Coppa Europa Ryding ha vinto la classifica di slalom speciale. Sempre nel 2013 ha parteciapto ai Mondiali di Schladming, non concludendo lo slalom speciale, e ha ottenuto la prima vittoria nel circuito continentale, nello slalom speciale disputato a Pozza di Fassa il 15 dicembre. Ai XXII Giochi olimpici invernali di si \u00e8 classificato 17\u00ba nello slalom speciale, mentre ai Mondiali di Vail/Beaver Creek 2015 non ha completato lo slalom speciale.\nHa ottenuto il primo podio in Coppa del Mondo piazzandosi 2\u00ba nello slalom speciale disputato a Kitzb\u00fchel il 22 gennaio 2017; ai successivi Mondiali di Sankt Moritz 2017 si \u00e8 classificato 11\u00ba nello slalom speciale e ai XXIII Giochi olimpici invernali di si \u00e8 piazzato 9\u00ba nello slalom speciale e 5\u00ba nella gara a squadre. L'anno dopo ai Mondiali di \u00c5re 2019 \u00e8 stato 9\u00ba nello slalom speciale e 9\u00ba nella gara a squadre, mentre a quelli di Cortina d'Ampezzo 2021 non ha completato lo slalom speciale; il 22 gennaio 2022 ha vinto la sua prima gara di Coppa del Mondo imponendosi nello slalom speciale della Ganslern di Kitzb\u00fchel e divenendo cos\u00ec il primo britannico a salire sul gradino pi\u00f9 alto del podio nel massimo circuito internazionale e l'atleta pi\u00f9 anziano a vincere in slalom speciale, primato fino ad allora detenuto dallo svedese Andr\u00e9 Myhrer; ai successivi XXIV Giochi olimpici invernali di si \u00e8 classificato 13\u00ba nello slalom speciale.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "4348168", "revid": "767487", "url": "https://it.wikipedia.org/wiki?curid=4348168", "title": "WHA Playoff MVP", "text": "Il WHA Playoff MVP \u00e8 stato un trofeo annuale assegnato al miglior miglior giocatore al termine dei playoff della World Hockey Association. Tale premio non fu assegnato nelle prime due stagioni di esistenza della lega."}
{"id": "4348172", "revid": "23390", "url": "https://it.wikipedia.org/wiki?curid=4348172", "title": "Delitto di Giarre", "text": "Il delitto di Giarre \u00e8 un duplice omicidio commesso il 31 ottobre 1980 a Giarre (in provincia di Catania); divenne fondamentale nella storia del movimento di liberazione omosessuale italiano in quanto port\u00f2 alla fondazione del primo circolo Arcigay.\nStoria.\nIl 31 ottobre 1980 due giovani, Giorgio Agatino Giammona di 25 anni e Antonio Galatola di 15, scomparsi da casa due settimane prima, furono trovati morti, mano nella mano, uccisi da un colpo di pistola ciascuno alla testa.\nTutti conoscevano i due ragazzi, che nel paese venivano chiamati \u00ab\"i ziti\"\u00bb (\"i fidanzati\"). Giorgio, in particolare, era dichiaratamente gay poich\u00e9 all'et\u00e0 di 16 anni fu sorpreso in auto dai carabinieri del posto insieme ad un altro giovane e perci\u00f2 fu denunciato, da ci\u00f2 venne soprannominato in siciliano \u00ab \"puppu c\u00f4 bu\u1e0d\u1e0du\" \u00bb (corrispondente a \"omosessuale patentato\", da intendersi ovviamente in senso dispregiativo).\nIl delitto rivel\u00f2 subito la sua matrice omofoba: giornalisti e telecamere che si recarono sul posto da tutta Italia per rendere nota la tragedia si scontrarono con l'omert\u00e0 del paese, intimorito dall'idea di essere associato alla storia di una coppia omosessuale. .\nLe indagini portarono all'individuazione di un colpevole, Francesco Messina, nipote di Toni, all'epoca tredicenne e dunque impunibile. Il giovane sostenne che a chiedergli di essere uccisi fossero state proprio le due vittime sotto minaccia di morte: rifer\u00ec infatti alle forze dell'ordine che i due lo costrinsero a sparar loro minacciandolo che, in caso contrario, avrebbero sparato loro a lui. Due giorni dopo, tuttavia, il giovane Messina ritratt\u00f2, affermando di essersi assunto la responsabilit\u00e0 su pressione dei carabinieri.\nInfluenza culturale.\nNon si \u00e8 mai arrivati all'individuazione di un colpevole, ma si suppose che i due fossero stati uccisi dal nipote di Toni, allora tredicenne, su incarico delle famiglie. Si arriv\u00f2 persino ad affermare che l'omicidio sarebbe stato compiuto addirittura con il benestare dei due ragazzi, convinti che non avrebbero mai potuto vivere serenamente. In seguito al delitto l'opinione pubblica italiana dovette riconoscere l'esistenza di un problema di discriminazione contro gli omosessuali.\nCome immediata conseguenza, si costitu\u00ec il primo collettivo del Fuori! della Sicilia orientale. Un mese dopo a Palermo da un'idea di Marco Bisceglia, un sacerdote apertamente omosessuale, con la collaborazione di un giovane obiettore di coscienza, Nichi Vendola, insieme a Massimo Milani, Gino Campanella ed altri militanti fondarono l'Arcigay, la prima sezione dell'Arci dedicata alla cultura gay, che da l\u00ec a poco si diffuse in tutta Italia. Anche le donne femministe lesbiche diedero vita al primo collettivo lesbico siciliano \"Le Papesse\".\nIl delitto di Giarre mise di fatto il seme per la nascita del movimento omosessuale italiano contemporaneo, dopo le prime esperienze di associazionismo fatte a Roma negli anni sessanta. Di l\u00ec a poco, a Bologna per la prima volta ci fu un riconoscimento ufficiale di un gruppo gay da parte delle istituzioni con la concessione da parte del Comune di una sede all'associazione \"Il Cassero\".\nAlla vicenda sono ispirati diverse opere narrative:"}
{"id": "4348175", "revid": "247222", "url": "https://it.wikipedia.org/wiki?curid=4348175", "title": "Cacciatori di tesori", "text": "Cacciatori di tesori (\"American Digger\") \u00e8 stato un programma televisivo statunitense di genere documentaristico, presentato dal wrestler Frank Huguelet (alias Ric Savage) e dal suo team chiamato \"American Savage\". Il programma \u00e8 stato trasmesso negli USA sull'emittente televisiva Spike TV tra il 2012 e il 2013, mentre in Italia \u00e8 andato in onda su DMAX.\nDopo la prima edizione, Spike TV ha rinnovato il programma per una seconda stagione, di tredici episodi, andata in onda sulla rete originale dal 30 gennaio 2013.\nTrama.\nIn ogni episodio, la squadra visita vari luoghi alla ricerca di tesori e reperti sepolti in zone dove si svolsero battaglie e avvenimenti storici. Inizia tutto con Ric Savage che cerca di convincere i padroni dei terreni a dare loro la possibilit\u00e0 di scavare alla ricerca di tesori sepolti. Alla fine della ricerca, la squadra cerca di negoziare per vendere quello che ha trovato guadagnando molti soldi e dividendo il ricavato con il proprietario. In genere Ric d\u00e0 al proprietario il 20% del guadagno totale.\nControversie.\nNel marzo 2012 il programma \u00e8 stato criticato da Susan Gillespie, docente di antropologia all'universit\u00e0 della Florida. L'opinione della professoressa, come lei stessa ha dichiarato in un'intervista telefonica, \u00e8 che spettacoli di questo genere promuovano la distruzione e la vendita di oggetti che sono patrimonio culturale della nazione."}
{"id": "4348177", "revid": "1745361", "url": "https://it.wikipedia.org/wiki?curid=4348177", "title": "Nautica da diporto", "text": "La nautica da diporto \u00e8 la nautica eseguita a scopo sportivo o ricreativo o, pi\u00f9 in genere, senza fini commerciali (salvo fattispecie specifiche previste dalle normative nazionali), effettuata a bordo di navi, imbarcazioni e natanti (questi ultimi, generalmente solo in acque interne). In Italia \u00e8 regolamentata da una serie di normative.\nAlla materia nel suo insieme, nei suoi aspetti non solo tecnici, ma anche giuridico-economici, ci si riferisce con i termini \"nautica da diporto\" o, in senso informale, \"diporto nautico\", mentre il \"diportismo\" (\"yachting\" in inglese) \u00e8 la pratica dello sport nautico mediante imbarcazioni da diporto."}
{"id": "4348186", "revid": "155634", "url": "https://it.wikipedia.org/wiki?curid=4348186", "title": "Katie Ryan", "text": "Biografia.\nKatie Ryan ha debuttato in gare valide ai fini del punteggio FIS il 13 dicembre 2008 partecipando allo slalom gigante tenutosi sul tracciato di Winter Park negli Stati Uniti, senza completarlo. Il 30 novembre dell'anno seguente, nella stessa specialit\u00e0, ha esordito in Nor-Am Cup ad Aspen, sua localit\u00e0 d'origine, giungendo 36\u00aa, mentre il 27 febbraio 2012 ha debuttato in Coppa Europa, senza qualificarsi per la seconda manche dello slalom gigante disputato ad Abetone.\nIl 1\u00ba dicembre 2012 ha conquistato il primo podio in Nor-Am Cup, in supergigante a Copper Mountain, mentre si \u00e8 aggiudicata il primo successo cinque giorni dopo, sullo stesso tracciato, in discesa libera. Esattamente un anno dopo, il 6 dicembre 2013, ha esordito a Lake Louise in Coppa del Mondo, classificandosi 54\u00aa in discesa libera. Il 13 marzo 2014 ha ottenuto a Nakiska in supergigante la sua ultima vittoria in Nor-Am Cup e 15 dicembre dello stesso anno l'ultimo podio nel circuito, nel supergigante di Panorama (3\u00aa).\nIl 19 gennaio 2015 ha colto a Cortina d'Ampezzo in supergigante il suo miglior piazzamento in Coppa del Mondo (38\u00aa) e il 25 gennaio successivo ha disputato la sua ultima gara nel circuito, il supergigante di Sankt Moritz che non ha completato; si \u00e8 ritirata durante quella stessa stagione 2014-2015 e la sua ultima gara \u00e8 stata il supergigante di Coppa Europa disputato il 29 gennaio a Hinterstoder, chiuso dalla Ryan al 14\u00ba posto. In carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "4348190", "revid": "797136", "url": "https://it.wikipedia.org/wiki?curid=4348190", "title": "Jeje Lalpekhlua", "text": ""}
{"id": "4348193", "revid": "97701", "url": "https://it.wikipedia.org/wiki?curid=4348193", "title": "Alienatario", "text": ""}
{"id": "4348194", "revid": "124272171", "url": "https://it.wikipedia.org/wiki?curid=4348194", "title": "Marcello Surace", "text": "Biografia.\nPrimi anni.\nMarcello Surace sviluppa la sua passione per la batteria fin da piccolo, infatti gi\u00e0 all'et\u00e0 di 11 anni faceva parte ci alcune band ed orchestre esibendosi a feste di piazza e festival della Calabria. Nel 1975 pubblica il suo primo album \"Apoteosi\", LP dal genere rock progressivo, con l'omonimo gruppo di cui \u00e8 stato cofondatore. Nel 1978 Patrick Samson lo sceglie come batterista per il suo tour. L'anno dopo diviene batterista di Wess. Comincia cos\u00ec a lavorare in Europa.\nNel 1983 insieme a tre colleghi fonda i Bootleg Band, gruppo musicale che si \u00e8 esibito in vari Stati europei, soprattutto Germania, Francia e Svizzera. Nel 1985 fa ritorno in Italia dove lavora con Cristiano Malgioglio, l'anno successivo inizia a collaborare con Marco Armani. Nel 1987 si esibisce in Svizzera al Leysin Rock Festival, dove viene notato da Catherine Lara che lo vorr\u00e0 l'anno successivo come batterista del suo album e del suo tour europeo che tocc\u00f2 anche Olympia di Parigi. Nel 1989, in Francia, viene ingaggiato da Coluche per il tour \"Restos du c\u0153ur\", lavorando cos\u00ec con Johnny Hallyday, Jean-Jacques Goldman, Michel Sardou e altri ancora. In questo periodo, inoltre, lavora con Patrick Bruel incidendo un disco.\nGli anni Novanta.\nTra il 1991 e il 1992 insieme a Eddie Mitchell intraprende una serie di concerti per la guerra del Golfo. Parallelamente lavora con Jean-Jacques Goldman in un tour che ha toccato oltre all'Europa, anche l'Asia e il Sud America. Nel 1993 lavora con Lutte Berg all'incisione dell'album \"Santa Sofia\", Berg inoltre lo vorr\u00e0 come batterista nel suo tour. Nello stesso anno diviene anche il batterista di Michel Sardou in un tour europeo. In questo periodo inoltre realizza sigle per programmi televisivi come quella per \"Avanzi\", programma di Rai 3 andato in onda dal 1991 al 1993, o \"Tunnel\", programma sempre di Rai 3 andato in onda dal 1993 al 1994; entrambi i programmi erano firmati da Serena Dandini e Corrado Guzzanti.\nNel 1995 avrebbe dovuto intraprendere una tourn\u00e9e con Mia Martini che purtroppo prematuramente scomparve. Inizia a collaborare con Geg\u00e8 Telesforo in un tour dalla durata di due anni, partecipando anche a vari festival jazz e blues. Parallelamente all'attivit\u00e0 con Telesforo, intraprende anche una tourn\u00e9e europea con Michel Sardou partendo dalla Francia. Nello stesso anno insieme ai Pantarei incide l'album \"Ragalentu\". Nel 1996 collabora alla realizzazione della colonna sonora di \"Sono pazzo di Iris Blond\" di Carlo Verdone. L'anno successivo incide con Geg\u00e8 Telesforo l'album \"Pure Funk Live\", Telesforo inoltre realizza anche un cortometraggio \"P.F.L. Pure Funk Live\" a cui Surace prende parte.\nNel 1997 entra a far parte della band, come batterista, del \"Pippo Chennedy Show\", programma televisivo di Rai 2 firmato da Serena Dandini e Corrado Guzzanti. Nel '97 inoltre \u00e8 al fianco di Mike Francis in un tour mondiale che tocca anche Hollywood. Sul finire dello stesso anno si reca in Francia per l'incisione dell'album \"Salut\" di Michel Sardou; seguir\u00e0 poi un tour di 115 date che toccher\u00e0 Europa, Canada e Libano; dalla tourn\u00e9e sar\u00e0 realizzato anche un album live e un DVD registrato durante la tappa al Palais omnisports de Paris-Bercy.\nNel 1998 collabora con Alex Baroni all'incisione dell'album \"Quello che voglio\". All'album seguir\u00e0 un tour a cui Surace prender\u00e0 parte. Accompagner\u00e0 Baroni anche durante il Festival internazionale della canzone di Sopot, festival polacco che vedr\u00e0 nel 1998 la vittoria proprio di Alex Baroni. Nel 1999 lavora nuovamente con Geg\u00e8 Telesforo con il \"Pure funky live tour\"; nello stesso anno entra a far parte dei Frankie e Canthina Band.\nGli anni 2000.\nNel 2000 \u00e8 impegnato con il tour italiano di Alex Baroni. In quest'anno, inoltre, \u00e8 occupato con il tour europeo di Michel Sardou che prende il via da Palais omnisports de Paris-Bercy; dalla tourn\u00e9e sar\u00e0 realizzato anche questa volta un album live e un DVD. Nel 2002 muore Alex Baroni; per ricordarlo viene organizzato un concerto andato in onda su Rai 2 a cui Marcello Surace prende parte, suonando quindi per artisti come Giorgia, Alex Britti, Max Gazz\u00e8, Paola Cortellesi e altri. Sempre in quest'anno \u00e8 in tour con i Frankie e Canthina Band. Nel 2003 inizia a lavorare a teatro con Rodolfo Lagan\u00e0 nello spettacolo \"Lagan\u00e0 social club\" che debutta al Teatro Politeama Brancaccio di Roma.\nNello stesso anno prende parte allo spettacolo teatrale di Gino Landi \"Amore, amore\"; partecipa, inoltre al quarto memoriale per Enrico Lucchini. Nel 2004 collabora con Ardit Gjebrea, suonando in un'orchestra di 40 elementi in alcuni concerti tenutisi presso il Palazzo dei Congressi di Tirana. Nello stesso anno entra a far parte della Andrea Braido Band con Andrea Braido con cui realizza il disco \"Space Braidus\". Sempre nel 2004 lavora con Daniele Luttazzi alla realizzazione dell'album \"Money for Dope\", disco pubblicato nel 2005 dalla EMI. Nel 2004, inoltre, lavora per Franco Califano, all'incisione dell'album \"Non escludo il ritorno\", pubblicato poi nel 2005. Il 2005 si chiude con collaborazioni con vari artisti, la sua occupazione principale di questo periodo \u00e8 il tour con la Andrea Braido Band.\nGli anni 2010.\nNel 2011 inizia la collaborazione con Noemi come batterista durante la prima parte del \"RossoNoemi tour\", la collaborazione prosegue l'anno seguente con la seconda parte del \"RossoNoemi tour\". Il 18 settembre 2012 viene pubblicato per la Sony Music il primo album live di Noemi intitolato \"RossoLive\" in cui Marcello suona in 23 brani tra cui i singoli \"Briciole\", \"L'amore si odia\", \"Vuoto a perdere\", \"Sono solo parole\", \"Per tutta la vita\", \"In un giorno qualunque\", \"Odio tutti i cantanti\", \"Poi inventi il modo\", e le cover \"Altrove\", \"La cura\", \"Valerie\", \"Quello che\" e \"Damn Your Eyes\". Nell'album Marcello accompagna inoltre Noemi e Fiorella Mannoia nell'esibizione a duetto di \"L'amore si odia\"."}
{"id": "4348196", "revid": "729019", "url": "https://it.wikipedia.org/wiki?curid=4348196", "title": "Linea U1 (metropolitana di Amburgo)", "text": "La linea U1 \u00e8 una delle linee della metropolitana di Amburgo."}
{"id": "4348203", "revid": "92723", "url": "https://it.wikipedia.org/wiki?curid=4348203", "title": "Sabah II Al Sabah", "text": "Biografia.\nLo \"Shaykh\" \u1e62ab\u0101\u1e25 II bin J\u0101bir \u0100l \u1e62ab\u0101\u1e25 (1784 \u2013 novembre 1866) \u00e8 stato il quarto Emiro del Kuwait della famiglia \u0100l \u1e62ab\u0101\u1e25 e govern\u00f2 dal 1859 al novembre 1866.\nEra il primogenito di J\u0101bir I \u0100l \u1e62ab\u0101\u1e25 al quale succedette. Lo \"Shaykh\" \u1e62ab\u0101\u1e25 II bin J\u0101bir \u0100l \u1e62ab\u0101\u1e25 negozi\u00f2 l'Accordo di tregua anglo-kuwaitiano del 1841.\nSi spos\u00f2 tre volte ed ebbe quattordici figli, dieci maschi e quattro femmine."}
{"id": "4348204", "revid": "39884", "url": "https://it.wikipedia.org/wiki?curid=4348204", "title": "Niklas Hjalmarsson", "text": "Carriera.\nClub.\nHa esordito in Elitserien a diciassette anni con la maglia dell'HV71, formazione con cui era cresciuto hockeisticamente.\nNel 2005 fu scelto dai Chicago Blackhawks al draft, come 108\u00aa scelta assoluta.\nApprod\u00f2 effettivamente in NHL nel 2007 guadagnandosi una posizione nel roster dopo la cessione di James Wisniewski agli Anaheim Ducks. Segn\u00f2 la sua prima rete in NHL contro Chris Osgood, portiere dei Detroit Red Wings. Con i Blackhawks ha militato ininterrottamente fino al 2012, con l'eccezione di qualche gara giocata nella formazione affiliata dei Rockford IceHogs in AHL. Con la squadra di Chicago si \u00e8 aggiudicato la Stanley Cup 2010.\nIl 9 luglio 2010 Hjalmarsson firm\u00f2 un pre-accordo con i San Jose Sharks valido per quattro anni dal valore di 14 milioni di dollari. Tuttavia il 12 luglio i Chicago Blackhawks pareggiarono l'offerta ed essendo allora Hjalmarsson un restricted free agent rimase presso i Blackhawks.\nIn occasione del lockout 2012-2013 ha trovato ingaggio in Italia, all'HC Bolzano, con cui ha disputato campionato e Continental Cup. Il 16 gennaio 2013, a seguito della riapertura dell'NHL, \u00e8 tornato a Chicago, vincendo il Presidents' Trophy e la Stanley Cup 2013. Nell'estate di quell'anno Hjalmarsson prolung\u00f2 il proprio contratto con i Blackhawks fino al 2019.\nNazionale.\nCon le selezioni giovanili svedesi Hjalmarsson prese parte a numerosi incontri amichevoli, oltre a un mondiale U18 nel 2005 concluso con una medaglia di bronzo e il mondiale U20 del 2007. Con la nazionale maggiore ha preso parte per la prima volta al Campionato mondiale nell'edizione 2012 svoltasi in Finlandia e Svezia."}
{"id": "4348205", "revid": "298229", "url": "https://it.wikipedia.org/wiki?curid=4348205", "title": "Squared Circle Wrestling", "text": "La Squared Circle Wrestling \u00e8 una federazione di wrestling statunitense, con base a Syracuse, presso New York. La federazione \u00e8 attiva dal 2006 ed ha due titoli di sua appartenenza, l'Heavyweight Title e il Tag Team Title. Organizza tre eventi all'anno di una certa importanza: Living on the Edge, 2CWAthon e Unfinished Business."}
{"id": "4348207", "revid": "599013", "url": "https://it.wikipedia.org/wiki?curid=4348207", "title": "Omid Nazari", "text": "Biografia.\n\u00c8 fratello maggiore di Amin Nazari.\nCaratteristiche tecniche.\nAla destra, pu\u00f2 giocare anche come esterno destro."}
{"id": "4348211", "revid": "155634", "url": "https://it.wikipedia.org/wiki?curid=4348211", "title": "Abby Ghent", "text": "Biografia.\nAbby Ghent, originaria di Edwards e attiva in gare FIS dal dicembre del 2007, in Nor-Am Cup ha esordito il 14 dicembre 2008 in supercombinata a Panorama, piazzandosi 23\u00aa, e ha conquistato il suo primo podio il 19 marzo 2011 in supergigante a Whistler, chiudendo 2\u00aa alle spalle della connazionale Brooke Wales.\nIl 24 novembre 2012 ha partecipato per la prima volta a una gara valida per la Coppa del Mondo, lo slalom gigante di Aspen, senza qualificarsi per la seconda manche. Il 5 dicembre successivo si \u00e8 aggiudicata il primo successo in Nor-Am Cup a Copper Mountain in discesa libera; nella stagione 2013-2014 ha vinto la sua ultima gara di Nor-Am Cup, il supergigante di Nakiska del 14 marzo, e si \u00e8 aggiudicata la classifica di supergigante del circuito continentale nordamericano, piazzamento bissato nella stagione seguente. Sempra a Nakiska ha colto anche il suo ultimo podio in Nor-Am Cup, nel supergigante del 20 febbraio 2015 (2\u00aa).\nIl 24 gennaio 2016 ha ottenuto a Cortina d'Ampezzo il suo miglior piazzamento in Coppa del Mondo (36\u00aa) e il 27 febbraio successivo ha preso per l'ultima volta il via in una gara del massimo circuito internazionale, il supergigante di Soldeu dove si \u00e8 piazzata 52\u00aa. Si \u00e8 ritirata durante la stagione 2016-2017 e la sua ultima gara \u00e8 stata lo slalom gigante di Nor-Am Cup disputato a Copper Mountain il 4 febbraio, chiuso dalla Ghent al 34\u00ba posto; in carriera non ha preso parte n\u00e9 a rassegne olimpiche n\u00e9 iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "4348214", "revid": "124808", "url": "https://it.wikipedia.org/wiki?curid=4348214", "title": "Emily Owens", "text": ""}
{"id": "4348215", "revid": "124808", "url": "https://it.wikipedia.org/wiki?curid=4348215", "title": "Emily Owens MD", "text": ""}
{"id": "4348221", "revid": "767487", "url": "https://it.wikipedia.org/wiki?curid=4348221", "title": "Hammadi Ahmad Al-Daeeaa", "text": ""}
{"id": "4348226", "revid": "729019", "url": "https://it.wikipedia.org/wiki?curid=4348226", "title": "All-Ireland Senior Hurling Championship 1898", "text": "L'All-Ireland Senior Football Championship 1898 fu l'edizione numero 12 del principale torneo di hurling irlandese. Tipperary batt\u00e9 Kilkenny in finale, ottenendo il quarto titolo della sua storia.\nFormato.\nParteciparono 10 squadre, quattro per il Leinster e cinque per il Munster, pi\u00f9 Galway, che fu ammesso di diritto alla semifinale All-Ireland, dove avrebbe sfidato i vincitori del Munster. I vincitori del Leinster erano ammessi di diritto alla finale."}
{"id": "4348227", "revid": "767487", "url": "https://it.wikipedia.org/wiki?curid=4348227", "title": "Dominique Rodgers-Cromartie", "text": "Carriera universitaria.\nAl college, Rodgers-Cromartie gioc\u00f2 per Tennessee State dal 2004 al 2007. Nella sua carriera universitaria dimostr\u00f2 di avere eccezionali doti atletiche. Scese in campo anche come kick returner e come wide receiver nel suo anno da senior.\nIn 39 partite da titolare con i Tigers, i quarterback avversari completarono solamente 55 passaggi su 161 tentati (34,16%) nelle vicinanze di Rodgers-Cromartie.\nCarriera professionistica.\nArizona Cardinals.\nRodgers-Cromartie fu scelto nel corso del primo giro del Draft NFL 2008 dagli Arizona Cardinals. Il 25 luglio 2008, firm\u00f2 un contratto quinquennale da 15,1 milioni di dollari, di cui 9 milioni garantiti. Indoss\u00f2 come numero di maglia il 29. Venne promosso a nickelback titolare per la stagione 2008, dopo ai titolari Roderick Hood ed Eric Green. Nella partita dell'undicesimo turno contro i Seattle Seahawks, Rodgers-Cromartie intercett\u00f2 il quarterback Matt Hasselbeck per due volte, il secondo intercetto segno la vittoria dei Cardinals 26\u201320. Nella partita del quattordicesimo turno contro i St. Louis Rams, Rodgers-Cromartie ritorno un intercetto per un touchdown da 99 yard, assicurando la vittoria alla squadra e di conseguenza il titolo della division. Nel Wild Card Game del 2008 contro gli Atlanta Falcons, Rodgers-Cromartie intercett\u00f2 il quarterback Matt Ryan una volta. Nella partita della division contro i Carolina Panthers, Rodgers-Cromartie intercetto un passaggio da Jake Delhomme nella red zone durante il secondo quarto. Rodgers-Cromartie aiut\u00f2 i Cardinals a raggiungere il Super Bowl per la prima volta nella storia della franchigia, dopo aver sconfitto i Philadelphia Eagles nel NFC Championship Game per 32\u201325. Nel Super Bowl XLIII contro i Pittsburgh Steelers, Rodgers-Cromartie registr\u00f2 cinque placcaggi e due passaggi difesi; i Cardinals persero per 23\u201327.\nNella stagione 2009 Rodgers-Cromartie registr\u00f2 50 placcaggi e sei intercetti venendo selezionato per la partecipazione al suo primo Pro Bowl, a cui non prese parte a causa di un infortunio sofferto durante la partita dei divisional play-off contro i New Orleans Saints.\nNella stagione 2010, Rodgers-Cromartie registr\u00f2 44 placcaggi totali e tre intecetti, due dei quali risultarono in touchdown.\nPhiladelphia Eagles.\nIl 28 luglio 2011, Rodgers-Cromartie venne scambiato con una scelta nel secondo giro ai Philadelphia Eagles per il quarterback Kevin Kolb Non ebbe tuttavia molte occasioni di mettersi in luce durante il primo anno con la nuova squadra a causa della presenza di Nnamdi Asomugha e Asante Samuel, i due cornerback titolari della squadra, e per la prima volta concluse la stagione senza alcun intercetto.\nNel 2012 Rodgers-Cromartie ebbe la possibilit\u00e0 di giocare come titolare per la squadra a causa dello scambio di Samuel con gli Atlanta Falcons. Gli Eagles faticarono per tutto l'anno concludendo con sole quattro vittorie. Il cornerback ntercett\u00f2 due passaggi contro i Cleveland Browns e uno contro i New York Giants, totalizzando 17 passaggi deviati.\nDenver Broncos.\nIl 13 marzo 2013, Rodgers-Cromartie firm\u00f2 un contratto di un anno da $5 milioni con i Denver Broncos dopo essere diventato free agent. Il primo intercetto con la nuova maglia lo fece registrare nella settimana 2 ai danni di Eli Manning. Nella settimana 8 intercett\u00f2 un passaggio del quarterback dei Washington Redskins Kirk Cousins ritornandolo per 75 yard in touchdown, oltre a mettere a segno 5 tackle e tre passaggi deviati che gli fruttarono il premio di miglior difensore della AFC della settimana. Nella settimana 16 contro gli Houston Texans, i Broncos si aggiudicarono la vittoria della propria division e DRC mise a segno il terzo intercetto stagionale. Part\u00ec come titolare nel Super Bowl XLVIII contro i Seattle Seahawks ma i Broncos furono battuti in maniera netta per 43-8.\nNew York Giants.\nIl 17 marzo 2014, Rodgers-Cromartie firm\u00f2 coi New York Giants un contratto quinquennale. Il primo intercetto con la nuova maglia lo fece registrare nella vittoria della settimana 3 sui Texans. L'anno successivo mise a segno un nuovo primato personale di 58 placcaggi, convocato per il secondo Pro Bowl in carriera al posto dell'infortunato Malcolm Butler.\nNell'ultima gara della stagione regolare 2016, Rodgers-Cromartie fu premiato come difensore della NFC della settimana dopo avere fatto registrare 3 tackle, 2 intercetti e un sack nella vittoria per 19-10 sui Washington Redskins. A fine anno si classific\u00f2 al secondo posto nella NFL con 6 intercetti, venendo inserito nel Second-team All-Pro.\nL'11 ottobre 2017, Rodgers-Cromartie venne sospeso temporaneamente dopo aver lasciato la struttura della squadra ingiustificatamente. La sospensione arriv\u00f2 dopo una discussione tra Rodgers-Cromartie e il capo-allenatore Ben McAdoo sul fatto che DRC venne tirato fuori dalla partita del quinto turno. Successivamente venne rivelato che Rodgers-Cromartie lasci\u00f2 la struttura solo dopo aver ricevuto la comunicazione della sospensione da McAdoo. Il giorno successivo, il 12 ottobre, i Giants annunciarono ufficialmente di aver sospeso Rodgers-Cromartie a tempo indeterminato. La sospensione venne ritirata il 17 ottobre.\nDurante il pre-stagione 2018, dopo una stagione deludente, i Giants annunciarono che Rodgers-Cromartie avrebbe giocato come safety. l'11 marzo 2018, Rodgers-Cromartie venne svincolato dai Giants.\nOakland Raiders.\nIl 23 agosto 2018, Rodgers-Cromartie firm\u00f2 con gli Oakland Raiders. Il 30 ottobre 2018, dopo l'ottavo turno, annunci\u00f2 il ritiro dopo 11 stagioni nella NFL.\nWashington Redskins.\nAl contrario di quanto affermato, il 15 marzo Rodgers-Cromartie firm\u00f2 con i Washington Redskins.\nVita privata.\nDominique Rodgers-Cromartie \u00e8 il cugino di Antonio Cromartie, giocatore di football americano per i New York Jets, anch'egli un noto cornerback.\nScelse come cognome Rodgers-Cromartie per ricordare e onorare sua madre (Rodgers) e sua nonna (Cromartie) che lo crebbero. Tiene lezioni di danza per migliorare la coordinazione del suo corpo. Il suo soprannome \u00e8 DRC, cio\u00e8 le iniziali del suo nome completo."}
{"id": "4348231", "revid": "1305772", "url": "https://it.wikipedia.org/wiki?curid=4348231", "title": "Ho Hey", "text": "Ho Hey \u00e8 un singolo del gruppo musicale statunitense The Lumineers, pubblicato il 4 giugno 2012 come primo estratto dal primo album in studio \"The Lumineers\".\nLa canzone \u00e8 stata scritta dai due componenti maschili del gruppo, Wesley Schultz e Jeremiah Fraites, ed \u00e8 riuscita a collocarsi al terzo posto della Billboard Hot 100 cos\u00ec da diventare la prima del gruppo ad entrare in tale graduatoria.\nAncor prima della sua pubblicazione, il brano \u00e8 stato usato nella pubblicit\u00e0 Bing il 1\u00ba giugno 2012 e nelle note serie televisive \"The Vampire Diaries,\" \"Hart of Dixie,\" \"Bones\" e \"X-Files\".\nIl \"Rolling Stone\" ha posizionato la canzone al 27\u00ba posto nelle 50 migliori canzoni del 2012.\nComposizione.\n\"Ho Hey\" \u00e8 un singolo indie folk scritto in Do maggiore.\nVideo musicale.\nIl video musicale, diretto da Ben Fee, \u00e8 stato pubblicato l'11 marzo 2012 e mostra il gruppo che canta la canzone insieme ad altre persone."}
{"id": "4348232", "revid": "729019", "url": "https://it.wikipedia.org/wiki?curid=4348232", "title": "All-Ireland Senior Hurling Championship 1899", "text": "L'All-Ireland Senior Football Championship 1899 fu l'edizione numero 13 del principale torneo di hurling irlandese. Tipperary batt\u00e9 Wexford in finale, ottenendo il quinto titolo della sua storia.\nFormato.\nParteciparono 7 squadre, tre per il Leinster e quattro per il Munster. Il torneo prevedeva i titoli provinciali del Leinster e del Munster come prima fase. I rispettivi vincitori si sarebbero incontrati nella finale All-Ireland."}
{"id": "4348236", "revid": "46722", "url": "https://it.wikipedia.org/wiki?curid=4348236", "title": "Eystein II di Norvegia", "text": ""}
{"id": "4348238", "revid": "46722", "url": "https://it.wikipedia.org/wiki?curid=4348238", "title": "Eystein I di Norvegia", "text": ""}
{"id": "4348242", "revid": "46722", "url": "https://it.wikipedia.org/wiki?curid=4348242", "title": "H\u00e5kon IV di norvegia", "text": ""}
{"id": "4348249", "revid": "11959", "url": "https://it.wikipedia.org/wiki?curid=4348249", "title": "Jaber III Al Ahmad al-Jaber Al Sabah", "text": ""}
{"id": "4348250", "revid": "1543377", "url": "https://it.wikipedia.org/wiki?curid=4348250", "title": "Mukim di Saba", "text": "Saba \u00e8 un mukim del Brunei situato nel Distretto di Brunei-Muara con 1.140 abitanti al censimento del 2011.\nSuddivisione amministrativa.\nIl mukim \u00e8 suddiviso in 5 villaggi (\"kapong\" in malese):\nSaba Laut, Saba Darat 'A', Saba Darat 'B', Saba Ujong, Saba Tengah."}
{"id": "4348252", "revid": "729019", "url": "https://it.wikipedia.org/wiki?curid=4348252", "title": "All-Ireland Senior Hurling Championship 1900", "text": "L'All-Ireland Senior Football Championship 1900 fu l'edizione numero 14 del principale torneo di hurling irlandese. Tipperary batt\u00e9 Londra in finale, ottenendo il sesto titolo della sua storia.\nFormato.\nParteciparono 12 squadre, tre per il Leinster, cinque per il Munster, 2 per il Connacht (dove per la prima volta si disput\u00f2 il torneo provinciale) e una per l'Ulster, Antrim, che fu ammessa di diritto alla semifinale. Inoltre partecip\u00f2 pure Londra, che fu ammessa di diritto alla finale generale, dove sarebbe stata sfidata dai campioni del campionato nazionale irlandese in senso stretto."}
{"id": "4348253", "revid": "1543377", "url": "https://it.wikipedia.org/wiki?curid=4348253", "title": "Mukim di Sengkurong", "text": "Sengkurong \u00e8 un mukim del Brunei situato nel Distretto di Brunei-Muara con 31.549 abitanti al censimento del 2011.\nSuddivisione amministrativa.\nIl mukim \u00e8 suddiviso in 12 villaggi (\"kapong\" in malese):\nSengkurong 'A', Sengkurong 'B', Tagap, Selayun, Sungai Tampoi, Mulaut, Tanjong Nangka, Kulapis, Katimahar, Lugu, Jerudong, Bukit Bunga."}
{"id": "4348254", "revid": "11959", "url": "https://it.wikipedia.org/wiki?curid=4348254", "title": "Sabah III Al-Salim Al-Sabah", "text": ""}
{"id": "4348268", "revid": "729019", "url": "https://it.wikipedia.org/wiki?curid=4348268", "title": "All-Ireland Senior Hurling Championship 1901", "text": "L'All-Ireland Senior Football Championship 1901 fu l'edizione numero 15 del principale torneo di hurling irlandese. Londra batt\u00e9 Cork in finale, ottenendo il primo titolo della sua storia.\nFormato.\nParteciparono 12 squadre, tre per il Leinster, cinque per il Munster, 2 per il Connacht e 2 per l'Ulster, dove si disput\u00f2 il primo titolo provinciale della storia. Inoltre partecip\u00f2 pure Londra, che fu ammessa di diritto alla finale generale, dove sarebbe stata sfidata dai campioni del campionato nazionale irlandese in senso stretto."}
{"id": "4348270", "revid": "1543377", "url": "https://it.wikipedia.org/wiki?curid=4348270", "title": "Mukim di Serasa", "text": "Serasa \u00e8 un mukim del Brunei situato nel Distretto di Brunei-Muara con 10.242 abitanti al censimento del 2011.\nSuddivisione amministrativa.\nIl mukim \u00e8 suddiviso in 13 villaggi (\"kapong\" in malese):\nPekan Muara, Pelumpong, Tanjong Batu, Serasa, Masjid Lama, Sabun, Kapok, Salar, Meragang, Bukit Kabun, Pengalayan, Pulau Muara Besar, Pelumpong."}
{"id": "4348275", "revid": "1543377", "url": "https://it.wikipedia.org/wiki?curid=4348275", "title": "Mukim di Sungai Kebun", "text": "Sungai Kebun \u00e8 un mukim del Brunei situato nel Distretto di Brunei-Muara con 6.027 abitanti al censimento del 2011.\nSuddivisione amministrativa.\nIl mukim \u00e8 suddiviso in 7 villaggi (\"kapong\" in malese):\nBolkiah 'A', Bolkiah 'B', Setia 'A', Setia 'B', Sungai Siamas, Ujong Kelinik, Sungai Kebun."}
{"id": "4348277", "revid": "287204", "url": "https://it.wikipedia.org/wiki?curid=4348277", "title": "Harrisburg Hammerheads", "text": "Gli Harrisburg Hammerheads sono stati una franchigia di pallacanestro di Harrisburg, in Pennsylvania, attivi tra il 1978 e il 1995 nella Continental Basketball Association."}
{"id": "4348278", "revid": "729019", "url": "https://it.wikipedia.org/wiki?curid=4348278", "title": "All-Ireland Senior Hurling Championship 1902", "text": "L'All-Ireland Senior Football Championship 1902 fu l'edizione numero 16 del principale torneo di hurling irlandese. Cork batt\u00e9 Londra in finale, ottenendo il quinto titolo della sua storia.\nFormato.\nParteciparono 12 squadre, tre per il Leinster, cinque per il Munster, 2 per il Connacht e 2 per l'Ulster, dove si disput\u00f2 il primo titolo provinciale della storia. Inoltre partecip\u00f2 pure Londra, che fu ammessa di diritto alla finale generale, dove sarebbe stata sfidata dai campioni del campionato nazionale irlandese in senso stretto."}
{"id": "4348279", "revid": "1543377", "url": "https://it.wikipedia.org/wiki?curid=4348279", "title": "Mukim di Sungai Kedayan", "text": "Sungai Kedayan \u00e8 un mukim del Brunei situato nel Distretto di Brunei-Muara con 924 abitanti al censimento del 2011.\nSuddivisione amministrativa.\nIl mukim \u00e8 suddiviso in 7 villaggi (\"kapong\" in malese):\nLama, Bukit Salat, Sungai Kedayan 'B', Sungai Kedayan 'A', Ujong Tanjong, Kuala Peminyak, Pemancha lama."}
{"id": "4348285", "revid": "1543377", "url": "https://it.wikipedia.org/wiki?curid=4348285", "title": "Mukim di Tamoi", "text": "Tamoi \u00e8 un mukim del Brunei situato nel Distretto di Brunei-Muara con 1.603 abitanti al censimento del 2011.\nSuddivisione amministrativa.\nIl mukim \u00e8 suddiviso in 7 villaggi (\"kapong\" in malese):\nUjong Bukit, Limbongan, Pengiran Bendahara Lama, Pengiran Kerma Indera Lama, Pengiran Tajudin Hitam, Tamoi Tengah, Tamoi Ujong."}
{"id": "4348286", "revid": "1504506", "url": "https://it.wikipedia.org/wiki?curid=4348286", "title": "Ulrico I di Neuch\u00e2tel", "text": "Biografia.\nGi\u00e0 conte di F\u00e9nis, Ulrico I tenne residenza ad Erlach da dove controllava anche i domini di Neuch\u00e2tel. La contea era a quel tempo scarsamente popolata e come se non bastasse la stessa citt\u00e0 di Neuch\u00e2tel era stata distrutta parzialmente da un incendio nel 1033 nell'ambito della guerra tra Ottone I di Vermandois e l'imperatore Corrado II il Salico. Tra le prime azioni Ulrico al governo di Neuch\u00e2tel vi sar\u00e0 la ricostruzione della citt\u00e0 dal 1036.\nCome Ulrico sia giunto al possesso delle terre di Neuch\u00e2tel non \u00e8 ancora oggi chiaro, ma esistono a tal proposito due ipotesi avanzate dagli storici. La prima sarebbe da ricercarsi in un ringraziamento concessogli dall'imperatore Corrado II il Salico per il suo aiuto nel 1034 contro Ottone I di Vermandois, donazione poi ampliata dal re di Francia con la concessione del villaggio di Valangin. Una seconda ipotesi vede invece un'assegnazione del territorio a Ulrico grazie alla potente influenza di suo fratello Bourcard di Asuel, vescovo di B\u00e2le e personalit\u00e0 molto vicina all'imperatore Enrico IV.\nCi\u00f2 che conta ad ogni modo \u00e8 che Corrado il Salico affid\u00f2 ad Ulrico il territorio innanzitutto per avere un controllo forte sull'area ed evitare che questa venisse riconquistata da Rodolfo III di Borgogna che, avendo per alleato Ottone I di Vermendois, tent\u00f2 diverse incursioni per la ripresa del territorio.\nNel 1039 Ulrico I assistette con altri baroni della regione all'incoronazione di Enrico III a re dei Romani e quando questi divenne imperatore del Sacro Romano Impero nel 1046 non mancher\u00e0 di confermare a Ulrico la donazione fattagli da Corrado II.\nMatrimonio e figli.\nUlrico I si spos\u00f2 con una donna di cui non ci \u00e8 pervenuto il nome dalla quale ebbe i seguenti figli:"}
{"id": "4348290", "revid": "729019", "url": "https://it.wikipedia.org/wiki?curid=4348290", "title": "All-Ireland Senior Hurling Championship 1903", "text": "L'All-Ireland Senior Football Championship 1903 fu l'edizione numero 17 del principale torneo di hurling irlandese. Cork batt\u00e9 Londra in finale, ottenendo il sesto titolo della sua storia.\nFormato.\nParteciparono 12 squadre, tre per il Leinster, cinque per il Munster, 2 per il Connacht e 2 per l'Ulster, dove si disput\u00f2 il primo titolo provinciale della storia. Inoltre partecip\u00f2 pure Londra, che fu ammessa di diritto alla finale generale, dove sarebbe stata sfidata dai campioni del campionato nazionale irlandese in senso stretto."}
{"id": "4348297", "revid": "1543377", "url": "https://it.wikipedia.org/wiki?curid=4348297", "title": "Mukim di Amo", "text": "Amo \u00e8 un mukim del Brunei situato nel Distretto di Temburong con 1.874 abitanti al censimento del 2011.\nSuddivisione amministrativa.\nIl mukim \u00e8 suddiviso in 15 villaggi (\"kapong\" in malese):\nPekan Bangar Lama, Pekan Bangar Baru, Perkemahan Bangar, Menengah, Sungai Sulok, Sungai Tanit, Sungai Tanam, Balayang, Semamang, Buang Bulan, Belingus, Batang Tuau, Seri Tanjong Belayang, Puni, Ujong Jalan."}
{"id": "4348299", "revid": "729019", "url": "https://it.wikipedia.org/wiki?curid=4348299", "title": "All-Ireland Senior Hurling Championship 1904", "text": "L'All-Ireland Senior Football Championship 1904 fu l'edizione numero 18 del principale torneo di hurling irlandese. Kilkenny batt\u00e9 Cork in finale, ottenendo il primo titolo della sua storia.\nFormato.\nParteciparono 12 squadre, tre per il Leinster, cinque per il Munster, 2 per il Connacht e 2 per l'Ulster, dove si disput\u00f2 il primo titolo provinciale della storia. I campioni dei titoli provinciali erano ammessi alle semifinali All-Ireland."}
{"id": "4348300", "revid": "97701", "url": "https://it.wikipedia.org/wiki?curid=4348300", "title": "Rinuncia all'eredit\u00e0", "text": ""}
{"id": "4348301", "revid": "171091", "url": "https://it.wikipedia.org/wiki?curid=4348301", "title": "Rebatta", "text": "La rebatta, insieme al palet, al fiolet e allo tsan, \u00e8 uno degli sport tradizionali valdostani. Gioco \"in aria\" definito \"disciplina di lancio di palla con bastone\", si gioca a squadre o nei campionati individuali: scopo del gioco \u00e8 quello lanciare la pallina il pi\u00f9 lontano possibile colpendola con una mazza.\nStoria.\nLa rebatta \u00e8 un gioco popolare tradizionale che nasce in Valle d'Aosta in tempi antichi e, come il fiolet, deriva dalla lippa.\nSecondo la tesi di Pierino Daudry, che riprende gli studi dell'etnologo Arnold van Gennep, gli sport popolari tradizionali come la rebatta sarebbero l'evoluzione di antichi rituali agropastorali trasformatisi nei secoli in giochi tradizionali, e che solo a partire dall'Otto-Novecento si sarebbero trasformati in sport veri e propri con regole scritte e maggiore professionalizzazione.\nIn quest'ottica, per un maggior rigore nel gioco e allo stesso tempo per tutelarlo tra le peculiarit\u00e0 del territorio da poco riconosciuto come autonomo, nel 1957 si costituisce all'interno della Federaxon Esports de notra tera l'Associazione Valdostana Rebatta (\"Asociachon Valdohtena Rebatta\"), organizzando un gioco che fino a quel momento era all'insegna dello spontaneismo.\nMan mano che lo sport si organizza migliorano sia la tecnica degli atleti che le medie individuali: se nel 1981 il campione Orlando Frachey realizza una media di 11,51, nel 1996 Rudy Brun ottiene una media di 15,09.\nAnche gli attrezzi di gioco seguono questa parabola evolutiva, e diventano sempre pi\u00f9 standardizzati e ergonomici.\nAttrezzatura.\nGli strumenti di gioco sono semplici:\nGiocatori e squadre.\nLa squadra \u00e8 composta da cinque giocatori pi\u00f9 due riserve. L'iscrizione delle squadre deve essere fatta seguendo il criterio del quorum, ovvero alla somma delle medie, valide per il campionato in corso, dei cinque giocatori in campo. I valori del quorum per ogni categoria sono determinati con delibera del consiglio direttivo della specialit\u00e0.\nSeppure si giochi sia a squadre che nei campionati individuali il gioco \u00e8 prevalentemente un gioco individuale, intendendo con ci\u00f2 che in campo c'\u00e8 sempre un solo giocatore per volta e i punteggi e le categorie sono legati ai singoli giocatori, mentre i punteggi della squadra ne costituiscono una somma aritmetica.\nCategorie.\nI giocatori sono classificati in cinque categorie in base alle medie individuali di battuta, calcolate conteggiando i risultati ottenuti in tutte le manifestazioni ufficiali della stagione.\nI valori di riferimento sono i seguenti:\nPRIMA categoria: media uguale o superiore a punti 11,00\nSECONDA categoria:media uguale o superiore a punti 9,00;\nTERZA categoria: media uguale o superiore a punti 7,25;\nQUARTA categoria: mediauguale o superiore a punti 5,50;\nQUINTA categoria: media inferiore a punti 5,50\nRegole del gioco.\nCampionato individuale.\nIl campionato regionale individuale \u00e8 organizzato a turno da ogni Sezione dell'Associazione Valdostana Rebatta. I giocatori partecipano nella categoria individuata dalla media del campionato a squadre a cui ha partecipato l'anno precedente. (art. 56)\nI premiati dovranno gareggiare l'anno successivo nella categoria superiore.\nCampionato a squadre.\nNel campionato a squadre giocano 5 giocatori per squadra.\nLa squadra che vince l'incontro riceve due punti in classifica, quella che perde zero. Vince il girone o il Campionato la squadra che totalizza pi\u00f9 punti, se c'\u00e8 parita \u00e8 previsto lo spareggio. (art. 26)\nCampo di gioco e battuta.\nTrattandosi di territori di montagna e di un gioco tradizionale, il regolamento precisa che il campo di gioco deve essere \"possibilmente pianeggiante\" e che \"sul campo non ci dovranno essere nel limite del possibile ostacoli\".\nIl campo regolamentare ha una forma a lisca di pesce ed \u00e8 diviso in settori circolari distanziati minimo 15 m l'uno dall'altro e individuati da tre raggi che convergono nello spazio della battuta detto \"plase\".\nPer la terza e quarta categoria il campo ha un raggio minimo di 180 m di lunghezza (se il giocatore lancia la rebatta fino a questa lunghezza ottiene 12 punti), mentre per la prima e seconda categoria deve raggiungere i 195 m di lunghezza (corrispondenti a 13 punti).\nLa larghezza minima dell'arco ai 12 punti del campo \u00e8 di 70 metri.\nLo spazio della battuta detto \"plase\" e deve misurare 3x3 m, di modo da permettere la posizione ottimale di tiro per ogni giocatore. Quando il giocatore tira, la rebatta cade in un settore del campo di gioco a cui corrisponde il punteggio realizzato nel turno di battuta. Se la rebatta cade fuori dal campo sono previste possibilit\u00e0 di assegnazione del punto, ma concordato dai capitani e dai \"marquapuoin\". Se la rebatta cade su una linea tra un settore e l'altro si assegna il punteggio del settore inferiore. Lo spazio alle spalle della \"plase\" non \u00e8 considerato spazio di gioco.\nL'azione della battuta si compone della \"toccata\", un primo movimento in cui il giocatore colpisce la \"fioletta\" con la \"masetta\", facendola alzare dalla \"rebatta\" su cui era stata posta, e la \"battuta\" vera e propria, ossia l'azione del giocatore di colpire con la \"masetta\" la \"rebatta\" sospesa in aria dopo la \"toccata\" per lanciarla il pi\u00f9 lontano possibile sul campo di gioco. Le due azioni si svolgono a pochi secondi l'una dall'altra, in un movimento fluido, ma vengono tenute distinte perch\u00e9 il regolamento prevede alcuni casi in cui si possa ripetere il lancio a seconda di come si sono svolte le fasi della toccata e della battuta.\nSe la rebatta si rompe durante il lancio il giocatore decide se ribattere o se accettare il punteggio realizzato dal pezzo di rebatta che \u00e8 arrivato pi\u00f9 lontano dal punto della battuta.\nIl regolamento specifica che:\nSezioni.\nLe Sezioni dell'Associazione Valdostana Rebatta coincidono con i comuni di residenza dei giocatori e indicano di fatto il territorio in cui \u00e8 praticato ufficialmente il gioco e in cui si svolgono i campionati. Le sezioni aderenti all'Associazione sono (dati 2011): Aosta, Aymavilles, Bionaz, Charvensod, Cogne, Doues, Gignod, Gressan, Jovencan, Introd, Ollomont, Pollein, Sarre, Valpelline.\nCampionati.\nCome nello tsan il campionato regionale si svolge in primavera e in autunno. I campionati sono divisi per categorie (I, II, III, IV) e sono individuali o a squadre, a cui si aggiunge il trofeo delle et\u00e0."}
{"id": "4348304", "revid": "1543377", "url": "https://it.wikipedia.org/wiki?curid=4348304", "title": "Mukim di Bangar", "text": "Bangar \u00e8 un mukim del Brunei situato nel Distretto di Temburong con 2.510 abitanti al censimento del 2011.\nSuddivisione amministrativa.\nIl mukim \u00e8 suddiviso in 15 villaggi (\"kapong\" in malese):\nPekan Bangar Lama, Pekan Bangar Baru, Perkemahan Bangar, Menengah, Sungai Sulok, Sungai Tanit, Sungai Tanam, Balayang, Semamang, Buang Bulan, Belingus, Batang Tuau, Seri Tanjong Belayang, Puni, Ujong Jalan."}
{"id": "4348306", "revid": "1543377", "url": "https://it.wikipedia.org/wiki?curid=4348306", "title": "Mukim di Batu Apoi", "text": "Batu Apoi \u00e8 un mukim del Brunei situato nel Distretto di Temburong con 1.432 abitanti al censimento del 2011.\nSuddivisione amministrativa.\nIl mukim \u00e8 suddiviso in 13 villaggi (\"kapong\" in malese):\nBatu Apoi, Sungai Radang, Peliunan, Sungai Bantaian, Gadong Baru, Luagan, Negalang Iring, Negalang Unat, Lakiun, Tanjong Bungar, Lamaling, Selapon, Sekurop."}
{"id": "4348307", "revid": "729019", "url": "https://it.wikipedia.org/wiki?curid=4348307", "title": "All-Ireland Senior Hurling Championship 1905", "text": "L'All-Ireland Senior Football Championship 1905 fu l'edizione numero 19 del principale torneo di hurling irlandese. Kilkenny batt\u00e9 Cork in finale, ottenendo il secondo titolo della sua storia.\nFormato.\nParteciparono 15 squadre e si tennero i campionati provinciali tranne che nell'Ulster. I vincitori del Leinster Championship e Antrim avrebbero sfidato Lancashire e Glasgow. La vincitrici di questi due match avrebbero sfidato i campioni di Connacht e Munster."}
{"id": "4348308", "revid": "125407253", "url": "https://it.wikipedia.org/wiki?curid=4348308", "title": "Enrico Ianniello", "text": "Biografia.\nCasertano di origine. Dopo essersi diplomato al I.T.I.S. \"F. Giordani\" di Caserta, si \u00e8 formato artisticamente presso la Bottega Teatrale di Firenze di Vittorio Gassman. Molto attivo a teatro, ha realizzato una traduzione italiana della commedia \"Il Metodo Gronholm\" del giovane autore catalano Jordi Galcer\u00e1n che racconta le crudelt\u00e0 dei rapporti di lavoro. La commedia, in cui recitano fra gli altri, oltre allo stesso Ianniello, anche Nicoletta Braschi e Maurizio Donadoni, \u00e8 stata portata in tourn\u00e9e nei teatri di tutta Italia fino al marzo 2008.\nNel 2011 Ianniello conquista la popolarit\u00e0 presso il grande pubblico interpretando il commissario Vincenzo Nappi, uno dei ruoli principali della serie TV di Raiuno \"Un passo dal cielo\" a fianco di Terence Hill. Nello stesso periodo Ianniello lavora anche al cinema nel film \"Habemus Papam\" di Nanni Moretti, e ad un cortometraggio per il sociale L'agnellino con le trecce. Nel 2012 \u00e8 attivo in diverse fiction Rai tra le quali la seconda stagione di \"Un passo dal cielo\".\nNel 2017 recita nel ruolo del direttore generale nella fiction Rai \"C'era una volta Studio Uno\". Nel 2019, recita in Il mondo sulle spalle, regia di Nicola Campiotti.\nNel gennaio 2015 esce in libreria il suo primo libro \"La vita prodigiosa di Isidoro Sifflotin\" edito da Feltrinelli, che racconta la storia di un bambino speciale che nasce fischiando e inventa un vero e proprio nuovo linguaggio: l\u2019Urlafischio. Non sono mancati i riconoscimenti e nello stesso anno vince il Premio Campiello Opera Prima, il Premio John Fante Opera Prima 2015 e il Premio Selezione Bancarella 2015. Nel 2019 esce il suo secondo libro \"La compagnia delle illusioni,con il quale\" vince Premio Letteraria in Citt\u00e0 nello stesso anno.\nNel 2019 Enrico Ianniello in veste di traduttore e regista presenta a teatro la pellicola del regista Santiago Carlos Ov\u00e8s \"Conversaciones con mam\u00e0\" dal titolo \"Giacomino e mamm\u00e0\".\nFilmografia.\nCortometraggi.\nIl soffio della terra, regia di Stefano Russo,2009."}
{"id": "4348310", "revid": "22475", "url": "https://it.wikipedia.org/wiki?curid=4348310", "title": "Tram STEL serie 70-71", "text": "Le elettromotrici 70 e 71 furono una coppia di vetture tranviarie che la STEL pose in servizio nel 1925, per l'esercizio della rete tranviaria interurbana di Milano.\nStoria.\nNel 1925 le Officine Meccaniche di Milano fornirono alla STEL due elettromotrici, numerate 70 e 71; esse riprendevano nella struttura generale le 60 \u00f7 69 costruite due anni prima dalla Breda, ma avevano cassa metallica anzich\u00e9 in legno.\nNel 1939 le vetture entrarono nel parco ATM, mantenendo la stessa numerazione, e nel 1948 risultavano ancora entrambe in servizio.\nSecondo una statistica del 19 gennaio 1957, entrambe le unit\u00e0 erano in servizio: la 70 era assegnata all'Officina Generale Teodosio, la 71 al deposito Farini.\nCon la contrazione del traffico interurbano conseguente alla deviazione della Milano-Monza sul nuovo tracciato di viale Sarca, le due vetture furono trasferite nel 1958 all'esercizio urbano, dove furono assegnate alla linea n. 32 (Corvetto-staz. Rogoredo) a rinforzo delle vecchie 600. Permanentemente accoppiate sulla linea,vi rimasero in servizio fino alla sua soppressione nell'ottobre 1960, per ritornare all'esercizio interurbano fino alla loro radiazione, avvenuta nel 1966.\nCaratteristiche.\nLe \"OM\" riprendevano la struttura delle \"Breda\" (serie 60 \u00f7 69) risalenti a due anni prima, ma con cassa metallica anzich\u00e9 in legno, allungata di circa 70 centimetri. Tra il 1955 e il 1956 la cassa di entrambe le unit\u00e0 fu ricostruita.\nI carrelli erano del tipo Brill BSJ 235, a met\u00e0 aderenza, identici a quelli montati sulle \"Breda\". Anche i motori erano gli stessi, tipo Siemens Dy 802, e cos\u00ec l'equipaggiamento elettrico della CGE.\nLivree.\nLe vetture entrarono in servizio nella livrea bianco gesso tipica dei mezzi STEL. Con il passaggio all'ATM, le vetture assunsero una colorazione a due toni di verde, simile a quella dei tram urbani, ma con un caratteristico disegno frontale \"a scudo\"."}
{"id": "4348318", "revid": "1543377", "url": "https://it.wikipedia.org/wiki?curid=4348318", "title": "Mukim di Bukok", "text": "Bukok \u00e8 un mukim del Brunei situato nel Distretto di Temburong con 2.535 abitanti al censimento del 2011.\nSuddivisione amministrativa.\nIl mukim \u00e8 suddiviso in 17 villaggi (\"kapong\" in malese):\nBuda-Buda, Belais, Belais Kecil, Paya Bagangan, Bokok, Meniup, Bakarut, Simbatang, Rataie, Perpindahan Rataie, Rakyat Jati, Kenua, Lepong Baru, Lepong Lama, Semabat Bahagia, Semabat, Temada."}
{"id": "4348319", "revid": "1543377", "url": "https://it.wikipedia.org/wiki?curid=4348319", "title": "Police Tero Football Club", "text": "Il Police Tero Football Club, meglio noto come Police Tero, \u00e8 una societ\u00e0 calcistica thailandese con sede nella citt\u00e0 di Bangkok. Milita nella Thai League 1, la prima divisione del campionato thailandese."}
{"id": "4348320", "revid": "1543377", "url": "https://it.wikipedia.org/wiki?curid=4348320", "title": "Mukim di Labu", "text": "Labu \u00e8 un mukim del Brunei situato nel Distretto di Temburong con 505 abitanti al censimento del 2011.\nSuddivisione amministrativa.\nIl mukim \u00e8 suddiviso in 5 villaggi (\"kapong\" in malese):\nLabu Estate, Senukoh, Piasau-Piasau, Payau, Ayam-Ayam."}
{"id": "4348321", "revid": "1504506", "url": "https://it.wikipedia.org/wiki?curid=4348321", "title": "Manegoldo I di Neuch\u00e2tel", "text": "Biografia.\nManegoldo I di Neuch\u00e2tel nacque nella citt\u00e0 svizzera in data imprecisata, figlio di Ulrico I di Neuch\u00e2tel, conte di Fenis e primo conte di Neuch\u00e2tel per infeudazione di Corrado II il Salico. Nominato cavaliere nel 1096, alla morte del padre nel 1070 aveva ottenuto la reggenza, ma essendo ancora minorenne era stato affidato alle cure del vescovo Bourcard di Asuel, fratello di suo padre Ulrico I, e personalit\u00e0 molto vicina all'imperatore Enrico IV, il che consent\u00ec anche a Manegoldo I di ottenere la reggenza e l'infeudazione delle terre di Neuch\u00e2tel senza opposizioni.\nMatrimonio e figli.\nManegoldo I si spos\u00f2 con una donna di cui non ci \u00e8 pervenuto il nome dalla quale ebbe i seguenti figli:"}
{"id": "4348322", "revid": "1543377", "url": "https://it.wikipedia.org/wiki?curid=4348322", "title": "Mukim di Keriam", "text": "Keriam \u00e8 un mukim del Brunei situato nel Distretto di Tutong con 9.631abitanti al censimento del 2011.\nSuddivisione amministrativa.\nIl mukim \u00e8 suddiviso in 12 villaggi (\"kapong\" in malese):\nKeriam, Bukit Panggal, Luagan Dudok, Sinaut, Meragang, Bukit Nenas, Santul, Kerakas Payau, Sungai Kelugon, Kupang, Maraburong Batu 16, Ikas/Bandong."}
{"id": "4348325", "revid": "716642", "url": "https://it.wikipedia.org/wiki?curid=4348325", "title": "Danny Grainger", "text": ""}
{"id": "4348330", "revid": "125602583", "url": "https://it.wikipedia.org/wiki?curid=4348330", "title": "Rory Kinnear", "text": "Nel corso della sua carriera da attore ha lavorato con la Royal Shakespeare Company e il Royal National Theatre. \u00c8 principalmente noto al grande pubblico per aver interpretato il ruolo di Bill Tanner (agente dell'MI6) nelle pellicole \"Quantum of Solace\", \"Skyfall,\" \"Spectre\" e \"No Time to Die\" della serie cinematografica di James Bond.\nBiografia.\nFiglio degli attori Roy Kinnear e Carmel Cryan, Rory Kinnear ha due sorelle, Kirsty e Karina. Educato alla Tower House School e alla St Paul's School a Londra, frequenta anche il Balliol College di Oxford e studia recitazione alla London Academy of Music and Dramatic Arts.\nHa soprattutto svolto attivit\u00e0 teatrali, ricevendo commenti positivi da pubblico e critica. \u00c8 stato particolarmente apprezzato per la sua simpatica interpretazione di Denis Thatcher in \"The Long Walk to Finchley\" (2008), una drammatizzazione della BBC riguardo ai primi anni di carriera politica di Margaret Thatcher, interpretato anche da Andrea Riseborough e Samuel West. Come gi\u00e0 specificato in precedenza, ha interpretato l'agente governativo Bill Tanner nei film di James Bond \"Quantum of Solace\", \"Skyfall,\" \"Spectre\" e \"No Time to Die\". Da voce narrante ad attore, ha preso parte in numerose produzioni artistiche della BBC. Nel 2017 ha inoltre partecipato al film \"iBoy\", e nel 2019 alla miniserie \"Years and Years\".\nDoppiatori italiani.\nNelle versioni in italiano dei suoi lavori, Rory Kinnear \u00e8 stato doppiato da:"}
{"id": "4348331", "revid": "74801", "url": "https://it.wikipedia.org/wiki?curid=4348331", "title": "General Villegas", "text": "General Villegas \u00e8 una citt\u00e0 dell'Argentina, capoluogo dell'omonimo partido nella provincia di Buenos Aires.\nToponimia.\nLa cittadina \u00e8 intitolata al generale argentino Conrado Villegas, protagonista della conquista del deserto e fondatore della citt\u00e0 di Trenque Lauquen.\nStoria.\nIn seguito alla \"conquista del deserto\" lanciata dal presidente Julio Argentino Roca, la zona dove sorge l'odierna citt\u00e0 venne definitivamente strappata al controllo dei nativi. Successivamente la gestione e la vendita delle terre fu duramente contesa tra i governi delle province di Buenos Aires, C\u00f3rdoba e Santa Fe. \nIl 28 luglio 1886 fu istituito il partido di General Villegas e come capoluogo del distretto fu scelta, il 21 marzo di due anni dopo, la localit\u00e0 di \"Los Arbolitos\". Con una risoluzione del governatore provinciale del 19 gennaio 1891 fu decretato il trasferimento del centro amministrativo, e del toponimo, al villaggio di \"Colonia Massey\". L'8 agosto 1896 fu annullata la decisione governativa presa cinque anni prima, riassegnando lo status di capoluogo ed il toponimo di General Villegas a \"Los Arbolitos\". Il 1\u00ba novembre 1896 la localit\u00e0 fu raggiunta dalla ferrovia dell'Ovest di Buenos Aires.\nInfrastrutture e trasporti.\nGeneral Villegas \u00e8 il principale snodo stradale del nord-ovest della provincia di Buenos Aires, in quanto situata all'intersezione tra la strada nazionale 188, che unisce il porto di San Nicol\u00e1s de los Arroyos con le province dell'interno, e la strada nazionale 33 Rosario-Bah\u00eda Blanca.\nDalla citt\u00e0 si origina anche la strada nazionale 226 che attraversa tutta la provincia di Buenos Aires sino a giungere alla citt\u00e0 costiera di Mar del Plata."}
{"id": "4348334", "revid": "767487", "url": "https://it.wikipedia.org/wiki?curid=4348334", "title": "Shining (gruppo musicale norvegese)", "text": "Gli Shining sono un gruppo musicale avant-garde metal/jazz d'avanguardia norvegese formatosi ad Oslo nel 1999.\nStoria del gruppo.\nPrimi anni (1999-2005).\nIl gruppo nacque inizialmente come un quartetto jazz strumentale acustico, composto da J\u00f8rgen Munkeby al sassofono, Torstein Lofthus alle percussioni, Morten Qvenild al pianoforte e Aslak Hartberg al contrabbasso.\nLa prima pubblicazione \u00e8 stata \"Where the Ragged People Go\", pubblicato nel 2001 attraverso la BP, mentre due anni pi\u00f9 tardi \u00e8 stata la volta di \"Sweet Shanghai Devil\". Nel 2005 il gruppo ha pubblicato \"In the Kingdom of Kitsch You Will Be a Monster\", distribuito dalla Rune Grammofon e caratterizzato da sonorit\u00e0 pi\u00f9 d'avanguardia, orientate al rock e all'elettronica, con Qvenild che ora suona sintetizzatore e tastiere e Hartberg che utilizza principalmente il basso anzich\u00e9 il contrabbasso. Questi ultimi due, tuttavia, lasciarono gli Shining in concomitanza dell'uscita dell'album e furono sostituiti da Andreas Hessen Schei e Morten Str\u00f8m.\n\"Grindstone\" (2007-2009).\nRinnovata la formazione, nel 2007 gli Shining pubblicarono il quarto album \"Grindstone\", che ha segnato un ulteriore abbandono delle iniziali sonorit\u00e0 jazz in favore di elementi rock progressivo, pop e musica classica del diciannovesimo e del ventesimo secolo. Il disco ha permesso alla formazione di intraprendere una tourn\u00e9e congiunta con gli Enslaved svoltasi nell'ottobre dello stesso anno. Negli anni successivi Schei fu rimpiazzato da Andreas Ulvo, a sua volta sostituito da Bernt Moen, mentre Tor Egil Kreken subentr\u00f2 a Str\u00f8m al basso. Con l'ingresso nel 2010 del chitarrista Even Helte, gli Shining divennero un quintetto.\n\"Blackjazz\" e \"One One One\" (2010-2014).\nL'uscita del quinto album \"Blackjazz\" nel 2010 vede gli Shining trasformarsi in una band heavy metal estremamente d'avanguardia, con l'utilizzo, da parte di Munkeby, di uno stile di canto che alterna growl, scream e qualche apertura in voce pulita. Lo stesso anno Hermansen viene sostituito da Sagen. A seguito della tourn\u00e9e promozione del disco, nel novembre 2011 il gruppo pubblic\u00f2 il primo album dal vivo, \"Live Blackjazz\". Nel 2013 il gruppo ha pubblicato il sesto album \"One One One\", che segue la medesima direzione intrapresa con \"Blackjazz\". Il 30 ottobre 2014 Lofthus abbandon\u00f2 il gruppo dopo 15 anni di permanenza, venendo sostituito da Tobias \u00d8rnes Andersen; intorno allo stesso periodo anche L\u00f8chsen ha lasciato gli Shining, sostituito da Eirik Tovsrud Knutsen.\n\"International Blackjazz Society\" (2015).\nIl 20 aprile 2015 gli Shining hanno firmato un contratto discografico con la Spinefarm Records, pubblicando il successivo 23 ottobre 2015 il settimo album \"International Blackjazz Society\". Rispetto ai due dischi precedenti le sonorit\u00e0 si allontanano dall'heavy metal per virare verso l'hard rock.\nNello stesso anno Kreken ha abbandonato il gruppo, sostituito da Ole Vistnes."}
{"id": "4348335", "revid": "1504506", "url": "https://it.wikipedia.org/wiki?curid=4348335", "title": "Rodolfo I di Neuch\u00e2tel", "text": "Biografia.\nRodolfo I di Neuch\u00e2tel era figlio di Manegoldo I di Neuch\u00e2tel e divenne anche noto col nome di Manegoldo I di F\u00e9nis. Co-reggente di Neuch\u00e2tel con suo fratello Manegoldo II di Fenis (c. 1065?), gi\u00e0 cavaliere, dal 1143 al 1148 fu anche signore di Arconciel.\nGrazie al suo matrimonio con Emma di Gl\u00e2ne, acquis\u00ec delle propriet\u00e0 sul fiume Saane e divenne signore di Arconciel-Illens. Originariamente Illens, Arconciel, Farvagny ed Ependes facevano parte della contea di Thyr che il padre di Emma, Conone, aveva ricevuto in feudo dall'imperatore Enrico IV nel 1082.\nCon suo fratello Manegoldo II, Rodolfo I intraprese la costruzione dell'Abbazia di Fontaine-Andr\u00e9 che continuer\u00e0 ad espandersi sino alla sua morte avvenuta nel 1148, data in cui tra l'altro egli fece la propria ultima donazione all'abbazia di Hauterive.\nMatrimonio e figli.\nRodolfo I spos\u00f2 Emma, figlia di Pietro di Gl\u00e2ne (? - Abbazia di Payerne, 9 febbraio o 1\u00ba marzo 1127), fu sorella di Guglielmo di Gl\u00e2ne, (? - 1143) fondatore dell'abbazia di d'Hauterive. La coppia ebbe un solo figlio:"}
{"id": "4348338", "revid": "767487", "url": "https://it.wikipedia.org/wiki?curid=4348338", "title": "Voldem\u0101rs Roze", "text": "Carriera.\nClub.\nNel periodo in cui ha militato in nazionale ha giocato con nell'RFK, vincendo almeno 5 campionati.\nNazionale.\nIl suo esordio avvenne il 16 agosto 1924 nella gara amichevole contro la Lituania.\nHa totalizzato 22 presenze in nazionale, senza segnare reti e vincendo una Coppa del Baltico."}
{"id": "4348339", "revid": "729019", "url": "https://it.wikipedia.org/wiki?curid=4348339", "title": "Open di Francia 1997 - Doppio maschile", "text": "Evgenij Kafel'nikov e Daniel Vacek hanno battuto in finale Todd Woodbridge e Mark Woodforde 7-612, 4-6, 6-3."}
{"id": "4348341", "revid": "729019", "url": "https://it.wikipedia.org/wiki?curid=4348341", "title": "Open di Francia 1997 - Doppio misto", "text": "Mahesh Bhupathi e Rika Hiraki hanno battuto in finale Patrick Galbraith e Lisa Raymond 6-4, 6-1."}
{"id": "4348344", "revid": "55104789", "url": "https://it.wikipedia.org/wiki?curid=4348344", "title": "Lumo", "text": ""}
{"id": "4348345", "revid": "729019", "url": "https://it.wikipedia.org/wiki?curid=4348345", "title": "Open di Francia 1995 - Doppio maschile", "text": "Jacco Eltingh e Paul Haarhuis hanno battuto in finale Nicklas Kulti e Magnus Larsson 63-7, 6-4, 6-1."}
{"id": "4348346", "revid": "1005847", "url": "https://it.wikipedia.org/wiki?curid=4348346", "title": "Edmund de la Pole, III duca di Suffolk", "text": "La famiglia.\nEdmund de la Pole nacque intorno al 1471 da John de la Pole, II duca di Suffolk e da Elisabetta di York una delle figlie di Cecily Neville e Riccardo Plantageneto, III duca di York. Questo rendeva Edmund nipote di Edoardo IV d'Inghilterra, Riccardo III d'Inghilterra, Giorgio Plantageneto, I duca di Clarence e Margherita di York e solo dal lato materno. Il ramo paterno della famiglia lo vedeva imparentato con William de la Pole, I duca di Suffolk, di cui era nipote, e con i Chaucer, suo nonno William s'era infatti sposato con Alice Chaucer e il celebre poeta Geoffrey Chaucer era il di lei nonno. Il padre di Alice, Thomas Chaucer, aveva servito il re come Speaker della Camera dei comuni in tre occasioni ed era stato \"Chief Butler of England\" per circa trent'anni. William de la Pole aveva invece combattuto durante la Guerra dei cent'anni e pi\u00f9 tardi era divenuto Lord Ciambellano.\nL'erede scomodo.\nIl fratello maggiore di Edmund, John de la Pole, I conte di Lincoln era stato nominato suo erede da Riccardo III dandogli una pensione piuttosto cospicua, ma quando questi era morto alla Battaglia di Bosworth Field nel 1485 ucciso da Enrico Tudor che era salito al trono con il nome di Enrico VII d'Inghilterra John non s'era fatto avanti per contendersi la corona con il nuovo sovrano, ma prest\u00f2 un giuramento di fedelt\u00e0. Due anni dopo decise di prendere parte alla ribellione di Lambert Simnel morendo alla Battaglia di Stoke Field.\nUna volta morto lui tocc\u00f2 a Edmund divenire l'erede della distrutta Casa di York, non di meno Enrico VII gli permise di accedere al titolo di Duca di Suffolk nel 1491 anche se, poco dopo, il ducato venne retrocesso a contado. In quegli stessi anni Edmund prese moglie sposando Margaret Scrope.\nNel 1501 Edmund decise di lasciare l'Inghilterra, con l'aiuto di James Tyrell (1450circa-6 maggio 1502) che per questo venne giustiziatio, per chiedere aiuto a Massimiliano I d'Asburgo. L'anno dopo suo figlio Filippo I di Castiglia fu mandato fuori rotta divenendo l'inaspettato ospite di Enrico VII, Filippo doveva poter ripartire presto per andare a reclamare l'eredit\u00e0 della moglie, Giovanna di Castiglia e per questo venne persuaso a consegnare a Enrico il conte di Suffolk. Filippo acconsent\u00ec a condizione che a Edmund non venisse fatto del male, Enrico promise che sarebbe stato \"solo\" imprigionato. Gli ultimi anni Edmund li pass\u00f2 in carcere e quando al trono sal\u00ec Enrico VIII d'Inghilterra questi non si sent\u00ec vincolato dalla promessa del padre e lo fece giustiziare il 30 aprile 1513.\nSuo fratello minore Richard de la Pole reclam\u00f2 per s\u00e9 il titolo di erede di York insieme al titolo di Conte di Suffolk fino alla morte avvenuta alla Battaglia di Pavia nel 1525."}
{"id": "4348349", "revid": "729019", "url": "https://it.wikipedia.org/wiki?curid=4348349", "title": "Open di Francia 1995 - Doppio misto", "text": "Mark Woodforde e Larisa Neiland hanno battuto in finale John-Laffnie de Jager e Jill Hetherington 7-68, 7-64."}
{"id": "4348350", "revid": "729019", "url": "https://it.wikipedia.org/wiki?curid=4348350", "title": "Hallerstra\u00dfe (metropolitana di Amburgo)", "text": "Hallerstra\u00dfe \u00e8 una stazione della metropolitana di Amburgo, sulla linea U1."}
{"id": "4348351", "revid": "729019", "url": "https://it.wikipedia.org/wiki?curid=4348351", "title": "Open di Francia 1994 - Doppio maschile", "text": "Byron Black e Jonathan Stark hanno battuto in finale Jan Apell e Jonas Bj\u00f6rkman 6-4, 7-6."}
{"id": "4348352", "revid": "729019", "url": "https://it.wikipedia.org/wiki?curid=4348352", "title": "Open di Francia 1994 - Doppio misto", "text": "Menno Oosting e Kristie Boogert hanno battuto in finale Andrej Ol'chovskij e Larisa Neiland 7-5, 3-6, 7-5."}
{"id": "4348356", "revid": "392979", "url": "https://it.wikipedia.org/wiki?curid=4348356", "title": "Hoppy", "text": " \u00e8 una bevanda a basso contenuto alcoolico (0,8 gradi) simile alla birra che Beverage Company Kokuka ha iniziato a produrre e vendere in Giappone nel 1948. Kokuka successivamente assunto la denominazione di Hoppy Beverage Co., Ltd. Hoppy \u00e8 attualmente marchio registrato della Hoppy Beverage Co., Ltd.\nSolitamente viene mescolata la bevanda Hoppy con\" sh\u014dch\u016b\" (una bevanda giapponese distillata). Questo mix \u00e8 considerato un sostituto della birra, troppo costosa per la gente comune del dopoguerra. Viene solitamente servita nei pub giapponesi \"izakaya\"."}
{"id": "4348358", "revid": "716642", "url": "https://it.wikipedia.org/wiki?curid=4348358", "title": "Zaine Francis-Angol", "text": "Carriera.\nClub.\nDopo aver giocato nelle giovanili del Tottenham, passa alle giovanili del Motherwell, con cui esordisce in prima squadra nel 2012. Nel 2015 passa al Kidderminster. Nel 2016 passa al Fylde e dopo due stagioni nella National League viene acquistato dall'Accrington Stanley. Dopo una stagione in Football League One e terminato il contratto di un anno con l'Accrington Stanley firma per il Boreham Wood, club militante in National League.\nNazionale.\nDebutta in nazionale il 7 settembre 2012, in Guatemala-Antigua e Barbuda, valevole per le qualificazioni ai Mondiali di calcio 2014."}
{"id": "4348361", "revid": "1904508", "url": "https://it.wikipedia.org/wiki?curid=4348361", "title": "Franziska Kinsky von Wchinitz und Tettau", "text": "Biografia.\nInfanzia.\nNacque a Vienna l'8 agosto 1813 dal conte Francesco di Paola Giuseppe Kinsky (di Wchinitz e Tettau) e da sua moglie la contessa Teresa Antonia Barbara di Wrbna e Freudenthal.\nMatrimonio.\nLa Contessina spos\u00f2 nel 1836 il principe Aloisio II del Liechtenstein, divenendone la principessa consorte; serv\u00ec inoltre da reggente durante la minore et\u00e0 del figlio (Giovanni II), nel 1859-60.\nMorte.\nLa Principessa mor\u00ec a Vienna il 5 febbraio 1881\nDiscendenza.\nFrancesca e Aloisio II, principe del Liechtenstein ebbero:"}
{"id": "4348362", "revid": "310175", "url": "https://it.wikipedia.org/wiki?curid=4348362", "title": "Cuna de lobos", "text": ""}
{"id": "4348365", "revid": "767487", "url": "https://it.wikipedia.org/wiki?curid=4348365", "title": "Steve Brady", "text": "Il suo principale campo di attivit\u00e0 \u00e8 lo sviluppo di un sistema di autofocalizzazione dei moderni telescopi.\nIl Minor Planet Center gli accredita la scoperta di due asteroidi, effettuate tutte nel 1999."}
{"id": "4348368", "revid": "287204", "url": "https://it.wikipedia.org/wiki?curid=4348368", "title": "166229 Palanga", "text": "166229 Palanga \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,4400322\u00a0UA e da un'eccentricit\u00e0 di 0,0633819, inclinata di 6,33090\u00b0 rispetto all'eclittica.\nL'asteroide \u00e8 dedicato all'omonima citt\u00e0 della Lituania."}
{"id": "4348369", "revid": "729019", "url": "https://it.wikipedia.org/wiki?curid=4348369", "title": "Me\u00dfberg (metropolitana di Amburgo)", "text": "Messberg \u00e8 una stazione della metropolitana di Amburgo, sulla linea U1."}
{"id": "4348377", "revid": "115874058", "url": "https://it.wikipedia.org/wiki?curid=4348377", "title": "Bombardamento di Umbertide", "text": "Il bombardamento di Umbertide (provincia di Perugia) del 25 aprile 1944, \u00e8 stato uno degli eventi pi\u00f9 drammatici subiti dalla cittadina umbra.\nI Fatti.\nAlle ore 10:20, una squadriglia di caccia-bombardieri anglo-statunitensi punt\u00f2 sulla cittadina di Umbertide; ogni aereo sganci\u00f2 2 bombe investendo il centro storico e radendo al suolo il quartiere di San Giovanni (oggi Piazza XXV Aprile).\nLe vittime del bombardamento furono 74. Gli obiettivi dei caccia-bombardieri dovevano essere i 2 ponti sul Tevere.\nL'allarme non venne fatto suonare per espresso divieto del prefetto di Perugia.\nNel pomeriggio un secondo bombardamento distrusse una delle arcate del ponte sul Tevere.\nIl centro di Umbertide fu ridotto ad un cumulo di macerie: oltre il 50% delle abitazioni venne raso al suolo, 900 furono gli sfollati.\nL'esodo.\nInizi\u00f2 da quel giorno l'esodo degli abitanti di Umbertide verso le campagne fino all'arrivo degli Alleati il 5 luglio 1944.\nCollegamenti esterni.\nVoci della Memoria, libro ricorando le vittime del\u00a0bombardamento."}
{"id": "4348380", "revid": "615138", "url": "https://it.wikipedia.org/wiki?curid=4348380", "title": "Giuseppe Nesi", "text": "Biografia.\nHa conseguito la laurea in giurisprudenza presso l'Universit\u00e0 degli studi di Catania nel 1983, diventando poi avvocato nel 1986. Dopo il Master of Arts in International Affairs conseguito presso la Johns Hopkins University, ha ottenuto il Dottorato di ricerca (PhD) all'Universit\u00e0 degli Studi di Roma \"La Sapienza\", nel 1991. Dal 1993 insegna diritto internazionale presso la Facolt\u00e0 di Giurisprudenza dell'Universit\u00e0 di Trento, dove diventa professore ordinario nel 2001.\n\u00c8 Preside della Facolt\u00e0 di Giurisprudenza dell'Universit\u00e0 trentina dal 29 ottobre 2012, dove ha anche insegnato Diritto dell'Unione Europea e Tutela internazionale dei diritti dell'uomo..\nIn ambito diplomatico e istituzionale, ha rivestito diversi incarichi di rilievo internazionale, tra cui quello di esperto giuridico della rappresentanza permanente italiana all'ONU dal 2002 al 2010, culminato poi nell'incarico di consigliere giuridico del Presidente dell'Assemblea generale delle Nazioni Unite nella 65\u00aa sessione, Joseph Deiss. In precedenza \u00e8 stato consulente della Commissione parlamentare d'inchiesta sulle responsabilit\u00e0 relative alla strage del Cermis nel 2000.\nNel 1996 ha ricoperto il ruolo di consigliere giuridico della Presidenza Italiana dell'Unione europea, dopo essere stato, nel 1993, consigliere giuridico della Presidenza della Conferenza per la Sicurezza e la Cooperazione in Europa (oggi OSCE).\nNel novembre del 2013 il Ministro degli Esteri Emma Bonino lo nomina membro permanente del Comitato interministeriale per i diritti umani (Cidu).\n\u00c8 stato eletto membro della Commissione di diritto internazionale dell'ONU il 12 novembre 2021, con 152 voti. Il suo mandato avr\u00e0 inizio nel 2023 e si concluder\u00e0 nel 2027. \u00c8 il quinto Accademico italiano a farne parte."}
{"id": "4348383", "revid": "729019", "url": "https://it.wikipedia.org/wiki?curid=4348383", "title": "Steinstra\u00dfe", "text": "Steinstra\u00dfe \u00e8 una fermata della metropolitana di Amburgo, sulla linea U1."}
{"id": "4348390", "revid": "4711", "url": "https://it.wikipedia.org/wiki?curid=4348390", "title": "Rochester Renegade", "text": ""}
{"id": "4348391", "revid": "124123", "url": "https://it.wikipedia.org/wiki?curid=4348391", "title": "Konstantin Salnikov", "text": "Palmar\u00e8s.\nIn carriera ha conseguito i seguenti risultati:"}
{"id": "4348393", "revid": "1566286", "url": "https://it.wikipedia.org/wiki?curid=4348393", "title": "Ciao professore", "text": "Ciao Professore \u00e8 una serie televisiva italiana del 1999 con Massimo Dapporto e Antonella Fattori trasmessa in prima visione da Canale 5.\nLuca Magli \u00e8 un professore di lettere al liceo classico Volta di Roma che si dedica di pi\u00f9 alla sua professione che alla sua famiglia. Luca \u00e8 sposato con Elise, impiegata di un'agenzia di viaggi la quale vorrebbe che il marito cambiasse lavoro; la coppia ha due figli: Andrea di 13 anni, un ragazzo estroverso e Carlotta di 10, una bambina molto sensibile."}
{"id": "4348401", "revid": "124004910", "url": "https://it.wikipedia.org/wiki?curid=4348401", "title": "Personaggi di It", "text": "Questa voce contiene alcuni dei personaggi presenti nel celebre romanzo \"It\", di Stephen King.\nPersonaggi principali.\nIl Club dei Perdenti.\nIl Club dei Perdenti \u00e8 un gruppo di sette ragazzini disadattati di dodici anni, accomunati da una vita infelice e triste e perseguitati da un gruppo di sadici bulli locali. Si trovano ad affrontare la minaccia di It nel tentativo di fermare gli omicidi di bambini che avvengono a Derry nell'indifferenza locale.\nLa Banda di Bowers.\nLa banda di Bowers \u00e8 un gruppo di sette ragazzi di 14 anni, teppisti e violenti: rappresentano, dopo It, i peggiori nemici del Club dei Perdenti. Sono guidati dallo psicotico e sadico Henry Bowers, e dalle sue \u201cspalle\u201d, Victor Criss e Belch Huggins. Sebbene non siano mai state ufficiali le sorti di tre di loro, nel romanzo \u00e8 ipotizzato che siano stati attaccati e uccisi da It."}
{"id": "4348403", "revid": "110157", "url": "https://it.wikipedia.org/wiki?curid=4348403", "title": "Death by Sexy", "text": "Death by Sexy \u00e8 il terzo album in studio della band statunitense Eagles of Death Metal."}
{"id": "4348404", "revid": "767487", "url": "https://it.wikipedia.org/wiki?curid=4348404", "title": "Charlie Is My Darling", "text": "Charlie Is My Darling, diretto da Peter Whitehead e prodotto dal manager dei The Rolling Stones Andrew Loog Oldham, \u00e8 il primo documentario sul gruppo rock britannico. Venne girato durante il secondo tour in Irlanda nel 1965, il 3 e 4 settembre, e terminato nella primavera del 1966. La prima del film ebbe luogo al Mannheim Film Festival nell'ottobre 1966, ma non venne mai distribuito ufficialmente nella sua interezza, a causa di problemi legali sorti tra i Rolling Stones e Allen Klein e per un furto avvenuto nell'ufficio di Andrew Loog Oldham, nel quale sparirono tutti i nastri del film. Tuttavia, versioni accorciate dell'opera sono circolate fra i collezionisti fin da allora.\nNel 2012, una versione restaurata ed estesa del documentario originale \u00e8 stata pubblicata dalla ABKCO Records di Allen Klein, che detiene i diritti di pubblicazione negli USA di tutto il materiale del gruppo pubblicato dal 1964 al 1970.\nTrama.\nIl documentario in bianco e nero della durata di 64 minuti, girato con uno stile sorprendentemente moderno e per nulla datato, mostra la band filmata dal loro viaggio in auto da Londra verso l'aeroporto di Heathrow, e da l\u00ec a Dublino dove gli Stones tennero due concerti all'Adelphi Theatre il 3 settembre. Il giorno successivo, il gruppo si spost\u00f2 in treno a Belfast per altre due esibizioni questa volta da tenersi all'ABC Theatre, prima di fare ritorno a Londra in aereo il giorno seguente.\nOltre a varie immagini d'epoca riprese dai concerti (nei quali il secondo show a Dublino termina in un caos generale con il pubblico che prende d'assalto il palco), il film contiene numerose scene di vita \"on the road\" della band, con Mick Jagger e Keith Richards ripresi in una stanza d'hotel mentre si divertono a cantare canzoni dei Beatles e un paio delle loro, gli Stones in treno verso Belfast mentre fanno colazione nel vagone ristorante, un'altra esibizione improvvisata dove Keith ed Andrew Oldham suonano il pianoforte mentre Mick fa l'imitazione di Elvis Presley e canta la versione di Fats Domino di \"Blueberry Hill\", e il viaggio aereo di ritorno a Londra. Inframezzate alle varie scene sono presenti numerose interviste ai membri della band che parlano della fama, dei fan e del futuro.\nVersione restaurata del 2012.\nLa versione restaurata \u00e8 stata presentata al Walter Reade Theater di New York City il 29 settembre 2012, come parte del New York Film Festival, e pubblicata in formato DVD e Blu-ray nel novembre successivo. In Italia il documentario \u00e8 stato acquistato in esclusiva dal canale televisivo Deejay TV e trasmesso in prima serata con sottotitoli in italiano nel 2012."}
{"id": "4348407", "revid": "92723", "url": "https://it.wikipedia.org/wiki?curid=4348407", "title": "Battaglia di Chocim (1673)", "text": "La battaglia di Chocim venne combattuta l'11 novembre 1673 nei pressi di Chotyn, oggi in Ucraina: l'esercito ottomano di Mehmed IV, al comando di Hussein Pasci\u00e0, forte di circa 35.000 soldati, viene attaccato dall'esercito polacco agli ordini di Jan Sobiesky, futuro Giovanni III di Polonia, composto da circa 30.000 uomini, nelle cui file militavano polacchi, lituani, moldavi, valacchi, cosacchi, tartari e tedeschi. Lo schieramento ottomano \u00e8 difeso da ottime posizioni difensive, al riparo di palizzate in legno, che per\u00f2 vengono infrante da un bombardamento delle artiglierie polacche al comando del generale Koniski.\nBattaglia.\nLa notte precedente diversi reparti valacchi e moldavi disertano dalle file turche per passare in quelle polacche e la mattina dell'11 novembre, la battaglia ha inizio con un assalto violento delle truppe guidate da Jan Sobiesky, dopo un tiro preparatorio delle artiglierie schierate lungo tutto il fronte.\nLa carica frontale delle fanterie polacche e l'aggiramento della cavalleria mette in seria difficolt\u00e0 le truppe ottomane, che dopo una accanita resistenza retrocedono incalzate dal nemico, il quale inizia subito una sanguinosa carneficina. Il giorno dopo anche il castello di Chocim viene espugnato dalle truppe polacche dopo una breve resistenza.\nForze in campo.\nLe perdite polacche risultano lievi rispetto a quelle dell'esercito ottomano, che tra morti, feriti e prigionieri viene annullato nella sua quasi totalit\u00e0. Le guarnigioni ottomane sono cos\u00ec costrette a ritirarsi oltre il Danubio."}
{"id": "4348409", "revid": "1776051", "url": "https://it.wikipedia.org/wiki?curid=4348409", "title": "Restano i frammenti", "text": "Restano i frammenti \u00e8 il primo concerto live DVD del gruppo musicale folk metal italiano Folkstone, uscito nel 2012."}
{"id": "4348413", "revid": "4711", "url": "https://it.wikipedia.org/wiki?curid=4348413", "title": "Birmingham Bandits", "text": ""}
{"id": "4348425", "revid": "287204", "url": "https://it.wikipedia.org/wiki?curid=4348425", "title": "Catherine Pozzi", "text": "Nata in una famiglia dell'alta borghesia francese, frequenta fin da bambina l'ambiente colto e raffinato del salotto dei genitori, dove si avvicendano i grandi nomi dell'intellighenzia francese del tempo: Leconte de Lisle, Marcel Proust, Jos\u00e9 Maria de Heredia, Jean Lorrain, Colette, Henri de R\u00e9gnier.\nIl padre, Samuel Pozzi, discendente da una famiglia italiana che aveva lasciato la Valtellina nel XVII secolo, chirurgo, primo a ottenere in Francia una cattedra di ginecologia, \u00e8 un uomo di vasti interessi culturali, tra cui spicca quello per la poesia parnassiana. L'iniziazione letteraria di Catherine Pozzi si determina dunque piuttosto precocemente. Ad essa, attraverso l'insegnamento di precettori privati, si aggiunger\u00e0 lo studio delle lingue (inglese e tedesco) e della musica.\nEsordi e primi sodalizi.\nNel 1893 comincia la stesura di un diario (\"Journal de jeunesse\") in cui raccoglie pensieri e versi tratti dai suoi modelli letterari. Tre anni dopo nasce l'ultimo fratello, Jacques, che, divenuto folle, subir\u00e0 l'internamento in manicomio; il secondogenito, Jean, era nato nel 1884 e intraprender\u00e0 la carriera diplomatica. Tra lui e la sorella sorgeranno dissidi in rapporto alla divisione dell'eredit\u00e0. \nFra i diversi sodalizi avviati all'inizio del Novecento, uno dei pi\u00f9 importanti e duraturi \u00e8 quello che la legher\u00e0 alla poetessa Marie de R\u00e9gnier, in arte G\u00e9rard d'Houville, figlia di un esponente del parnassianesimo, moglie per interesse di un poeta simbolista, amica e amante di celebri artisti, tra cui Pierre Lou\u00ffs e Gabriele D'Annunzio.\nDopo un trimestre di studi speso all'universit\u00e0 di Oxford (1907), rientra a Parigi, dove l'intransigenza della madre ne ostacola spostamenti e il realizzarsi di una condizione di maggiore indipendenza. Nel 1909 si sposa con \u00c9douard Bourdet, agente di cambio in borsa, appassionato di scrittura teatrale. Poco dopo la nascita del loro unico figlio, Claude, il matrimonio entra in crisi. Nel 1912 viene dichiarata tubercolosa e a partire dal 1913 inizia a tenere il cosiddetto diario da adulta (\"Journal d'adulte\"), che scriver\u00e0 fino alla morte. Dall'estate del '15 lavora a un saggio psicologico e filosofico intitolato \"De libertate\", che avrebbe dovuto raccogliere osservazioni sul tempo e la natura delle sensazioni, ma il progetto di scrittura si arresta prematuramente; ad esso sopravvive la stesura di una sorta di introduzione, \"Pelle d'anima\" (\"Peau d'\u00c2me\"), pubblicata postuma.\nIl legame con Paul Val\u00e9ry.\nAlla fine della prima guerra mondiale Catherine Pozzi si ritira a vivere con la madre. Il 13 giugno del 1918 Samuel Pozzi \u00e8 assassinato da uno dei suoi pazienti. Il 17 giugno 1920 incontra Paul Val\u00e9ry, col quale inizia una burrascosa relazione, che tra alti e bassi si protrarr\u00e0 fino al 1928. La storia con Val\u00e9ry ne segna profondamente il percorso poetico (attraverso di lui entra in contatto con Rainer Maria Rilke, con cui tiene una corrispondenza tra il '24 e il '25), la mente e la salute, quest'ultima gi\u00e0 minata da numerose affezioni, tra cui una setticemia nel '24 che le fa rischiare la vita. Nel '26 mentre viaggia sul treno tra Vence (Nizza) e Parigi, scrive la famosa poesia \"Vale\", dedicata al suo rapporto con Val\u00e9ry. Nel '27 vede la luce il racconto autobiografico \"Agn\u00e8s\" e nel '29 esce, sulla \"Nouvelle Revue Fran\u00e7aise\", diretta da Jean Paulhan, suo carissimo amico, \"Ave\", unica poesia pubblicata in vita. La rottura definitiva con Val\u00e9ry la spinge a una compensazione in nuovi sodalizi letterari: Julien Benda e Ernst Robert Curtius.\nUna voce notturna.\nLa poesia di Catherine Pozzi \u00e8 legata a doppio filo alla dimensione notturna, verso la quale hanno contribuito ad accentuare le naturali inclinazioni del suo carattere da una parte la passione per l'antico, in particolare l'esperienza di lettura e traduzione degli inni orfici, dall'altra la consuetudine con la tradizione poetica tedesca, soprattutto Novalis. Costretta in uno stato di infermit\u00e0, protrattosi dal '32 al '34, Pozzi prende congedo dalla vita, consacrandosi definitivamente a quell'abisso sensuale e struggente sull'orlo del quale, nel corso degli anni, si era ripetutamente affacciata. Non \u00e8 perci\u00f2 casuale che l'ultima lirica scritta dalla poetessa pochi giorni prima della morte, sopravvenuta il 3 dicembre 1934, sia intitolata \"Nyx\", in greco \u201cnotte\u201d, e sia un omaggio proprio a questo elemento tonale e ritmico attraverso cui si \u00e8 declinata tutta la sua esistenza.\u00c8 sepolta nel cimitero di Beau Ferrier a Bergerac in Dordogna."}
{"id": "4348427", "revid": "1425424", "url": "https://it.wikipedia.org/wiki?curid=4348427", "title": "John Barrasso", "text": "Biografia.\nNato a Reading in una famiglia italoamericana, Barrasso si laure\u00f2 in medicina alla Georgetown University, specializzandosi come ortopedico.\nBarrasso lavor\u00f2 come capo del personale del \"Wyoming Medical Center\" per svariati anni e nel frattempo si dedic\u00f2 alla politica con il Partito Repubblicano. Nel 1996 si candid\u00f2 al Senato, ma perse le primarie contro Mike Enzi, che venne poi eletto.\nNel 2002 Barrasso fu eletto all'interno della legislatura statale del Wyoming e vi rimase fino al 2007, quando il governatore del Wyoming lo nomin\u00f2 senatore al posto del defunto Craig Thomas. Barrasso venne poi confermato senatore dagli elettori l'anno seguente.\nDi dichiarate origini italiane, fa parte della Italian American Congressional Delegation.\nJohn Barrasso \u00e8 considerato un repubblicano piuttosto conservatore, sebbene durante la campagna elettorale del 1996 si fosse proposto come moderato.\nBarrasso \u00e8 stato sposato con Linda Nix, dalla quale ha avuto due figli; nel 2008 spos\u00f2 in seconde nozze la collaboratrice Bobbi Brown."}
{"id": "4348433", "revid": "599013", "url": "https://it.wikipedia.org/wiki?curid=4348433", "title": "Jimmy Johnson (giocatore di football americano)", "text": "Carriera professionistica.\nJimmy Johnson fu scelto come scelto assoluto dai San Francisco 49ers nel Draft NFL 1961 e rimase nella NFL per sedici stagioni giocando in diversi ruoli. Inizialmente gioc\u00f2 come safety, poi si spost\u00f2 a wide receiver, dopo di che torn\u00f2 a giocare da safety e infine come cornerback. Durante la sua carriera mise a segno 47 intercetti, ritornandoli per 615 yard. Inoltre ricevette 40 passaggi per 690 yard.\nJohnson fu citato in un articolo di Dan Wetzel come il miglior cornerback a non aver mai giocato in un Super Bowl."}
{"id": "4348434", "revid": "299315", "url": "https://it.wikipedia.org/wiki?curid=4348434", "title": "Kosher nostra", "text": ""}
{"id": "4348437", "revid": "729019", "url": "https://it.wikipedia.org/wiki?curid=4348437", "title": "All-Ireland Senior Hurling Championship 1906", "text": "L'All-Ireland Senior Football Championship 1906 fu l'edizione numero 20 del principale torneo di hurling irlandese. Tipperary batt\u00e9 Dublino in finale, ottenendo il settimo titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale. Londra era ammessa di diritto alle semifinali nazionali."}
{"id": "4348441", "revid": "22475", "url": "https://it.wikipedia.org/wiki?curid=4348441", "title": "Institut sup\u00e9rieur europ\u00e9en de formation par l'action", "text": "L'Institut sup\u00e9rieur europ\u00e9en de formation par l'action (ISEFAC) fu fondata a Parigi nel 2000 ed \u00e8 una \"business school\" francese. Il management \u00e8 il perno centrale."}
{"id": "4348446", "revid": "729019", "url": "https://it.wikipedia.org/wiki?curid=4348446", "title": "Open di Francia 1993 - Doppio maschile", "text": "Luke Jensen e Murphy Jensen hanno battuto in finale Marc-Kevin Goellner e David Prinosil 6-4, 6-7, 6-4."}
{"id": "4348449", "revid": "729019", "url": "https://it.wikipedia.org/wiki?curid=4348449", "title": "Open di Francia 1993 - Doppio misto", "text": "Andrej Ol'chovskij e Evgenija Manjukova hanno battuto in finale Danie Visser e Elna Reinach 6-2, 4-6, 6-4."}
{"id": "4348454", "revid": "1728", "url": "https://it.wikipedia.org/wiki?curid=4348454", "title": "Monetazione di Butuntum", "text": "La monetazione di Butuntum riguarda le monete coniate a Butuntum, una citt\u00e0 situata nel sito dell'attuale Bitonto. Il centro si trovava nell'antica Calabria, regione che corrisponde \"grosso modo\" alla parte meridionale della moderna Puglia.\nCatalogazione.\nIl riferimento usato di norma per monetazione di Butuntum \u00e8 \"Historia Numorum - Italy\", un testo pubblicato in Gran Bretagna nel 2001 a cura di un gruppo di numismatici coordinato da Keith N. Rutter. Nei cataloghi si trova un riferimento del tipo \"HN\" o \"HN Italy\" seguito dal numero, da 753 a 756.\nAltre fonti di catalogazione sono le \"Sylloge Nummorum Graecorum\". In genere sono usate le pi\u00f9 recenti o pi\u00f9 diffuse, come quella dell'American Numismatic Society, quella di Copenaghen e quella di Francia. Dato che si tratta esclusivamente di bronzi \u00e8 anche usata la \"Sylloge\" della collezione Morcom, una collezione di bronzi dell'Occidente greco, con sede in Gran Bretagna. Nei cataloghi si trova un'indicazione abbreviata della \"Sylloge\", del tipo \"ANS\", \"Cop.\", \"France\" o \"Morcom\", seguita dal numero della moneta raffigurata.\nPer la monetazione di Butuntum \u00e8 stato pubblicato nel 2011 un testo intitolato \"La zecca di Butuntum\".\nContesto storico.\nLa coniazione \u00e8 valutata nella met\u00e0 del III secolo a.C., prima della fondazione del municipio romano, in base a considerazioni di caratteri stilistico.\nContesto monetario.\nI tipi presenti e le legende usate inseriscono queste monete nell'area della monetazione greca a pieno titolo. \nMonete.\nSono note tre tipi, tutti in bronzo. Seguendo l'ordine usato da Rutter et al., abbiamo:\n1) Al dritto \u00e8 raffigurata la testa di Atena, volta a destra, che indossa elmo corinzio con cimiero. Al rovescio \u00e8 rappresentata una spiga di orzo con due o quattro foglie. Al rovescio anche la legenda, \u0392\u03a5\u03a4\u039f\u039d\u03a4\u0399\u039d\u03a9\u039d, scritta su due righe, ai lati della spiga. Il tipo della spiga di orzo caratterizza gran parte della monetazione di Metapontum. Questa moneta \u00e8 catalogata come HN Italy 753, ed \u00e8 presente in SNG ANS 659-661.\n2) Al dritto \u00e8 raffigurata una conchiglia, mentre al rovescio \u00e8 raffigurato un giovane a cavallo di un delfino. Quest'ultimo tipo caratterizza in particolare le monete di Tarentum.\n3) Civetta su ramo d'ulivo al dritto mentre al rovescio c'\u00e8 un fulmine alato. Il dritto \u00e8 presente nei rovesci delle monete di Atene. Il rovescio \u00e8 ampiamente diffuso e per lo pi\u00f9 fa riferimento a Giove.\nHistoria Numorum Italy cita anche una quarta moneta, con un granchio al dritto e l'etnico al rovescio. Sulla reale esistenze di questa moneta per\u00f2 non si hanno notizie sicure.\nLegende.\nL'unica legenda presente \u00e8 l'etnico, \u0392\u03a5\u03a4\u039f\u039d\u03a4\u0399\u039d\u03a9\u039d, \"bytontin\u014dn\" cio\u00e8 \"dei bitontini, scritto in greco con alfabeto greco. L'uso del nome degli abitanti al genitivo plurale \u00e8 la norma, diffusa ovunque nel mondo greco classico.\nPesi e misure.\nHistoria Numorum Italy riporta i seguenti pesi e diametri delle monete:"}
{"id": "4348461", "revid": "729019", "url": "https://it.wikipedia.org/wiki?curid=4348461", "title": "Open di Francia 1992 - Doppio maschile", "text": "Jakob Hlasek e Marc Rosset hanno battuto in finale David Adams e Andrej Ol'chovskij 7-6, 6-7, 7-5."}
{"id": "4348462", "revid": "4711", "url": "https://it.wikipedia.org/wiki?curid=4348462", "title": "Bay State Bombardiers", "text": ""}
{"id": "4348465", "revid": "729019", "url": "https://it.wikipedia.org/wiki?curid=4348465", "title": "Open di Francia 1992 - Doppio misto", "text": "Todd Woodbridge e Arantxa S\u00e1nchez Vicario hanno battuto in finale Bryan Shelton e Lori McNeil 6-2, 6-3."}
{"id": "4348467", "revid": "729019", "url": "https://it.wikipedia.org/wiki?curid=4348467", "title": "Open di Francia 1991 - Doppio maschile", "text": "John Fitzgerald e Anders J\u00e4rryd hanno battuto in finale Rick Leach e Jim Pugh 6-0, 7-6."}
{"id": "4348468", "revid": "436907", "url": "https://it.wikipedia.org/wiki?curid=4348468", "title": "Where the Ragged People Go", "text": "Where the Ragged People Go \u00e8 il primo album in studio del gruppo musicale norvegese Shining, pubblicato nel 2001 dalla BP.\nDescrizione.\nIl disco si compone di otto brani, interamente composti dal sassofonista J\u00f8rgen Munkeby. Il titolo dell'album deriva da una strofa del brano \"The Boxer\" del duo statunitense Simon &amp; Garfunkel."}
{"id": "4348469", "revid": "729019", "url": "https://it.wikipedia.org/wiki?curid=4348469", "title": "Open di Francia 1991 - Doppio misto", "text": "Cyril Suk e Helena Sukov\u00e1 hanno battuto in finale Paul Haarhuis e Caroline Vis 3-6, 6-4, 6-1."}
{"id": "4348474", "revid": "729019", "url": "https://it.wikipedia.org/wiki?curid=4348474", "title": "Open di Francia 1990 - Doppio maschile", "text": "Sergio Casal e Emilio S\u00e1nchez hanno battuto in finale Goran Ivani\u0161evi\u0107 e Petr Korda 7-5, 6-3."}
{"id": "4348475", "revid": "263989", "url": "https://it.wikipedia.org/wiki?curid=4348475", "title": "NY Rangers", "text": ""}
{"id": "4348476", "revid": "263989", "url": "https://it.wikipedia.org/wiki?curid=4348476", "title": "NY Islanders", "text": ""}
{"id": "4348478", "revid": "729019", "url": "https://it.wikipedia.org/wiki?curid=4348478", "title": "Open di Francia 1990 - Doppio misto", "text": "Jorge Lozano e Arantxa S\u00e1nchez Vicario hanno battuto in finale Danie Visser e Nicole Bradtke 7-64, 7-64."}
{"id": "4348479", "revid": "4711", "url": "https://it.wikipedia.org/wiki?curid=4348479", "title": "Maine Lumberjacks", "text": ""}
{"id": "4348487", "revid": "834750", "url": "https://it.wikipedia.org/wiki?curid=4348487", "title": "Other Sides", "text": ""}
{"id": "4348489", "revid": "155634", "url": "https://it.wikipedia.org/wiki?curid=4348489", "title": "Open di Francia 1989 - Doppio maschile", "text": "Jim Grabb e Patrick McEnroe hanno battuto in finale Mansour Bahrami e \u00c9ric Winogradsky 6\u20134, 2\u20136, 6\u20134, 7\u20136(5)."}
{"id": "4348491", "revid": "729019", "url": "https://it.wikipedia.org/wiki?curid=4348491", "title": "Open di Francia 1989 - Doppio misto", "text": "Tom Nijssen e Manon Bollegraf hanno battuto in finale Horacio de la Pe\u00f1a e Arantxa S\u00e1nchez Vicario 6-3, 63-7, 6-2."}
{"id": "4348492", "revid": "47767", "url": "https://it.wikipedia.org/wiki?curid=4348492", "title": "Onorato di Milano", "text": ""}
{"id": "4348493", "revid": "155634", "url": "https://it.wikipedia.org/wiki?curid=4348493", "title": "Open di Francia 1988 - Doppio maschile", "text": "Andr\u00e9s G\u00f3mez e Emilio S\u00e1nchez hanno battuto in finale John Fitzgerald e Anders J\u00e4rryd 6\u20133, 6\u20137, 6\u20134, 6\u20133."}
{"id": "4348494", "revid": "729019", "url": "https://it.wikipedia.org/wiki?curid=4348494", "title": "Open di Francia 1988 - Doppio misto", "text": "Jorge Lozano e Lori McNeil hanno battuto in finale Michiel Schapers e Brenda Schultz 7-5, 6-2."}
{"id": "4348495", "revid": "729019", "url": "https://it.wikipedia.org/wiki?curid=4348495", "title": "Open di Francia 1987 - Doppio misto", "text": "Emilio S\u00e1nchez e Pam Shriver hanno battuto in finale Sherwood Stewart e Lori McNeil 6\u20133, 7\u20136(4)."}
{"id": "4348498", "revid": "287204", "url": "https://it.wikipedia.org/wiki?curid=4348498", "title": "Honor\u00e9", "text": ""}
{"id": "4348500", "revid": "47767", "url": "https://it.wikipedia.org/wiki?curid=4348500", "title": "Honoratus", "text": ""}
{"id": "4348501", "revid": "47767", "url": "https://it.wikipedia.org/wiki?curid=4348501", "title": "Honorato", "text": ""}
{"id": "4348502", "revid": "47767", "url": "https://it.wikipedia.org/wiki?curid=4348502", "title": "Honorata", "text": ""}
{"id": "4348503", "revid": "47767", "url": "https://it.wikipedia.org/wiki?curid=4348503", "title": "Honorat", "text": ""}
{"id": "4348506", "revid": "120290251", "url": "https://it.wikipedia.org/wiki?curid=4348506", "title": "Il testimone (miniserie televisiva)", "text": "Il testimone \u00e8 una miniserie in 2 episodi tratta da una storia vera e trasmessa in prima visione nel 2001 su Canale 5.\nTrama.\nMarco Basile \u00e8 un giovane veterinario la cui vita \u00e8 sconvolta quando una sera, mentre porta a spasso il cane, assiste all'omicidio di un imprenditore De Caro impegnato nella lotta alla camorra. Da quel momento inizia un vero e proprio calvario per lui e per la sua famiglia, costretti a cambiare identit\u00e0 e citt\u00e0; ma anche grazie al sostegno del commissario Fusco, la testimonianza di Marco riesce a far arrestare il colpevole dell'omicidio che si scopre essere Antonio Mannoia, figlio del potente boss Gennaro Mannoia. Dopo il suo arresto, il boss far\u00e0 di tutto per uccidere Marco e in un attentato muore accidentalmente Nicola, il suo migliore amico. Sconvolto per la sua morte, Marco si reca sotto casa del boss e inizia a inveire contro di lui; in seguito anche gli abitanti della zona si radunano sul posto per testimoniare il loro appoggio al veterinario. Rimasto solo e abbandonato da tutti, Gennaro Mannoia si suicida."}
{"id": "4348507", "revid": "1543377", "url": "https://it.wikipedia.org/wiki?curid=4348507", "title": "Concerto per violino, pianoforte e orchestra (Mozart)", "text": "Il Concerto per violino, pianoforte e orchestra K1 Anh. 56 (riclassificato come K 315f nella sesta versione del Catalogo K\u00f6chel) \u00e8 una composizione di Wolfgang Amadeus Mozart, scritta a Mannheim nel 1778 e lasciata incompiuta.\nStoria.\nIl concerto fu scritto per l'\"Academie des Amateurs\" che avrebbe avuto luogo a Mannheim. Mozart stesso avrebbe dovuto suonare il pianoforte mentre Ignaz Fr\u00e4nzl, il primo violino dell'orchestra di Mannheim, avrebbe dovuto eseguire la parte per il violino solo.\nOpera incompiuta.\nMozart compose solo le prime 120 battute del primo movimento, dove solo le prime 74 sono completamente orchestrate. Alfred Einstein ipotizza che l'opera fu abbandonata dal compositore a causa dello scioglimento dell'orchestra di Mannheim; tuttavia ci\u00f2 era gi\u00e0 accaduto prima dell'inizio della stesura dell'opera, ovvero quando il Principe elettore si era trasferito a Monaco e la maggior parte dell'orchestra lo aveva seguito: fu proprio per questo motivo che l'\"Academie des Amateurs\" aveva rimpiazzato l'orchestra di Mannheim.\nIl motivo pi\u00f9 verosimile per cui il concerto sia stato lasciato incompiuto \u00e8 che Mozart lasci\u00f2 Mannheim nel dicembre 1778, probabilmente perch\u00e9 l'\"Academie\" non era iniziata nei tempi che aveva previsto. Rimane ignota la ragione per cui Mozart non abbia terminato il concerto durante il resto del suo viaggio di ritorno a Salisburgo o durante la successiva permanenza nella sua citt\u00e0 natale."}
{"id": "4348511", "revid": "155634", "url": "https://it.wikipedia.org/wiki?curid=4348511", "title": "Open di Francia 1986 - Doppio maschile", "text": "John Fitzgerald e Tom\u00e1\u0161 \u0160m\u00edd hanno battuto in finale Stefan Edberg e Anders J\u00e4rryd 6\u20133, 4\u20136, 6\u20133, 6\u20137(4), 14\u201312."}
{"id": "4348512", "revid": "729019", "url": "https://it.wikipedia.org/wiki?curid=4348512", "title": "Open di Francia 1986 - Doppio misto", "text": "Ken Flach e Kathy Jordan hanno battuto in finale Mark Edmondson e Rosalyn Nideffer 3-6, 7-6, 6-3."}
{"id": "4348514", "revid": "287204", "url": "https://it.wikipedia.org/wiki?curid=4348514", "title": "Linea Kintetsu Osaka", "text": ""}
{"id": "4348517", "revid": "767487", "url": "https://it.wikipedia.org/wiki?curid=4348517", "title": "Hayastani Ankaxowt'yan Gavat' 1995-1996", "text": "La Hayastani Ankaxowt'yan Gavat' 1995-1996 (conosciuta anche come Coppa dell'Indipendenza) \u00e8 stata la quinta edizione della Coppa nazionale armena. Il torneo \u00e8 iniziato 31 agosto 1995 con il turno preliminare e si \u00e8 concluso il 28 maggio 1996. Il Pyunik Yerevan ha vinto la coppa per la prima volta battendo in finale il Kotayk Abovyan.\nOttavi di finale.\nGli incontri di andata si disputarono il 1\u00ba marzo mentre quelli di ritorno tra il 6 e l'8 marzo 1996.\nQuarti di finale.\nGli incontri di andata si disputarono tra il 1\u00b0 e il 2 mentre quelli di ritorno tra il 5 e il 13 aprile 1996.\nSemifinali.\nGli incontri di andata si disputarono il tra il 3 e il 4 mentre quelli di ritorno tra il 13 e il 14 maggio 1996."}
{"id": "4348518", "revid": "729019", "url": "https://it.wikipedia.org/wiki?curid=4348518", "title": "Linea Kintetsu Namba", "text": "La \u00e8 una breve linea urbana sotterranea a gestione privata che passa nella zona sud della citt\u00e0 \u014csaka, e unisce fra di loro le linee Kintetsu \u014csaka e Hanshin Namba permettendo il transito diretto dei treni."}
{"id": "4348519", "revid": "73843", "url": "https://it.wikipedia.org/wiki?curid=4348519", "title": "Kazan Helicopters", "text": "La Kazan Helicopters Joint Stock Company (in russo: \u041a\u0430\u0437\u0430\u043d\u0441\u043a\u0438\u0439 \u0432\u0435\u0440\u0442\u043e\u043b\u0451\u0442\u043d\u044b\u0439 \u0437\u0430\u0432\u043e\u0434) \u00e8 un'azienda produttrice di elicotteri con sede a Kazan', nella repubblica federale del Tatarstan.\nStoria.\nLa Kazan Helicopters \u00e8 stata fondata nel 1933 come azienda per la lavorazione del legno. Il primo velivolo prodotto da quest'azienda \u00e8 stato il piccolo biplano Polikarpov Po-2 nel 1941.\nLa produzione di elicotteri \u00e8 iniziata nel 1951 con la produzione su licenza del Mi-1, velivolo progettato da Michail Leont'evi\u010d Mil'. Il suo secondo prodotto fu il Mi-4 e con questo velivolo diede inizio anche alla produzione per l'esportazione. Dal 1965 l'azienda ha incominciato a produrre il Mi-8, per poi aggiungere alla sua gamma anche il Mi-17.\nNel 1993 l'azienda incominci\u00f2 a progettare e produrre il suo primo velivolo il Kazan Ansat, che effettuer\u00e0 il suo primo volo nel 1999 per poi entrare in servizio presso l'aeronautica militare russa nel 2001."}
{"id": "4348520", "revid": "82000", "url": "https://it.wikipedia.org/wiki?curid=4348520", "title": "Submartingala", "text": ""}
{"id": "4348521", "revid": "82000", "url": "https://it.wikipedia.org/wiki?curid=4348521", "title": "Supermartingala", "text": ""}
{"id": "4348526", "revid": "33689", "url": "https://it.wikipedia.org/wiki?curid=4348526", "title": "Cromosoma 1 (umano)", "text": ""}
{"id": "4348528", "revid": "205197", "url": "https://it.wikipedia.org/wiki?curid=4348528", "title": "Coppa dell'Indipendenza 1995-1996", "text": ""}
{"id": "4348529", "revid": "33689", "url": "https://it.wikipedia.org/wiki?curid=4348529", "title": "Cromosoma 10 (umano)", "text": ""}
{"id": "4348531", "revid": "33689", "url": "https://it.wikipedia.org/wiki?curid=4348531", "title": "Cromosoma 11 (umano)", "text": ""}
{"id": "4348532", "revid": "33689", "url": "https://it.wikipedia.org/wiki?curid=4348532", "title": "Cromosoma 12 (umano)", "text": ""}
{"id": "4348534", "revid": "33689", "url": "https://it.wikipedia.org/wiki?curid=4348534", "title": "Cromosoma 13 (umano)", "text": ""}
{"id": "4348535", "revid": "205197", "url": "https://it.wikipedia.org/wiki?curid=4348535", "title": "Coppa d'Armenia 1995-1996", "text": ""}
{"id": "4348536", "revid": "460535", "url": "https://it.wikipedia.org/wiki?curid=4348536", "title": "Kazan Helicopter Plant", "text": ""}
{"id": "4348537", "revid": "33689", "url": "https://it.wikipedia.org/wiki?curid=4348537", "title": "Cromosoma 14 (umano)", "text": ""}
{"id": "4348538", "revid": "33689", "url": "https://it.wikipedia.org/wiki?curid=4348538", "title": "Cromosoma 15 (umano)", "text": ""}
{"id": "4348539", "revid": "33689", "url": "https://it.wikipedia.org/wiki?curid=4348539", "title": "Cromosoma 16 (umano)", "text": ""}
{"id": "4348545", "revid": "33689", "url": "https://it.wikipedia.org/wiki?curid=4348545", "title": "Cromosoma 17 (umano)", "text": ""}
{"id": "4348546", "revid": "33689", "url": "https://it.wikipedia.org/wiki?curid=4348546", "title": "Cromosoma 18 (umano)", "text": ""}
{"id": "4348547", "revid": "33689", "url": "https://it.wikipedia.org/wiki?curid=4348547", "title": "Cromosoma 19 (umano)", "text": ""}
{"id": "4348549", "revid": "33689", "url": "https://it.wikipedia.org/wiki?curid=4348549", "title": "Cromosoma 2 (umano)", "text": ""}
{"id": "4348550", "revid": "155634", "url": "https://it.wikipedia.org/wiki?curid=4348550", "title": "Open di Francia 1985 - Doppio maschile", "text": "Mark Edmondson e Kim Warwick hanno battuto in finale Shlomo Glickstein e Hans Simonsson 6\u20133, 6\u20134, 6\u20137, 6\u20133."}
{"id": "4348551", "revid": "767487", "url": "https://it.wikipedia.org/wiki?curid=4348551", "title": "Money Can't Buy", "text": "Money Can't Buy \u00e8 stato un concerto promozionale della cantante Kylie Minogue, in supporto del suo nono album in studio \"Body Language\", tenuto all\"'Hammersmith Apollo\" a Londra. Lo stage di questo concerto \u00e8 costato 1.000.000 $. L'esibizione \u00e8 stata poi pubblicata come DVD nel 2004 (\"Body Language Live\").\nExtended Play.\nNel \"Target Store\" americano \u00e8 stato pubblicato un EP il 10 febbraio 2004."}
{"id": "4348552", "revid": "33689", "url": "https://it.wikipedia.org/wiki?curid=4348552", "title": "Cromosoma 20 (umano)", "text": ""}
{"id": "4348553", "revid": "33689", "url": "https://it.wikipedia.org/wiki?curid=4348553", "title": "Cromosoma 21 (umano)", "text": ""}
{"id": "4348554", "revid": "33689", "url": "https://it.wikipedia.org/wiki?curid=4348554", "title": "Cromosoma 22 (umano)", "text": ""}
{"id": "4348557", "revid": "33689", "url": "https://it.wikipedia.org/wiki?curid=4348557", "title": "Cromosoma 7 (umano)", "text": ""}
{"id": "4348558", "revid": "33689", "url": "https://it.wikipedia.org/wiki?curid=4348558", "title": "Cromosoma 6 (umano)", "text": ""}
{"id": "4348560", "revid": "33689", "url": "https://it.wikipedia.org/wiki?curid=4348560", "title": "Cromosoma 5 (umano)", "text": ""}
{"id": "4348561", "revid": "33689", "url": "https://it.wikipedia.org/wiki?curid=4348561", "title": "Cromosoma 4 (umano)", "text": ""}
{"id": "4348562", "revid": "729019", "url": "https://it.wikipedia.org/wiki?curid=4348562", "title": "Open di Francia 1985 - Doppio misto", "text": "Heinz G\u00fcnthardt e Martina Navr\u00e1tilov\u00e1 hanno battuto in finale Francisco Gonz\u00e1lez e Paula Smith 2-6, 6-3, 6-2."}
{"id": "4348564", "revid": "33689", "url": "https://it.wikipedia.org/wiki?curid=4348564", "title": "Cromosoma 8 (umano)", "text": ""}
{"id": "4348565", "revid": "33689", "url": "https://it.wikipedia.org/wiki?curid=4348565", "title": "Cromosoma 9 (umano)", "text": ""}
{"id": "4348567", "revid": "33689", "url": "https://it.wikipedia.org/wiki?curid=4348567", "title": "Cromosoma X (umano)", "text": ""}
{"id": "4348569", "revid": "33689", "url": "https://it.wikipedia.org/wiki?curid=4348569", "title": "Cromosoma Y (umano)", "text": ""}
{"id": "4348572", "revid": "184755", "url": "https://it.wikipedia.org/wiki?curid=4348572", "title": "Annullamento (diritto)", "text": "L'annullamento \u00e8 una pronunzia giudiziale con la quale viene eliminata l'efficacia di un negozio giuridico affetto da un vizio che lo rendeva annullabile.\nLa sentenza che pronuncia l'annullamento ha efficacia costitutiva e retroattiva e ha effetto non solo tra le parti del giudizio ma anche verso terzi, fatta eccezione per i diritti acquistati a titolo oneroso da terzi in buona fede.\nIn Italia.\nL'azione di annullamento \u00e8 disciplinata nel codice civile e, salvo casi specifici, pu\u00f2 essere esercitata nel termine di cinque anni. L'annullamento, per\u00f2, pu\u00f2 essere opposto come eccezione anche quando si sia verificata la prescrizione dell'azione (secondo il principio \"temporalia ad agendum, perpetua ad excipiendum\").\nL'azione di annullamento \u00e8 definita \"relativa\" perch\u00e9 soltanto chi \u00e8 stato danneggiato dal negozio viziato \u00e8 legittimato a chiedere l'annullamento.\nL'annullamento del matrimonio.\nL'azione di annullamento del matrimonio \u00e8 soggetta a termini particolarmente brevi ed \u00e8 finalizzata a far perdere efficacia a un matrimonio invalido. L'annullabilit\u00e0 di un matrimonio si definisce \"assoluta\", nel senso che chiunque pu\u00f2 intraprendere un'azione di annullamento a tutela di un interesse generale."}
{"id": "4348573", "revid": "155634", "url": "https://it.wikipedia.org/wiki?curid=4348573", "title": "Open di Francia 1984 - Doppio maschile", "text": "Henri Leconte e Yannick Noah hanno battuto in finale Pavel Slo\u017eil e Tom\u00e1\u0161 \u0160m\u00edd 6\u20134, 2\u20136, 3\u20136, 6\u20133, 6\u20132."}
{"id": "4348575", "revid": "729019", "url": "https://it.wikipedia.org/wiki?curid=4348575", "title": "Open di Francia 1984 - Doppio misto", "text": "Dick Stockton e Anne Smith hanno battuto in finale Laurie Warder e Anne Minter 6-2, 6-4."}
{"id": "4348576", "revid": "725642", "url": "https://it.wikipedia.org/wiki?curid=4348576", "title": "Concerto per pianoforte, violino e orchestra (Mozart)", "text": ""}
{"id": "4348577", "revid": "125254438", "url": "https://it.wikipedia.org/wiki?curid=4348577", "title": "Francesco Tristano Schlim\u00e9", "text": "Biografia.\nSchlim\u00e9 interpreta il repertorio classico e contemporaneo e si dedica nello stesso tempo a sperimentazioni nel campo della musica elettronica collaborando anche con importanti dj's. Suona anche il clarinetto."}
{"id": "4348578", "revid": "729019", "url": "https://it.wikipedia.org/wiki?curid=4348578", "title": "Linea Kintetsu Ikoma", "text": "La \u00e8 una linea ferroviaria regionale a gestione privata situata nella prefettura di Nara, in Giappone, che collega la citt\u00e0 di Ikoma con la cittadina di \u014cji. La linea \u00e8 caratterizzata da traffico locale e tutti i treni fermano in tutte le 12 stazioni lungo il percorso. La ferrovia \u00e8 elettrificata in corrente continua ed \u00e8 parzialmente a doppio binario."}
{"id": "4348581", "revid": "47767", "url": "https://it.wikipedia.org/wiki?curid=4348581", "title": "Onorino", "text": ""}
{"id": "4348582", "revid": "47767", "url": "https://it.wikipedia.org/wiki?curid=4348582", "title": "Honorina", "text": ""}
{"id": "4348583", "revid": "47767", "url": "https://it.wikipedia.org/wiki?curid=4348583", "title": "Honorino", "text": ""}
{"id": "4348585", "revid": "125265340", "url": "https://it.wikipedia.org/wiki?curid=4348585", "title": "Servizio Micotra", "text": "Il servizio MICOTRA (dove \"MICOTRA\" \u00e8 una sorta di acronimo per MIglioramento COllegamenti TRAnsfrontalieri) \u00e8 un servizio ferroviario istituito dalla Regione Autonoma Friuli-Venezia Giulia in accordo con il Land della Carinzia, realizzato per congiungere le citt\u00e0 di Udine e Villaco.La sua gestione \u00e8 stata affidata alla societ\u00e0 ferroviaria regionale Ferrovie Udine-Cividale (FUC), che lo espleta mediante una collaborazione con le \u00d6sterreichische Bundesbahnen (\u00d6BB).\nStoria.\nFin dal 2009, quando Trenitalia sospese tutti i collegamenti ferroviari diurni tra il Friuli-Venezia Giulia e l'Austria, l'amministrazione regionale sent\u00ec la necessit\u00e0 di ripristinare la via di comunicazione su strada ferrata. Nel 2010, la regione annunci\u00f2 che avrebbe istituito un nuovo collegamento transfrontaliero con modalit\u00e0 da definire.\nInizialmente, il servizio avrebbe dovuto partire nel dicembre 2011 ed essere limitato a collegamenti tra Tarvisio Boscoverde e Arnoldstein con successive estensioni verso la stazione di Udine e quella di Klagenfurt. Tuttavia, in seguito si decise di iniziare da un collegamento Udine-Villaco: il servizio part\u00ec effettivamente il 10 giugno 2012.\nIl servizio.\nIl servizio \u00e8 giornaliero e prevede due coppie di corse sulla relazione stazione di Udine\u2013stazione di Villaco Centrale: una espletata al mattino e l'altra nel tardo pomeriggio.\nI treni sono classificati come regionali in Italia e REX (Regio Express) in Austria.\nMateriale rotabile.\nIl treno \u00e8 trainato da una locomotiva Siemens E.190, di propriet\u00e0 FUC. Nel periodo estivo la composizione diventa di due carrozze passeggeri, di seconda classe, e di una carrozza attrezzata per il trasporto di biciclette, ."}
{"id": "4348588", "revid": "76963", "url": "https://it.wikipedia.org/wiki?curid=4348588", "title": "Leone Bolaffio", "text": "Docente all'Universit\u00e0 Luigi Bocconi di Milano e collaboratore di Ercole Vidari, fu fondatore (1876) e direttore della \"Temi veneta\"."}
{"id": "4348590", "revid": "183694", "url": "https://it.wikipedia.org/wiki?curid=4348590", "title": "Ercole Vidari", "text": "Studente e in seguito docente all'Universit\u00e0 di Pavia dal 1863 al 1915, e senatore del regno d'Italia dal 1904, fu autore di opere fondamentali nel diritto commerciale."}
{"id": "4348595", "revid": "46931", "url": "https://it.wikipedia.org/wiki?curid=4348595", "title": "The Guns of Fort Petticoat", "text": ""}
{"id": "4348597", "revid": "767487", "url": "https://it.wikipedia.org/wiki?curid=4348597", "title": "Agnar Christensen", "text": "Biografia.\n\u00c8 il fratello di Roar Christensen.\nCarriera.\nGiocatore.\nClub.\nChristensen detiene il record di presenze in campionato con la maglia del Grovfjord, con 324 apparizioni.\nAllenatore.\nFu allenatore del Grovfjord dal 1996 al 2002. Dal 2003 al 2005, ricopr\u00ec la medesima carica nel Medkila, formazione femminile. A partire dal 2006, divent\u00f2 assistente allenatore al Troms\u00f8. Il 28 settembre 2012, fu scelto come nuovo tecnico della squadra, subentrando a Per-Mathias H\u00f8gmo a partire dal 1\u00ba gennaio 2013. Firm\u00f2 un contratto biennale, con un'opzione per il rinnovo. Fu esonerato il 1\u00ba ottobre 2013. Il Troms\u00f8 stava infatti lottando per non retrocedere. Al suo posto, fu scelto Steinar Nilsen, che si avvalse dell'aiuto dell'assistente Sigurd Rushfeldt.\nIl 30 maggio 2014, divent\u00f2 allenatore dello Harstad, formazione militante nella 2. divisjon: sostitu\u00ec Tore Arne Jakobsen, in congedo per malattia. Il 9 luglio successivo, le parti decisero di continuare il rapporto a lungo termine, trattando il rinnovo."}
{"id": "4348598", "revid": "44876", "url": "https://it.wikipedia.org/wiki?curid=4348598", "title": "Stadio Romeo Malservisi-Mario Matteini", "text": "Lo stadio Romeo Malservisi-Mario Matteini \u00e8 lo stadio comunale di Gavorrano, situato nella frazione di Bagno di Gavorrano, a circa 45\u00a0km dal capoluogo di provincia, Grosseto. Vi gioca le sue partite interne l'Unione Sportiva Follonica Gavorrano che milita nel campionato di Serie D, in passato campo principale dell\u2019Unione Sportiva Dilettantistica Gavorrano.\nStoria.\nLo stadio, intitolato all'ex giocatore del Gavorrano Romeo Malservisi, fu inaugurato nel 1967 e ristrutturato e messo a norma nel 2010.\nNel novembre 2011 lo stadio \u00e8 stato co-intitolato a Mario Matteini, il presidente del Gavorrano deceduto per un improvviso malore l'8 marzo dello stesso anno. Sotto la sua presidenza la squadra era passata in pochi anni dall'Eccellenza alla Lega Pro. Nel 2017 vista l'inadeguatezza dell'impianto per disputare le partite di Serie C il Gavorrano ha giocato le proprie gare interne allo Stadio Carlo Zecchini di Grosseto, molto pi\u00f9 capiente, dopo la retrocessione in Serie D la formazione toscana \u00e8 tornata a disputare i propri incontri al Malservisi.\nStruttura.\nL'impianto ha una capienza di circa posti."}
{"id": "4348600", "revid": "287204", "url": "https://it.wikipedia.org/wiki?curid=4348600", "title": "Auk\u0161\u010diausioji lyga 1970", "text": "L'edizione 1970 dell'Auk\u0161\u010diausioji lyga fu la ventiseiesima come campionato della Repubblica Socialista Sovietica Lituana; il campionato fu vinto dall'Atletas Kaunas, giunto al suo 2\u00ba titolo.\nFormula.\nIl numero di squadre torn\u00f2 a 17: con il ritiro della formazione riserve dello Zalgiris e con la retrocessione di Elnias \u0160iauliai e \u017dalgiris Naujoji Vilnia, furono infatti solo due le neopromosse: Dainava Alytus ed Elfa Vilnius.\nLe 17 formazioni si incontrarono in gironi di andata e ritorno, per un totale di 32 incontri per squadra. Le squadre classificate agli ultimi tre posti retrocessero."}
{"id": "4348604", "revid": "123405425", "url": "https://it.wikipedia.org/wiki?curid=4348604", "title": "Breccia di porta Pia", "text": ""}
{"id": "4348605", "revid": "125935", "url": "https://it.wikipedia.org/wiki?curid=4348605", "title": "Legge di Dolbear", "text": "La legge di Dolbear stabilisce una relazione fra il numero di friniti dei grilli e la temperatura dell'ambiente circostante. Fu formulata da Amos Dolbear e pubblicata nel 1897 in un articolo intitolato \"The Cricket as a Thermometer\" (\"Il grillo come un termometro\"). Dolbear non specific\u00f2 la specie di grillo che osserv\u00f2, anche se i ricercatori seguenti presunsero che si trattasse dell'\"Oecanthus niveus\". Successivamente il nome scientifico del grillo venne corretto in \"Oecanthus fultoni\".\nLe osservazioni di Dolbear sul rapporto fra il tasso di friniti e la temperatura furono tuttavia precedute da una relazione del 1881 di Brooks, anche se questo lavoro pass\u00f2 inosservato, almeno fino alla pubblicazione dell'articolo di Dolbear.\nL'equazione.\nFahrenheit.\nDolbear espresse la relazione mediante la seguente formula, la quale cerca di stimare la temperatura \"TF\" in gradi Fahrenheit dal numero \"N\" di friniti per minuto:\nformula_1\nPer semplificare la formula, si pu\u00f2 utilizzare il numero di friniti ogni 15 secondi (\"formula_2\"):\nformula_3\nCelsius.\nRiformulata per ottenere la temperatura in gradi Celsius (\u00b0C), l'equazione diventa:\nformula_4\nIn questo caso, la formula semplificata si ottiene considerando il numero di friniti per 8 secondi (\"formula_5\") e aggiungendo 5 (questa formula \u00e8 abbastanza accurata fra i 5 ed i 30 \u00b0C):\nformula_6"}
{"id": "4348612", "revid": "767487", "url": "https://it.wikipedia.org/wiki?curid=4348612", "title": "La fine del mondo (film 2013)", "text": "La fine del mondo (\"The World's End\") \u00e8 un film del 2013 diretto da Edgar Wright, scritto da Wright e Simon Pegg e interpretata da Pegg e Nick Frost.\nI tre hanno gi\u00e0 lavorato insieme ne \"L'alba dei morti dementi\" (\"Shaun of the Dead\", 2004) e \"Hot Fuzz\" (2007), della cosiddetta \"Trilogia del Cornetto\", di cui questo film \u00e8 il terzo capitolo.\nTrama.\nGary King \u00e8 un estroverso alcolista di mezza et\u00e0 che riesce a rintracciare i suoi quattro amici dei tempi del liceo per riprovare a percorrere il \"Miglio Dorato\", un tour dei pub che comprende ben dodici locali nella loro citt\u00e0 natale di Newton Haven: The First Post, The Old Familiar, The Famous Cock, The Cross Hands, The Good Companions, The Trusty Servant, The Two-Headed Dog, The Mermaid, The Beehive, The King's Head, The Hole in the Wall e infine il The World's End. Il gruppo aveva gi\u00e0 provato a percorrere il Miglio Dorato da giovani nel 1990 ma fallirono, fermandosi dopo il nono pub.\nGary convince i suoi quattro compagni, Andy Knightley, Steven Prince, Oliver Chamberlain e Peter Page e li porta a Newton Haven. Durante la seconda bevuta si imbattono in Sam Chamberlain, la sorella di Oliver, che ha avuto una relazione disastrosa con Gary durante il liceo. Mentre passano da un pub all'altro bevendo pinte di birra, Gary nota che la gente di Newton Haven si comporta in modo strano e che l'interno di ciascun locale possiede lo stesso identico arredamento. Nel bagno del quarto locale, Gary si mette a lottare con un ragazzo e il loro combattimento corpo a corpo termina con la vittoria di Gary che decapita il ragazzo, che si rivela essere una specie di robot dotato di uno strano liquido blu al posto del sangue. I compagni di Gary lo raggiungono in bagno e lo aiutano a combattere quando arrivano altri ragazzi robotici. Orripilati, il gruppo pensa di fuggire dalla citt\u00e0, ma Gary riesce a convincerli a proseguire per il Miglio dorato sostenendo che cos\u00ec passeranno inosservati.\nDopo aver percorso altri pub cercando di non dare nell'occhio ai robot, soprannominati \"Vuoti\", Gary e gli altri ritrovano di nuovo Sam e Gary cerca di convincerla dell'invasione, ma lei non gli crede finch\u00e9 non viene salvata da lui e da Steven da due Vuoti che avevano le fattezze due sorelle gemelle sue amiche. In quella occasione Steven rivela a Sam di avere sempre avuto una cotta per lei. Mentre sono all'ottavo pub, il \"The Mermaid\", Steven viene preso in disparte dal vecchio Basil, il quale gli spiega che l'intera citt\u00e0 \u00e8 stata invasa da dei robot di origine extraterrestre che sono giunti sulla Terra attraverso una stella cadente nel 1990, il mattino dopo il fallimento del primo tentativo di compiere il Miglio Dorato. Basil spiega che i Vuoti sono capaci di creare perfette copie degli umani raccogliendo il loro DNA con un semplice contatto fisico; proprio allora Steven nota con orrore che Gary, Andy e Peter sono stati toccati mentre amoreggiavano con dei Vuoti che avevano l'aspetto di attraenti studentesse.\nNel locale seguente il gruppo viene confrontato dagli invasori guidati da un Vuoto con l'aspetto del Professor Shepherd, il loro severo insegnante dei tempi del liceo, che cerca di convincerli pacificamente ad arrendersi e farsi assimilare. Il negoziato viene improvvisamente interrotto da Andy, che frantuma la testa di Oliver rivelando a tutti che egli \u00e8 stato rimpiazzato da una copia Vuota durante la bevuta al The Trusty Servant e li ha condotti in una trappola. Nello scontro che segue, Gary e Sam vengono separati dal gruppo. Quando riescono a raggiungere l'auto di Sam, Gary la manda via dicendo che si sarebbe occupato di salvare gli altri, ma in realt\u00e0 era solo una tattica per portarla in salvo e tenerla fuori dalla sua ossessione per il Miglio Dorato. Quando Gary riesce a ritrovare gli altri e ognuno ha dimostrato di non essere un Vuoto, i quattro si mettono a correre dagli invasori, Peter incontra un Vuoto con le sembianze di un ragazzo che faceva il bullo con lui ai tempi del liceo e preso dalla rabbia lo aggredisce distruggendolo, ma accecato dall'ira non si accorge dei Vuoti che lo assimilano. Andy e Steven optano per raggiungere la macchina di Gary e scappare, ma egli vuole riprendere il tour del Miglio Dorato insistentemente e corre per bere le pinte degli ultimi bar.\nDurante il frenetico inseguimento, Gary raggiunge il The World's End, ma viene furiosamente assalito da Andy prima di poter bere l'ultima pinta. Al termine della lotta fra i due amici, Andy scopre che Gary ha i polsi medicati; dal fallimento del tour del 1990, Gary ha perso ogni cosa nella sua vita e dopo aver cercato di suicidarsi il Miglio Dorato \u00e8 l'unica cosa per cui valga la pena vivere. Nonostante l'appoggio di Andy, Gary decide lo stesso di bersi l'ultima birra, ma quando tira la valvola per riempirsi il boccale, entrambi finiscono in una sala sotterranea piena di Vuoti. Gary, Andy e Steven vanno incontro ad un'entit\u00e0 che si fa chiamare \"La Rete\", un invasore alieno che usando i Vuoti ha gi\u00e0 assimilato interi pianeti per la galassia nella credenza di renderli pi\u00f9 \"civilizzati\" e rivela di essere la vera fonte delle pi\u00f9 avanzate tecnologie dell'informatica da quando \u00e8 giunta sulla Terra nel 1990. La Rete cerca di convincere Gary e gli altri di farsi assimilare promettendogli l'immortalit\u00e0, ma loro rifiutano sostenendo che l'umanit\u00e0 non \u00e8 perfetta e non meritano di essere indottrinati contro la propria volont\u00e0, scoprendo anche che il piano di \"fusione\" della Rete \u00e8 fallimentare per via del fatto che quasi tutti i cittadini di Newton Haven sono stati uccisi, tramutati in concime e rimpiazzati da Vuoti. La Rete, esasperata dalle risposte dei tre umani, decide di rinunciare al piano d'invasione e abbandona la Terra autodistruggendo il The World's End, ma Gary, Andy e Steven vengono tratti in salvo da Sam.\nL'esplosione del The World's End libera una specie di radiazione che si propaga su tutto il globo distruggendo ogni forma di tecnologia terrestre, riportando la cultura umana ai secoli bui. Nel finale, vediamo Andy seduto con dei sopravvissuti intorno un fal\u00f2 tra le rovine di Londra raccontando che Sam e Steven si sono messi insieme e di come i Vuoti si siano attivati spontaneamente dopo l'abbandono della Rete, ma sono discriminati e considerati una specie di minoranza etnica. Gary invece ha fatto amicizia con quattro Vuoti che hanno l'aspetto dei suoi compagni da giovani, e insieme entrano in un pub e sguainano le proprie armi quando il barista si rifiuta di servire da bere ai suoi amici robotici.\nProduzione.\nIl film \u00e8 prodotto da Big Talk Productions, StudioCanal e Working Title Films. Le riprese iniziarono nel settembre 2012 a Welwyn Garden City e Letchworth Garden City. Parte del film \u00e8 stato girato anche in High Wycombe, Buckinghamshire. Le riprese sono finite a dicembre 2012.\nDistribuzione.\nIl film \u00e8 stato distribuito nel Regno Unito il 19 luglio 2013, negli Stati Uniti il 23 agosto 2013 e in Italia il 26 settembre 2013.\nIn Francia il film \u00e8 distribuito con il titolo \"Le Dernier Pub avant la fin du monde\", omaggio al romanzo \"Ristorante al termine dell'Universo\" di Douglas Adams."}
{"id": "4348620", "revid": "278830", "url": "https://it.wikipedia.org/wiki?curid=4348620", "title": "Asterix e Obelix contro Cesare", "text": ""}
{"id": "4348622", "revid": "297745", "url": "https://it.wikipedia.org/wiki?curid=4348622", "title": "Valli di Chioggia", "text": ""}
{"id": "4348625", "revid": "278830", "url": "https://it.wikipedia.org/wiki?curid=4348625", "title": "Asterix e Obelix - Missione Cleopatra", "text": ""}
{"id": "4348626", "revid": "729019", "url": "https://it.wikipedia.org/wiki?curid=4348626", "title": "Open di Francia 1983 - Doppio maschile", "text": "Anders J\u00e4rryd e Hans Simonsson hanno battuto in finale Mark Edmondson e Sherwood Stewart 7-6, 6-4, 6-2."}
{"id": "4348628", "revid": "371529", "url": "https://it.wikipedia.org/wiki?curid=4348628", "title": "Bible Adventures", "text": "Bible Adventures \u00e8 un videogioco a tema cristiano pubblicato da Wisdom Tree nel 1991 per NES e nel 1995 per Mega Drive e PC. \nModalit\u00e0 di gioco.\nLa cartuccia contiene tre giochi basati su tre diversi passi dell'Antico Testamento: \"Noah's Ark\" , \"Baby Moses\" e \"David and Goliath\". Il gameplay \u00e8 il medesimo per tutti e tre, un platform che riprende molte delle meccaniche di \"Super Mario Bros. 2\", tra cui la possibilit\u00e0 di sollevare e lanciare nemici e oggetti.\nIn \"Noah's Ark\" l'obbiettivo \u00e8 radunare animali e frutta e caricarli sull'Arca. Alcuni animali possono attaccare No\u00e8, che pu\u00f2 ripristinare la propria salute leggendo alcuni versi della Bibbia che pu\u00f2 trovare sparpagliati per il livello.\nIn \"Baby Moses\" il giocatore controlla Miriam, che deve attraversare numerosi livelli nel tentativo di salvare suo fratello Mos\u00e8.\nIn \"David and Goliath\" il giocatore controlla Davide. Lo scopo del primo livello \u00e8 radunare le pecore del suo gregge, dopodich\u00e9 ottiene una fionda con la quale potr\u00e0 attaccare i nemici che compariranno a partire dal secondo livello. Alla fine si affronter\u00e0 Golia, che pu\u00f2 essere sconfitto immediatamente con un colpo alla testa.\nIl gioco inoltre include \" Jesu, Joy of Man's Desiring\", 10\u00ba movimento dell'opera \"Herz und Mund und Tat und Leben\" di Johann Sebastian Bach, come tema musicale nella schermata del titolo.\nCritiche.\nIl gioco \u00e8 stato criticato per essere eccessivamente didattico (ad esempio, spesso viene interrotto dalla comparsa di versi della Bibbia), per essere fortemente derivato da \"Super Mario Bros. 2\", e in generale per un gameplay scarso e dei controlli complicati. \u00c8 stato inoltre criticato per riciclare i suoi stessi livelli: ogni livello infatti ha lo stesso stile di gioco.\nTuttavia, nonostante le critiche, il gioco \u00e8 comunque riuscito a vendere 350,000 copie."}
{"id": "4348631", "revid": "729019", "url": "https://it.wikipedia.org/wiki?curid=4348631", "title": "Open di Francia 1983 - Doppio misto", "text": "Eliot Teltscher e Barbara Jordan hanno battuto in finale Charles Strode e Leslie Allen 6-2, 6-3."}
{"id": "4348634", "revid": "1100311", "url": "https://it.wikipedia.org/wiki?curid=4348634", "title": "Dave Mackay (calciatore 1980)", "text": "Carriera.\nIn carriera ha avuto la fascia da capitano del St. Johnstone, club in cui ha militato dal 2009 al 2016 per poi ritirarsi da giocare del club scozzese."}
{"id": "4348635", "revid": "767487", "url": "https://it.wikipedia.org/wiki?curid=4348635", "title": "Joe Butterfly", "text": "Joe Butterfly \u00e8 un film del 1957 diretto da Jesse Hibbs.\n\u00c8 un film commedia statunitense con Audie Murphy, George Nader e Keenan Wynn. \u00c8 la prima e unica commedia pura interpretata da Murphy. \u00c8 basato sulla commedia teatrale scritta da Evan Wylie e Jack Ruge.\nProduzione.\nIl film, diretto da Jesse Hibbs su una sceneggiatura di Jack Ruge, Sy Gomberg, Marion Hargrove e Jack Sher con il soggetto dello stesso Ruge e di Evan Wylie (autori del lavoro teatrale), fu prodotto da Aaron Rosenberg per la Universal International Pictures e girato negli Universal Studios a Universal City in California.\nIl film fu girato in parte anche a Hong Kong e in Giappone. Secondo il co-sceneggiatore Sy Gomberg, Audie Murphy risult\u00f2 un attore estremamente scomodo per l'interpretazione in una commedia. Tuttavia, il film fu un enorme successo in Giappone, in parte grazie all'ammirazione del pubblico giapponese nei confronti di Murphy, e in parte grazie alla rappresentazione gioviale dei giapponesi nel film. Dopo la fine delle riprese, Murphy port\u00f2 a casa una ragazza giapponese quattordicenne che rimase con i Murphy e che frequent\u00f2 la scuola negli Stati Uniti.\nDistribuzione.\nIl film fu distribuito negli Stati Uniti dal 29 maggio 1957 al cinema dalla Universal Pictures.\nAlcune delle uscite internazionali sono state:\nPromozione.\nLa tagline \u00e8: \"The Uproarious Saga of Those Hilarious Heroes Who Took Tokyo in a Storm of Laughter with their Riotous Operation Kimono!\".\nCritica.\nSecondo il Morandini il film \u00e8 una \"variazione, al limite del plagio, de \"La casa da t\u00e8 alla luna d'agosto\"\" e risulta \"blandamente divertente nonostante la bravura degli interpreti\"."}
{"id": "4348640", "revid": "287204", "url": "https://it.wikipedia.org/wiki?curid=4348640", "title": "Binghamton Rangers", "text": "I Binghamton Rangers sono stati una squadra di hockey su ghiaccio dell'American Hockey League con sede nella citt\u00e0 di Binghamton, nello Stato di New York. Nati nel 1990 e sciolti nel 1997, nel corso degli anni sono stati affiliati alla franchigia dei New York Rangers.\nStoria.\nI Binghamton Rangers nacquero nel 1990 come formazione affiliata ai New York Rangers colmando il vuoto lasciato dai Binghamton Whalers, squadra affiliata dal 1980 agli Hartford Whalers. I Whalers infatti nel 1990 strinsero un nuovo accordo affiliandosi in AHL con gli Springfield Indians.\nNel corso della loro storia i Rangers vinsero quattro titolo divisionali e conclusero la stagione regolare 1992-1993 al primo posto della lega. Nei playoff non riuscirono mai a superare il secondo turno, mancando l'accesso solo nella stagione 1993-1994.\nNel 1997 gli Hartford Whalers si trasferirono in Carolina del Nord, e al suo posto l'organizzazione dei Rangers scelse di trasferire la franchigia di AHL di Binghamton ad Hartford, dove assunse la denominazione di Hartford Wolf Pack.\nAffiliazioni.\nNel corso della loro storia i Binghamton Rangers sono stati affiliati alle seguenti franchigie della National Hockey League:"}
{"id": "4348642", "revid": "155634", "url": "https://it.wikipedia.org/wiki?curid=4348642", "title": "Open di Francia 1982 - Doppio maschile", "text": "Sherwood Stewart e Ferdi Taygan hanno battuto in finale Hans Gildemeister e Belus Prajoux che si sono ritirati sul punteggio di 7-5, 6-3, 1-1."}
{"id": "4348643", "revid": "729019", "url": "https://it.wikipedia.org/wiki?curid=4348643", "title": "Linea Kintetsu Kashihara", "text": "La \u00e8 una linea ferroviaria regionale a gestione privata situata nella prefettura di Nara, in Giappone, che collega la citt\u00e0 di Nara e Kashihara. La linea viene utilizzata anche da treni espressi ed espressi limitati che percorrono la tratta fra Hirahata e Yamato-Saidaiji per unire Kyoto a Tenri.\nStazioni.\nLegenda:"}
{"id": "4348645", "revid": "155634", "url": "https://it.wikipedia.org/wiki?curid=4348645", "title": "Open di Francia 1982 - Doppio misto", "text": "John Lloyd e Wendy Turnbull hanno battuto in finale C\u00e1ssio Motta e Cl\u00e1udia Monteiro 6-2, 7-6."}
{"id": "4348647", "revid": "767487", "url": "https://it.wikipedia.org/wiki?curid=4348647", "title": "Blossom Cup 2013", "text": "La Blossom Cup 2013 \u00e8 stato un torneo femminile di tennis giocato sul cemento. \u00c8 stata la 4\u00aa edizione del torneo della Blossom Cup, che fa parte della categoria ITF 50 K nell'ambito dell'ITF Women's Circuit 2013. Il torneo si \u00e8 giocato al Blossom Garden Tennis Center di Quanzhou, dal 7 al 13 gennaio 2013.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Varatchaya Wongteanchai ha battuto in finale Nade\u017eda Ki\u010denok 6\u20132, 65\u20137, 7\u201365.\nDoppio.\n Iryna Burja\u010dok / Nade\u017eda Ki\u010denok hanno battuto in finale Chen Liang / Sheng-Nan Sun 3\u20136, 6\u20133, [12\u201310]."}
{"id": "4348648", "revid": "716642", "url": "https://it.wikipedia.org/wiki?curid=4348648", "title": "Steven Anderson", "text": "Carriera.\nHa giocato nella prima divisione scozzese con il ."}
{"id": "4348651", "revid": "155634", "url": "https://it.wikipedia.org/wiki?curid=4348651", "title": "Open di Francia 1981 - Doppio maschile", "text": "Heinz G\u00fcnthardt e Bal\u00e1zs Tar\u00f3czy hanno battuto in finale Terry Moor e Eliot Teltscher 6-2, 7-6, 6-3."}
{"id": "4348657", "revid": "155634", "url": "https://it.wikipedia.org/wiki?curid=4348657", "title": "Open di Francia 1981 - Doppio misto", "text": "Jimmy Arias e Andrea Jaeger hanno battuto in finale Fred McNair e Betty St\u00f6ve 7-6, 6-4."}
{"id": "4348659", "revid": "155634", "url": "https://it.wikipedia.org/wiki?curid=4348659", "title": "Open di Francia 1980 - Doppio maschile", "text": "Victor Amaya e Hank Pfister hanno battuto in finale Brian Gottfried e Ra\u00fal Ram\u00edrez 1\u20136, 6\u20134, 6\u20134, 6\u20133."}
{"id": "4348662", "revid": "155634", "url": "https://it.wikipedia.org/wiki?curid=4348662", "title": "Open di Francia 1980 - Doppio misto", "text": "Billy Martin e Anne Smith che hanno battuto in finale Stanislav Birner e Ren\u00e1ta Tomanov\u00e1 2-6, 6-4, 8-6."}
{"id": "4348668", "revid": "287204", "url": "https://it.wikipedia.org/wiki?curid=4348668", "title": "Al-Daraqutni", "text": "Nato nel quartiere baghdadino di D\u0101r al-Qu\u1e6dn (da cui prese la sua \"nisba\"), Ab\u016b l-\u1e24asan \u02bfAl\u012b ricevette un'ottima istruzione in materia religiosa (le cosiddette \"\u02bful\u016bm d\u012bniyya\", cio\u00e8 le \"scienze religiose\"), sia a Baghdad, sia a Ba\u1e63ra, sia a K\u016bfa, sia a W\u0101si\u1e6d.\nFu giudicato come uno dei principali conoscitori di tradizioni, tanto da al-Kha\u1e6d\u012bb al-Baghd\u0101d\u012b quanto da Ab\u016b l-\u1e6cayyib al-\u1e6cabar\u012b anche se i suoi critici ricordano come elemento di una qualche fragilit\u00e0 la presenza di un gran numero di tradizioni considerate \"deboli\" (\"\u1e0d\u0101\u02bfif\"), cio\u00e8 con qualche elemento formale (nella \"silsila\") o sostanziale (nel \"matn\") non certificato al meglio, come invece sarebbe auspicabile.\nTra i suoi migliori allievi vi furono al-\u1e24\u0101kim al-N\u012bs\u0101b\u016br\u012b (m. 1014) e Ab\u016b \u1e24\u0101mid al-Isfar\u0101\u02bein\u012b (m. 1015)."}
{"id": "4348676", "revid": "114953358", "url": "https://it.wikipedia.org/wiki?curid=4348676", "title": "Remo Bracchi", "text": "Biografia.\nConseguita la maturit\u00e0 classica a Parma nel 1963 e laureatosi in lettere classiche presso l'Universit\u00e0 Cattolica del Sacro Cuore di Milano nel 1972 (con una tesi sul dialetto di Bormio), fu ordinato sacerdote della congregazione salesiana a Chiari (28 maggio 1975). Religioso di vasta cultura, poliglotta, divenne docente ordinario di glottologia presso la facolt\u00e0 di lettere cristiane e classiche dell'Universit\u00e0 Pontificia Salesiana a Roma. Pubblic\u00f2 centinaia di articoli e saggi su argomenti glottologici, linguistici e agiografici.\nMembro della Societ\u00e0 Italiana di Glottologia (dal 1980), cofondatore (nel 1999) e direttore dell'\"Istituto di Dialettologia e di Etnografia Valtellinese e Valchiavennasca\", direttore del \"Bollettino Storico dell'Alta Valle\", ricopr\u00ec vari incarichi e ricevette diversi riconoscimenti, tra cui il premio \"Caterina De Cio Bellati Canal\" (insieme all'allievo Emanuele Mambretti) per la realizzazione del \"Dizionario etimologico-etnografico dei dialetti di Livigno e Trepalle\".\nDal febbraio 2010 faceva parte della Commissione internazionale di valutazione che sovraintende al \"Lessico etimologico italiano\"."}
{"id": "4348677", "revid": "293377", "url": "https://it.wikipedia.org/wiki?curid=4348677", "title": "LFLS Kaunas", "text": ""}
{"id": "4348680", "revid": "991694", "url": "https://it.wikipedia.org/wiki?curid=4348680", "title": "Facolt\u00e0 di lettere cristiane e classiche", "text": ""}
{"id": "4348682", "revid": "436907", "url": "https://it.wikipedia.org/wiki?curid=4348682", "title": "In the Kingdom of Kitsch You Will Be a Monster", "text": "In the Kingdom of Kitsch You Will Be a Monster \u00e8 il terzo album in studio del gruppo musicale norvegese Shining, pubblicato il 24 gennaio 2005 dalla Rune Grammofon.\nDescrizione.\nL'album segna un completo distacco dalle sonorit\u00e0 puramente jazz degli esordi grazie all'integrazione di vari strumenti elettronici come campionatori, sintetizzatori, drum machine e organi. Il risultato \u00e8 un disco caratterizzato da un incrocio di riff heavy metal con melodie art rock e assoli di sassofono.\nSecondo quanto spiegato dal frontman J\u00f8rgen Munkeby, gli Shining hanno speso quattro settimane non consecutive per la realizzazione dei dieci brani contenuti nell'album. Tra questi vi \u00e8 presente anche \"Goretex Weather Report\", originariamente scritta da Munkeby per i Jaga Jazzist ma da loro rifiutata in quanto troppo opera rock rispetto al loro stile musicale; il brano \"31=300=20 (It Is by Will Alone I Set My Mind in Motion)\" \u00e8 invece frutto di un'improvvisazione del gruppo basata su una melodia ideata da Munkeby."}
{"id": "4348683", "revid": "110157", "url": "https://it.wikipedia.org/wiki?curid=4348683", "title": "Texas nella guerra di secessione americana", "text": "Allo scoppio della guerra di secessione americana lo stato del \"Texas\" proclam\u00f2 la secessione dall'Unione e ader\u00ec alla Confederazione.\nDurante la guerra il Texas, almeno fino al 1863 (quando l'esercito nordista prese il controllo del corso del fiume Mississippi per poi bloccare il porto di Galveston), forn\u00ec grandi quantit\u00e0 di soldati e rifornimenti all'esercito sudista.\nLa secessione.\nNel 1860, a seguito dell'elezione del presidente Abraham Lincoln (favorevole all'abolizione della schiavit\u00f9) l'opinione pubblica del profondo sud degli Stati Uniti (ovvero gli stati dalla Carolina del Sud fino al Texas) era maggiormente orientata alla secessione. Nel febbraio 1861 sei stati del sud avevano adottato un Decreto di secessione (\"Ordinance of Secession\", un documento che formalmente sanciva la secessione dagli Stati Uniti).\nIl 21 gennaio 1861 il governatore del Texas Sam Houston indisse una riunione del parlamento texano ad Austin e, dopo aver definito \"sciagurata\" l'elezione di Lincoln, cerc\u00f2 di evitare la secessione. Ci\u00f2 nonostante il 1\u00ba febbraio il parlamento texano proclam\u00f2 la secessione dall'Unione con una maggioranza di 166 a 7. Il 23 febbraio la decisione venne confermata da un referendum approvato con una maggioranza di 46.129 voti contro 14.697.\nVenne dunque deciso di ritirare l'ordinanza del 4 luglio 1845 con la quale il Texas aveva ratificato l'annessione agli Stati Uniti aderendo alla sua Costituzione e vennero revocate le relazioni e gli obblighi nei confronti del governo federale.\nInfine, venne deciso di nominare una delegazione che avrebbe rappresentato lo stato del Texas a Montgomery (Alabama) dove i rappresentanti degli altri sei stati secessionisti si stavano riunendo per formare la Confederazione.\nIl governatore Houston accett\u00f2 la secessione ma fece pressioni affinch\u00e9 il Texas tornasse a essere uno stato indipendente e neutrale. Il 16 marzo si tenne la cerimonia di giuramento di fedelt\u00e0 alla confederazione. Houston si rifiut\u00f2 per tre volte di giurare e venne dunque destituito.\nUna volta destituito Houston, nell'inverno 1861, i rappresentanti delle contee del Texas adottarono con una maggioranza di 166 voti a 8 il Decreto di secessione. Venne inoltre approvata una dichiarazione che spiegava le cause della secessione tra cui: la solidariet\u00e0 nei confronti degli \"sister slave-holding States\", l'incapacit\u00e0 del governo federale di prevenire gli attacchi dei nativi americani e delle bande di fuorilegge. I politici del nord vennero accusati di abolizionismo e venivano proclamati i principi a giustificazioni dello schiavismo e della supremazia dei bianchi.\nLa guerra di secessione.\nDopo l'approvazione dell'ordinanza di secessione il governo del Texas nomin\u00f2 una Commissione di sicurezza pubblica per negoziare col governo federale il trasferimento delle installazioni e delle basi militari alla Confederazione.\nIl generale unionista David E. Twiggs accett\u00f2 di consegnare al governo texano le propriet\u00e0 militari\nReclutamento di truppe.\nNel 1862 il Congresso confederato di Richmond approv\u00f2 una legge che imponeva la coscrizione obbligatoria a tutti gli uomini di et\u00e0 compresa tra i 18 e i 45 anni (tranne sacerdoti, funzionari statali e locali e i proprietari di oltre 15 schiavi).\nOltre 70.000 texani \u2013 alcuni dei quali erano veterani della guerra messicano-statunitense e della rivoluzione texana - servirono nell'esercito confederato ed i reggimenti texani combatterono in molte importanti battaglie della guerra.\nBattaglie in Texas.\nDurante la guerra sul territorio texano non vennero combattute molte battaglie. Tuttavia, a seguito dell'avanza dell'esercito nordista oltre il fiume Mississippi, i porti dello stato (cos\u00ec come quelli della Louisiana) furono teatro di molti tentativi di blocco da parte della marina unionista al fine d'impedire l'esportazione di cotone verso il Messico e l'Europa.\nL'occupazione.\nLa marina nordista blocc\u00f2 il porto principale dello stato, Galveston, per circa quattro anni ma, a parte tre mesi durante i quali la citt\u00e0 venne conquistata dall'esercito nordista, i confederati ne mantennero il controllo. Ulteriori tentativi dei nordisti di occupare le citt\u00e0 di Laredo, Sabine Pass e Corpus Christi non ebbero buon esito e alla fine della guerra civile neanche una porzione del territorio texano era nelle mani dell'Unione.\nNella primavera del 1865 in Texas erano presenti circa 60.000 soldati confederati sotto il comando del generale Edmund Kirby Smith. Quando alla fine di aprile si diffuse la notizia della resa del comandante sudista Robert E. Lee la maggior parte delle truppe abbandonarono le armi. Il 14 maggio ci furono episodi di ammutinamento a Galveston e alla fine del mese si erano moltiplicati i casi di saccheggi e assalti a negozi e propriet\u00e0 governative.\nPer evitare che la situazione precipitasse nel caos il generale John Bankhead Magruder e Kirby Smith (che era gi\u00e0 in contatto con il general maggiore nordista John Pope per negoziare i termini della resa) decisero di dichiarare disciolte le truppe del Texas.\nL'esercito nordista arriv\u00f2 in Texas il 19 giugno 1865 e il 25 giugno la bandiera a stelle e strisce sventolava su Austin.\nIl presidente Andrew Johnson nomin\u00f2 Andrew J. Hamilton governatore provvisorio del Texas e concesse l'amnistia agli ex confederati che accettavano di sostenere l'Unione. \nI rappresentanti del Texas saranno tuttavia reintegrati nel Congresso degli Stati Uniti d'America solo il 30 marzo 1870."}
{"id": "4348691", "revid": "486946", "url": "https://it.wikipedia.org/wiki?curid=4348691", "title": "Protodinastico mesopotamico", "text": ""}
{"id": "4348692", "revid": "47767", "url": "https://it.wikipedia.org/wiki?curid=4348692", "title": "Piia", "text": ""}
{"id": "4348693", "revid": "767487", "url": "https://it.wikipedia.org/wiki?curid=4348693", "title": "Cal Bruton", "text": "\u00c8 il padre di C.J. Bruton."}
{"id": "4348694", "revid": "47767", "url": "https://it.wikipedia.org/wiki?curid=4348694", "title": "Pius", "text": ""}
{"id": "4348696", "revid": "47767", "url": "https://it.wikipedia.org/wiki?curid=4348696", "title": "P\u00edo", "text": ""}
{"id": "4348697", "revid": "47767", "url": "https://it.wikipedia.org/wiki?curid=4348697", "title": "P\u00eda", "text": ""}
{"id": "4348701", "revid": "767487", "url": "https://it.wikipedia.org/wiki?curid=4348701", "title": "Alfredo Protti", "text": ""}
{"id": "4348702", "revid": "57342", "url": "https://it.wikipedia.org/wiki?curid=4348702", "title": "David Veilleux", "text": "Professionista dal 2007 al 2013, vinse la Tre Valli Varesine 2012 e nello stesso anno la classifica finale del Trittico Lombardo, e una tappa del Crit\u00e9rium du Dauphin\u00e9 2013. Si \u00e8 ritirato dalle corse nel mese di settembre 2013, per proseguire gli studi di ingegneria meccanica."}
{"id": "4348709", "revid": "144796", "url": "https://it.wikipedia.org/wiki?curid=4348709", "title": "Kajetan M\u00e9rey", "text": "Biografia.\nNacque a Vienna il 16 gennaio 1861 in una famiglia appartenente alla piccola nobilt\u00e0 ungherese, figlio di un bancario, Alexander von M\u00e9rey Kapos-M\u00e9re (1834-1927).\nEducato presso l'Accademia Militare Teresiana, fu nominato tenente nel 1883 ma, dopo aver superato l'esame di ammissione nel corpo diplomatico nel 1885 inizi\u00f2 la carriera in diplomazia come addetto a Belgrado e poi, l'anno successivo, a Bucarest. Nel 1891, fu inviato presso l'ambasciata austriaca a Parigi e poi a Costantinopoli (oggi Istanbul) nel 1893.\nNel 1895, von M\u00e9rey fu scelto dal conte Goluchowski come vice capo di gabinetto, ma fu promosso gi\u00e0 nello stesso anno a capo di gabinetto. Nel 1899, fu membro della delegazione austro-ungarica nella Prima Convenzione dell'Aja e nella Seconda.\nIl 4 marzo 1910, von M\u00e9rey fu scelto dal conte Lexa von Aehrenthal per succedere al conte von L\u00fctzow come ambasciatore in Italia. M\u00e9rey, definito dai suoi contemporanei \"pedante, burocrate privo di tatto, e dal cattivo carattere\", non riusc\u00ec quindi ad attirarsi le simpatie degli Italiani, anche se lavor\u00f2 a lungo per cementare i rapporti tra la sua patria e il Paese ospite. Durante le guerre balcaniche tent\u00f2 inutilmente di allertare Vienna sul deterioramento dei rapporti tra Italia e Austria-Ungheria e su un imminente conflitto europeo.\nDopo l'attentato di Sarajevo, fu prostrato da una grave febbre nervosa. Di conseguenza fu inviato a Roma il conte von Macchio che lo sostitu\u00ec nelle sue funzioni, ma che ufficialmente non prese mai il suo posto. Partecip\u00f2 anche al Trattato di Brest-Litovsk e si ritir\u00f2 in pensione il 2 novembre 1918, qualche giorno prima della fine della guerra. Non prese pi\u00f9 parte alla vita politica e diplomatica del suo paese. Mor\u00ec a Vienna il 2 febbraio 1931."}
{"id": "4348711", "revid": "1543377", "url": "https://it.wikipedia.org/wiki?curid=4348711", "title": "Henry Van Brunt", "text": "Biografia.\nPrimi anni.\nNato a Boston nel 1832, Brunt frequent\u00f2 la Boston Latin School e fin\u00ec con successo l'Universit\u00e0 di Harvard nel 1854.\nDal 1854 al 1857 fu allievo di George Snell, poi lavor\u00f2 con Richard Morris Hunt, a New York.\nDurante la Guerra Civile, Brunt prest\u00f2 servizio come Segretario dell'Ammiraglio della North Atlantic Squadron nella United States Navy, ma si licenzi\u00f2 il 15 febbraio 1864.\nCarriera.\nNegli anni Sessanta, Van Brunt e il suo compagno di Harvard William Robert Ware registrarono il marchio Ware &amp; Van Brunt. Questa organizzazione progett\u00f2 molti palazzi nell'area di Boston, fra cui la Harvard University's Memorial Hall, detta \"uno dei migliori esempi di architettura gotica fuori dall'Inghilterra\".\nLa sua collaborazione con Ware fin\u00ec nel 1881, anno in cui stabil\u00ec col suo ex dipendente Frank M. Howe il marchio Van Brunt &amp; Howe; sei anni dopo trasfer\u00ec il suo ufficio da Boston a Kansas City, soprattutto a causa delle molteplici commissioni da sbrigare per la Union Pacific Railroad riguardo alla costruzione di grandi stazioni nelle citt\u00e0 del West come Ogden (datata 1889, bruciata nel 1923), Denver (datata 1895, ricostruita nel 1912) e Omaha (datata 1899, rimpiazzata nel 1931).\nAnche la Adams Academy e molti monumenti civili di Kansas City furono progettati da Van Brunt.\nStatisticamente, molti dei suoi ultimi lavori corrispondono allo stile chiamato Richardsonian Romanesque; in almeno un caso, la Hoyt Library, adatt\u00f2 e fin\u00ec un disegno in questo stile.\nNel 1884 fu eletto funzionario nell'American Institute of Architects e nel 1899 ne divenne presidente per un anno.\nVan Brunt ritorn\u00f2 in Massachusetts attorno al 1902 e mor\u00ec a Milton nel 1903.\nVita privata.\nNel 1869 Brunt spos\u00f2 Alice S. Osborn, colla quale ebbe sei figli."}
{"id": "4348712", "revid": "158913", "url": "https://it.wikipedia.org/wiki?curid=4348712", "title": "Neto\u010dka Nesvanova", "text": ""}
{"id": "4348716", "revid": "111319", "url": "https://it.wikipedia.org/wiki?curid=4348716", "title": "Katharine Irwin", "text": "Biografia.\nKatharine Irwin, originaria di Vail, ha debuttato in gare FIS il 12 dicembre 2009 partecipando a uno slalom gigante tenutosi sul tracciato di Vail e piazzandosi 4\u00aa. Il 29 novembre 2010 ha esordito in Nor-Am Cup disputando lo slalom speciale di Loveland, senza riuscire a concludere la prima manche.\nL'11 dicembre 2012 ha conquistato il primo podio in Nor-Am Cup vincendo il supergigante di Panorama (sua unica vittoria nel circuito), precedendo la connazionale Jacqueline Wiles e la canadese Erin Mielzynski. Il 13 gennaio 2014 ha debuttato in Coppa Europa, senza concludere la supercombinata di Innerkrems, e il 16 dicembre dello stesso anno ha colto il suo ultimo podio in Nor-Am Cup, nuovamente a Panorama in supergigante (3\u00aa).\nSi \u00e8 ritirata durante la stagione 2018-2019 e la sua ultima gara \u00e8 stata uno slalom speciale universitario disputato il 24 febbraio ad Alyeska, chiuso dalla Irwin al 26\u00ba posto; in carriera non ha mai esordito in Coppa del Mondo n\u00e9 preso parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante"}
{"id": "4348717", "revid": "767487", "url": "https://it.wikipedia.org/wiki?curid=4348717", "title": "Friedrich Christoph Wilhelm Alefeld", "text": "Biografia.\nFriedrich Alefeld era figlio di un membro del Consiglio Ecclesiastico. Frequent\u00f2 il Gymnasium a Worms e Darmstadt, per poi trasferirsi nel 1839 presso l'Universit\u00e0 di Giessen.\nDal 1840 al 1842 studi\u00f2 a Heidelberg, dove si dedic\u00f2 alle Scienze naturali.\nNel 1843 consegu\u00ec la laurea a Giessen.\nDopo un anno e mezzo di praticantato presso l'Ospedale Julius di W\u00fcrzburg, si stabil\u00ec come medico nei pressi di Darmstadt: dalla primavera del 1844 a Nieder-Modau e dal 1847 a Ober-Ramstadt, ove mor\u00ec il 28 aprile 1872.\nAttivit\u00e0 scientifica.\nAlefeld descrisse un gran numero di specie di piante nelle sue opere pubblicate, mostrando particolare interesse per le Fabaceae e le Malvaceae. \nEgli tent\u00f2 di trattare in maniera sistematica in una singola opera le coltivazioni tedesche.\nInoltre, scrisse trattati sui bagni di fieno e sulle piante coltivate potenzialmente utili.\nAlcuni suoi saggi apparvero nella letteratura specialistica botanica dell'epoca.\nL'IPNI riporta oltre 300 nomi di piante della cui descrizione accettata Alefeld fu autore."}
{"id": "4348720", "revid": "436907", "url": "https://it.wikipedia.org/wiki?curid=4348720", "title": "Sweet Shanghai Devil", "text": "Sweet Shanghai Devil \u00e8 il secondo album in studio del gruppo musicale norvegese Shining, pubblicato nel 2003 dalla Jazzland Recordings."}
{"id": "4348724", "revid": "729019", "url": "https://it.wikipedia.org/wiki?curid=4348724", "title": "Linea Kintetsu Tenri", "text": "La \u00e8 una linea ferroviaria regionale a gestione privata situata nella prefettura di Nara, in Giappone, che collega la citt\u00e0 di K\u014driyama e Tenri. La linea, interamente a doppio binario ed elettrificata a corrente continua, ha un interesse di tipo locale, ma alcuni treni sono dei diretti per Kyoto.\nStazioni.\nSia i treni espressi che i locali fermano a tutte le stazioni dellaa Tenri."}
{"id": "4348728", "revid": "97701", "url": "https://it.wikipedia.org/wiki?curid=4348728", "title": "Al-Arabi SC (Qatar)", "text": ""}
{"id": "4348729", "revid": "18323", "url": "https://it.wikipedia.org/wiki?curid=4348729", "title": "Francesca Cilluffo", "text": "Biografia.\nNata a Collesano in provincia di Palermo nel 1962, laurea in giurisprudenza a Torino, svolge l'attivit\u00e0 di notaio sempre a Torino.\nAttivit\u00e0 politica.\nDal 2009 \u00e8 responsabile alla cultura del Partito Democratico piemontese, alle elezioni politiche italiane del 2008 viene candidata alla Camera dei deputati nella circoscrizione Piemonte 1 tra le file del PD risultando prima dei non eletti, diventa Deputato della Repubblica Italiana il 19 luglio 2011 in sostituzione di Piero Fassino che lascia il seggio a Montecitorio poich\u00e9 eletto Sindaco di Torino.\nNel dicembre 2012 si candida alle primarie del Partito Democratico, in provincia di Torino, indette per eleggere i candidati del partito al Parlamento italiano in vista delle elezioni politiche italiane del 2013, l'onorevole Cilluffo ottiene 382 preferenze."}
{"id": "4348730", "revid": "124686988", "url": "https://it.wikipedia.org/wiki?curid=4348730", "title": "Guglielmo Contardi", "text": "Biografia.\nLa Diocesi di Noli fu eretta nell'anno 1239 su richiesta della Repubblica di Genova e del cardinale Giacomo Pecorara (vescovo di Palestrina), come riconoscimento alla citt\u00e0 di Noli per la fedelt\u00e0 dimostrata verso i genovesi e per rendere indipendenti i nolesi dall'autorit\u00e0 del vescovo di Savona. Papa Gregorio IX acconsent\u00ec alla richiesta incaricando Guglielmo, vescovo di Brugnato, di occupare la nuova cattedra episcopale, pur continuando a mantenere la precedente, dove era stato eletto nel 1230. Guglielmo mantenne entrambe le sedi vescovili sino al 1245, quando per decreto di papa Innocenzo IV divenne semplice amministratore della diocesi di Noli (continuando ad essere vescovo di Brugnato) fino a che si fosse trovato un successore, cosa che avvenne nel 1248."}
{"id": "4348735", "revid": "1305772", "url": "https://it.wikipedia.org/wiki?curid=4348735", "title": "Grilli", "text": ""}
{"id": "4348736", "revid": "339392", "url": "https://it.wikipedia.org/wiki?curid=4348736", "title": "Brilla brilla stellina", "text": "Traduzione italiana della popolare ninna-nanna anglosassone"}
{"id": "4348738", "revid": "183694", "url": "https://it.wikipedia.org/wiki?curid=4348738", "title": "Augusto Napoleone Berlese", "text": "Biografia.\nNel 1885 si \u00e8 laureato in Scienze naturali presso l'Universit\u00e0 degli Studi di Padova. Qui \u00e8 stato assistente di Pier Andrea Saccardo, sino al conseguimento della libera docenza di micologia (ne otterr\u00e0 pi\u00f9 tardi una anche in botanica generale), risalente al 1889, il suo anno pi\u00f9 prolifico, in particolare per gli studi sui \"fungi\", alcuni dei quali tradotti in tedesco, ma anche per la pubblicazione, firmata con suo fratello Antonio, delle \"Norme pratiche\" da usare contro la peronospora, malattia della vite. In seguito, ha insegnato sia scienze naturali nei licei di Ascoli Piceno e Bologna e nella scuola di viticoltura di Avellino, sia botanica negli atenei di Camerino e di Sassari fino al 1900, prima cio\u00e8 di ottenere una pi\u00f9 prestigiosa cattedra a Milano.\nTra la fine degli anni Ottanta e l'inizio degli anni Novanta del XIX secolo, Berlese si \u00e8 fatto iniziatore di un percorso, di studi scientifico-accademici e di approccio metodologico, innovativo a livello nazionale, tutto improntato alla fitopatologia. Nel 1892 ha fondato, sempre assieme al fratello Antonio, la \"\u00abRivista di patologia vegetale\u00bb\", primo periodico italiano del settore. Nello stesso ambito rientra la pubblicazione vallardiana del 1894 dal titolo \"I parassiti vegetali delle piante coltivate o utili\", che si configurava come uno dei primi trattati italiani di patologia vegetale. Non \u00e8 un caso, del resto, che nel 1901 Berlese sia diventato titolare della prima cattedra di patologia vegetale istituita in Italia, al Regio Istituto Tecnico Superiore di Milano, che ha tenuto sino alla prematura scomparsa (gli succeder\u00e0 Ugo Brizi), causata dalla polmonite.\nNonostante sia morto non ancora quarantenne, la sua attivit\u00e0 pubblicistico-scientifica \u00e8 stata ampia, nei campi della micologia, della fitopatologia e dell'anatomia vegetale. Va ricordata, per esempio, la lunga collaborazione resa per la compilazione delle \"Sylloges fungorum\" di Saccardo, di cui Berlese ha curato diversi fascicoli, in particolare sui pirenomiceti (sottoclassi degli ascomiceti), tanto che lo stesso Saccardo gli avrebbe successivamente dedicato il genere \"Berlesiella\". Dal 1890 ha avviato la pubblicazione della serie - non completata - delle \"Icones fungorum\" (da lui intese come corredo delle \"Sillogi\"), un'opera che, impreziosita da tavole illustrate che mostravano la sua abilit\u00e0 nel disegno dei micromiceti, colti nelle loro forme e strutture essenziali, gli valse l'onorificenza di laureato dell'Institut de France. Si \u00e8 occupato di diversi generi di piccoli parassiti (fra i quali la \"Plasmopara halstedii\"), tanto animali quanto vegetali, cui ha dedicato numerose pubblicazioni. Portano il suo nome diverse specie di funghi."}
{"id": "4348740", "revid": "287204", "url": "https://it.wikipedia.org/wiki?curid=4348740", "title": "Auk\u0161\u010diausioji lyga 1971", "text": "L'edizione 1971 dell'Auk\u0161\u010diausioji lyga fu la ventisettesima come campionato della Repubblica Socialista Sovietica Lituana; il campionato fu vinto dal Pa\u017eanga Vilnius, giunto al suo 1\u00ba titolo.\nFormula.\nIl numero di squadre scese a 16: al posto delle retrocesse di S\u016bduva, Elfa e Tauras, furono infatti solo due le neopromosse: Chemikas K\u0117dainiai ed In\u017einerija Vilnius.\nLe 16 formazioni si incontrarono in gironi di andata e ritorno, per un totale di 30 incontri per squadra. Le squadre classificate agli ultimi due posti retrocessero."}
{"id": "4348745", "revid": "1305772", "url": "https://it.wikipedia.org/wiki?curid=4348745", "title": "Ust'-\u0160\u010duger", "text": "Ust'-\u0160\u010duger (; in passato Ust'-\u0160\u010dugor, ; in komi: \u0422\u0448\u0443\u0433\u04e7\u0440 \"T\u0161ug\u00f6r\") \u00e8 una localit\u00e0 rurale nella Repubblica dei Komi, in Russia.\n\u00c8 posta a un'altitudine di 85 m sul livello del mare alla confluenza dei fiumi Pe\u010dora e \u0160\u010dugor. Detiene il primato di temperatura pi\u00f9 bassa mai raggiunta in Europa: \u221258,1\u00a0\u00b0C, registrata il 31 dicembre 1978. Il fiume \u0160\u010dugor, che si trova nelle vicinanze, era un tempo una via di comunicazione secondaria con la Siberia, permettendo l'attraversamento degli Urali per raggiungere la Severnaja Sos'va e l'Ob'."}
{"id": "4348746", "revid": "287204", "url": "https://it.wikipedia.org/wiki?curid=4348746", "title": "V342 Aquilae", "text": "V342 Aquilae \u00e8 una stella binaria a eclisse situata nella costellazione dell'Aquila. La sua magnitudine apparente \u00e8 +8,68 e dista circa 1140 anni luce dal sistema solare. La stella \u00e8 una variabile Algol ed \u00e8, tra le stelle di questa categoria, quella con la variazione pi\u00f9 ampia di magnitudine; il calo di luminosit\u00e0 infatti, in occasione del minimo primario, \u00e8 di 3,4 magnitudini.\nCaratteristiche.\nIl sistema \u00e8 composto da due stelle che orbitano molto vicine tra loro attorno al comune centro di massa; la primaria \u00e8 una stella bianco-azzurra di sequenza principale di classe B7V avente una massa 3,2 volte quella del Sole e un raggio 2,5 volte superiore.\nLa secondaria \u00e8 invece una gigante gialla o, come riportato in altre fonti, una subgigante di classe K0IV pi\u00f9 fredda e meno massiccia (1,3 M\u2299), ma pi\u00f9 grande della principale, con un raggio che \u00e8 4,7 volte quello solare. Il minimo primario avviene quando questa componente transita davanti, rispetto all'osservazione dalla Terra, alla componente calda di classe B. La separazione tra le due componenti \u00e8 equivalente a 15,7 volte il raggio solare, ovvero quasi 11 milioni di km."}
{"id": "4348753", "revid": "122246", "url": "https://it.wikipedia.org/wiki?curid=4348753", "title": "Samanta Fabris", "text": "Carriera.\nClub.\nLa carriera di Samanta Fabris inizia nel 2008 quando entra a far parte della squadra del , militante nel massimo campionato croato, alla quale resta legata per quattro stagioni, vincendo quattro scudetti consecutivi e la Coppa di Croazia 2009.\nNella stagione 2012-13 viene ingaggiata dalla squadra italiana del , in Serie A1, mentre in quella seguente passa alla di Modena, dove resta per due annate, per poi difendere i colori, per il campionato 2015-16, dell' di Novara e in quello successivo quelli del . Per l'annata 2017-18 si accasa all' di Conegliano, sempre nella massima divisione italiana, con cui vince due scudetti e la Supercoppa italiana 2018, ottenendo in quest'ultima manifestazione il premio come miglior giocatrice.\nPer la stagione 2019-20 si trasferisce nella Superliga russa, vestendo la maglia dalla , in seguito , con cui si aggiudica due Coppe di Russia, il campionato 2019-20 e la Supercoppa russa 2020.\nNazionale.\nNel 2011 ottiene le prime convocazioni in nazionale con cui, due anni dopo, vince la medaglia di bronzo ai XVII Giochi del Mediterraneo. Nel 2018 vince la medaglia d'oro ai XVIII Giochi del Mediterraneo e l'anno successivo quella d'argento all'European Golden League 2019. Nel 2021 conquista la medaglia d'argento all'European Golden League."}
{"id": "4348754", "revid": "2373", "url": "https://it.wikipedia.org/wiki?curid=4348754", "title": "Ust'-\u0160\u010dugor", "text": ""}
{"id": "4348764", "revid": "438678", "url": "https://it.wikipedia.org/wiki?curid=4348764", "title": "Cavallo da corsa", "text": ""}
{"id": "4348765", "revid": "124686998", "url": "https://it.wikipedia.org/wiki?curid=4348765", "title": "Filippo (vescovo di Noli)", "text": "Filippo era un canonico della Cattedrale di Genova, originario di quella citt\u00e0. Fu consacrato vescovo da Giovanni De' Rossi di Cogorno, arcivescovo di Genova, con l'assistenza di Guglielmo Contardi, primo vescovo di Noli."}
{"id": "4348785", "revid": "116782919", "url": "https://it.wikipedia.org/wiki?curid=4348785", "title": "Il giro del mondo in 80 giorni (miniserie televisiva 1989)", "text": "Il giro del mondo in 80 giorni (\"Around the World in 80 Days\") \u00e8 una miniserie televisiva in 3 puntate del 1989 diretta da Buzz Kulik e tratta dal romanzo omonimo scritto da Jules Verne nel 1873.\nTrasmessa negli Stati Uniti dal 16 al 18 aprile 1989 sulla rete NBC\nTrama.\nil gentiluomo inglese Phileas Fogg \u00e8 un uomo ricco, riservato e celibe con abitudini regolari, vive in maniera assai metodica e precisa durante gli impegni quotidiani; non ammette imprecisioni ed imprevisti e vive con un maniacale rispetto per la puntualit\u00e0 (ad inizio film lo si vedr\u00e0 licenziare il proprio maggiordomo \"reo\" di aver predisposto il bagno di circa un grado in meno della temperatura stabilita ed assumerne al suo posto uno francese, Jean Passepartout, alla ricerca di un tranquillo gentiluomo abitudinario da servire in tranquillit\u00e0).\nIn una diatriba nata durante una partita di Bridge al Reform Club (presso il quale il gentiluomo si reca ogni giorno) si far\u00e0 coinvolgere in una scommessa circa la durata di un viaggio intorno al mondo con i mezzi moderni dell'epoca (Fogg a dispetto del parere degli altri soci afferma la fattibilit\u00e0 di compiere tale cimento in soli 80 giorni) e, fermo sulle sue convinzioni, scommette met\u00e0 del proprio patrimonio per compiere l'impresa e ripresentarsi al rintocco della pendola all'interno del reform club da li a 90 giorni.\nIl giorno della partenza da Londra di Fogg e del maggiordomo Passepartout si verifica all'interno di una importante banca della citt\u00e0 un clamoroso furto di diverse migliaia di sterline, refurtiva e ladro spariscono senza lasciare traccia ed alcuni testimoni descrivono il ladro come un perfetto gentiluomo inglese; quasi immediatamente i sospetti cadono sul Phileas Fogg dal momento che corrisponde perfettamente alla descrizione ed ha fretta di lasciare la citt\u00e0 all'indomani del grosso colpo, la banca mette quindi alle sue tracce diversi investigatori sparsi nei diversi paesi, tra i quali l'ispettore Fix, un uomo di mezza et\u00e0 basso e piuttosto sovrappeso ma dalle indubbie competenze...\nLa storia si snoda quindi lungo tutto il viaggio intorno al mondo e alle avventure che il gentiluomo e il servitore vivranno in compagnia per gran parte del viaggio del misterioso signor Fix (l'ispettore che non rivela loro la propria identit\u00e0) e la principessa Auda, salvata da un sacrificio Tug alla dea Kali in terre selvagge.\nCuriosit\u00e0.\nil film segue linearmente il romanzo di Jules Verne ma viene colta l'occasione per fare incrociare ai personaggi alcuni nomi noti dell'epoca (tra i quali si citano Sarah Bernhardt, Louis Pasteur, Jesse James, Cornelius Vanderbilt e la regina Vittoria.\nRiconoscimenti.\nLa serie ha ricevuto 3 nomination agli Emmy Award"}
{"id": "4348787", "revid": "182396", "url": "https://it.wikipedia.org/wiki?curid=4348787", "title": "Liberalitas", "text": ""}
{"id": "4348793", "revid": "322321", "url": "https://it.wikipedia.org/wiki?curid=4348793", "title": "Guglielmo (vescovo di Noli)", "text": ""}
{"id": "4348794", "revid": "1494169", "url": "https://it.wikipedia.org/wiki?curid=4348794", "title": "Grindstone", "text": "Grindstone (in italiano arrotino) pu\u00f2 riferirsi a:"}
{"id": "4348802", "revid": "640277", "url": "https://it.wikipedia.org/wiki?curid=4348802", "title": "HW Virginis", "text": "HW Virginis \u00e8 una stella binaria a eclisse di magnitudine apparente +10,69, che si trova a circa 590 anni luce dal Sistema solare, nella costellazione della Vergine. \u00c8 una stella variabile del tipo Algol, la variabile di questo tipo con il periodo pi\u00f9 corto che si conosca, pari a 2 ore e 48 minuti. \nCaratteristiche.\nIl sistema \u00e8 composto da una stella subnana blu, che fa parte del ramo orizzontale, estremamente calda, con una temperatura di poco inferiore ai 30.000 K, 20 volte pi\u00f9 luminosa del Sole, nonostante una massa che \u00e8 il 48% di quella solare. Si tratta probabilmente di quanto rimane di una stella avente una massa originaria vicina a quella del Sole che ha perso la maggior parte del proprio strato superficiale di idrogeno e che sta fondendo l'elio nel suo nucleo mediante il processo tre alfa.\nLa componente secondaria \u00e8 invece una debole nana rossa di classe M6-7V, che nonostante abbia un raggio equivalente a quello della principale (0,18 R\u2299), ha una luminosit\u00e0 appena di 3 millesimi di quella del Sole ed una temperatura attorno ai 3000 K.\nSistema planetario proposto.\nSulla base delle variazioni nei tempi delle eclissi del sistema, nel 2008 \u00e8 stato affermato che due oggetti substellari orbitassero attorno a HW Virginis, con masse 8 e 19 volte quella di Giove. Il modello proposto tuttavia si mostrava estremamente instabile considerando i margini di errore presenti nei dati a disposizione. Una soluzione dinamicamente stabile venne proposta nel da K. Beuermann \"et al.\" nel 2012, suggerendo la presenza di due oggetti con masse 14 e 65 volte quella gioviana, i periodi orbitali vennero rivisti rispettivamente in 12,7 e 55 anni per i due oggetti substellari in questione..\nTuttavia anche quel modello venne messo in dubbio nel 2018 poich\u00e9 le variazioni dei tempi di eclissi erano incompatibili con ogni modello di sistema planetario conosciuto, come confermato da uno studio del 2021, dove si afferma che le cause delle variazioni temporali delle eclissi in stelle binarie con inviluppo comune derivino da meccanismi non ancora noti secondo gli attuali modelli."}
{"id": "4348805", "revid": "55110659", "url": "https://it.wikipedia.org/wiki?curid=4348805", "title": "Tram ATM serie 70-71", "text": ""}
{"id": "4348816", "revid": "124687010", "url": "https://it.wikipedia.org/wiki?curid=4348816", "title": "Nicol\u00f2 (vescovo di Noli)", "text": "Riguardo a Nicol\u00f2 non si ha praticamente alcuna notizia. Viene citato solamente in un atto del 2 dicembre 1262, conservato nell'archivio episcopale. Si tratta di una convenzione stipulata tra il vescovo Nicol\u00f2 e i decurioni della citt\u00e0."}
{"id": "4348818", "revid": "2232024", "url": "https://it.wikipedia.org/wiki?curid=4348818", "title": "Angel Fire", "text": "Angel Fire \u00e8 un villaggio degli Stati Uniti d'America della contea di Colfax nello Stato del Nuovo Messico. La popolazione era di 1,216 persone al censimento del 2010.\nIl villaggio \u00e8 stato fondato nel 1982 e incorporato nel 1986. La popolazione era di 1048 abitanti secondo il censimento del 2000.\nOggi \u00e8 una popolare localit\u00e0 sciistica con un'elevazione di base di 2621 metri, un picco di 3254 metri e pi\u00f9 di 2\u00a0km quadrati di piste di sci.\nAngel Fire assieme alla vicina localit\u00e0 di Eagle Nest raggiunge temperature invernali molto basse e ha un clima continentale secco.\nA nord, fuori dalla U.S. Routes 64 si trova il Vietnam Veterans Memorial State Park creato dalla famiglia di \"David Westphal\" un Marine ucciso nella Guerra del Vietnam il 22 maggio 1968.\nGeografia fisica.\nAngel Fire \u00e8 situata a (36.378808, -105.285658).\nSecondo lo United States Census Bureau, ha un'area totale di 29,0 miglia quadrate (75,0\u00a0km\u00b2).\nSociet\u00e0.\nEvoluzione demografica.\nSecondo il censimento del 2000, c'erano 1,048 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 90,46% di bianchi, lo 0,19% di afroamericani, l'1,05% di nativi americani, lo 0,95% di asiatici, il 4,48% di altre razze, e il 2,86% di due o pi\u00f9 etnie. Ispanici o latinos di qualunque razza erano il 12,12% della popolazione."}
{"id": "4348823", "revid": "599013", "url": "https://it.wikipedia.org/wiki?curid=4348823", "title": "Achille Colas", "text": "Professionista nel 1904, conta un ottavo posto al Tour de France.\nCarriera.\nCorse per la Davignon nel 1904. Partecip\u00f2 al Tour de France di quell'anno classificandosi ottavo nella generale con un distacco di 25 ore, 9 minuti e 50 secondi dal vincitore Henri Cornet."}
{"id": "4348830", "revid": "436907", "url": "https://it.wikipedia.org/wiki?curid=4348830", "title": "Grindstone (album)", "text": "Grindstone \u00e8 il quarto album in studio del gruppo musicale norvegese Shining, pubblicato il 29 gennaio 2007 dalla Rune Grammofon."}
{"id": "4348833", "revid": "709406", "url": "https://it.wikipedia.org/wiki?curid=4348833", "title": "Semimartingala", "text": "In teoria della probabilit\u00e0, un processo stocastico reale \u00e8 detto semimartingala se pu\u00f2 essere decomposto nella somma di una martingala locale e di un processo adattato a variazione finita. La classe delle semimartingale \u00e8 il pi\u00f9 grande insieme di processi rispetto a cui \u00e8 possibile definire l'integrale di It\u014d. Essa comprende parecchi processi, tra cui, per esempio, ogni processo continuo e differenziabile, il moto browniano e il processo di Poisson. Inoltre, martingale, submartingale e supermartingale fanno tutte parte di questa classe.\nDefinizione.\nUn processo stocastico reale formula_1 definito su uno spazio di probabilit\u00e0 filtrato formula_2 \u00e8 detto semimartingala se pu\u00f2 essere decomposto come\ndove formula_4 \u00e8 una martingala locale e formula_5 \u00e8 un processo adattato c\u00e0dl\u00e0g.\nUn processo stocastico formula_6 in formula_7 \u00e8 una semimartingala se lo \u00e8 ogni sua componente formula_8."}
{"id": "4348834", "revid": "287204", "url": "https://it.wikipedia.org/wiki?curid=4348834", "title": "Martingala locale", "text": "In teoria della probabilit\u00e0, una martingala locale \u00e8 un tipo di processo stocastico che soddisfa una versione locale della propriet\u00e0 delle martingale. I due concetti non coincidono: ogni martingala \u00e8 una martingala locale, ma non vale il viceversa, anche se ogni martingala locale limitata \u00e8 una martingala.\nDefinizione.\nUn processo stocastico reale e adattato \"X\" definito su uno spazio di probabilit\u00e0 filtrato formula_1 \u00e8 detto martingala locale se esiste una successione formula_2 di formula_3-tempi di arresto tale che:\n\u00e8 una formula_3-martingala per ogni n."}
{"id": "4348835", "revid": "158913", "url": "https://it.wikipedia.org/wiki?curid=4348835", "title": "Prem Chand", "text": ""}
{"id": "4348837", "revid": "158913", "url": "https://it.wikipedia.org/wiki?curid=4348837", "title": "Premchand", "text": ""}
{"id": "4348840", "revid": "466539", "url": "https://it.wikipedia.org/wiki?curid=4348840", "title": "Atul Gawande", "text": "Pubblicamente, \u00e8 conosciuto come un esperto nella riduzione degli errori, nel miglioramento della sicurezza e nell'aumento dell'efficienza delle sale operatorie. Ricopre il ruolo di chirurgo generale ed endocrinologo al Brigham and Women Hospital di Boston ed \u00e8 direttore associato del \"Centro per la Chirurgia e la salute pubblica\". Collabora con la \"Harvard School of Public Health\" e occupa il ruolo di professore di chirurgia alla Harvard Medical School. Atul Gawande \u00e8, inoltre, uno scrittore e un giornalista: pubblica molti articoli sulla medicina e sulla sanit\u00e0 pubblica statunitense per il \"The New Yorker\" e per \"Slate\" ed \u00e8 l'autore dei libri \"Salvo complicazioni: Appunti di un chirurgo americano su una scienza imperfetta\" e \"Checklist: Come fare andare meglio le cose\".\nBiografia.\nGawande nasce a Brooklyn, New York, da una coppia di indiani marahsitiani emigrati negli Stati Uniti, entrambi medici e si trasferisce ben presto con la famiglia ad Athens, Ohio. Consegue una laurea alla Universit\u00e0 di Stanford nel 1987, ed ottiene la \"Rhodes scholarship\" (dal nome dal fondatore della Rhodesia, Cecil John Rhodes) una borsa di studio internazionale post-laurea per studenti stranieri selezionati per studiare presso l'Universit\u00e0 di Oxford, conseguendo un riconoscimento in Filosofia, Politica ed Economia presso il Balliol College nel 1989. In seguito si laurea alla Harvard Medical School e si aggiudica un master in Sanit\u00e0 Pubblica (Master of Public Health) rilasciato dalla \"Harvard School of Public Health\".\nCarriera politica e scuola di medicina.\nDa studente, Gawande sostiene Gary Hart, esponente del Partito Democratico e senatore del Colorado. Dopo la laurea, collabora alla campagna presidenziale di Al Gore nel 1988. Lavora come ricercatore sanitario per il deputato Jim Cooper, che \u00e8 l'autore di una delle pi\u00f9 importanti proposte di legge riguardo l'assistenza sanitaria, successivamente approvata dalla Camera dei rappresentanti. Trascorsi due anni, lascia la scuola medica per diventare il capo dell'assistenza sanitaria di Bill Clinton, durante la campagna elettorale del 1992. Dopo le elezioni, \u00e8 nominato \"consulente senior\" presso il Dipartimento della salute e dei servizi umani degli Stati Uniti d'America. Dirige uno dei tre comitati della \"Clinton Health Care Task Force\", supervisionando 75 persone e definendo i \u201cpacchetti\u201d di benefit, i sussidi e i requisiti per i datori di lavoro. Torna nella scuola di medicina nel 1993 e consegue il suo dottorato di ricerca nel 1994.\nGiornalismo.\nAcquisita la laurea in medicina e chirurgia, inizia la carriera di \"medico residente\" (che corrisponde pi\u00f9 o meno a chi in Italia \u00e8 chiamato \"specializzando\") in \"chirurgia generale\". Proprio in questo periodo il suo amico Jacob Weisberg, direttore di \"Slate\", gli propone di contribuire all'edizione online della rivista: i racconti sulla vita da medico e chirurgo catturano l'attenzione del \"New Yorker\", che pubblica diversi articoli su di lui e lo ingaggia come scrittore nel 1998.\nIn un famosissimo pezzo del giugno 2009, Gawande confronta l'assistenza sanitaria di due citt\u00e0 statunitensi per evidenziare e spiegare come le cure mediche hanno costi differenti a seconda dell'area geografica: prendendo come esempio la citt\u00e0 di McAllen, dimostra che l'organizzazione sanitaria, legata alle leggi del business, produce notevoli quantit\u00e0 di assistenza non necessaria, che contribuisce in modo rilevante a far lievitare i costi per i cittadini; la Mayo Clinic, invece, presenta un'organizzazione a basso costo, ma ad altissimo rendimento di qualit\u00e0. Ezra Klein del \"The Washington Post\" definisce lo scritto come \"il miglior articolo dell'anno sull'assistenza sanitaria statunitense - perch\u00e9 \u00e8 cos\u00ec costosa, perch\u00e9 \u00e8 cos\u00ec povera e cosa si pu\u00f2 fare per migliorarla\".\ne tesi di Gawande sono riprese dal Presidente Barack Obama per ottenere l'approvazione della riforma del sistema sanitario dal Congresso degli Stati Uniti d'America. Il saggio fa scalpore e, secondo Ron Wyden, lo stesso Obama lo espone ad un gruppo di senatori, sostenendo: \"Questo \u00e8 ci\u00f2 che dobbiamo risolvere\u201d. Dopo la pubblicazione dell'articolo del \" New Yorker\", Warren Buffett, da lungo tempo socio in affari di Charlie Munger, invia a Gawande un assegno da 20.000 dollari per ringraziarlo di aver esposto con chiarezza i problemi della sanit\u00e0 pubblica e le relative soluzioni da applicare. Gawande decide di donare i soldi al centro per la chirurgia e la sanit\u00e0 pubblica del \"Brigham and Women's Hospital\".\nIn seguito, pubblica studi su argomenti come le tecniche di chirurgia militari e gli errori pi\u00f9 comuni in medicina, inclusi nel \"The New England Journal of Medicine\". I suoi saggi appaiono in raccolte come \"I Migliori Saggi Americani 2003\", \"I Migliori Saggi Scientifici Americani 2002\" e \"I Migliori Saggi Scientifici Americani 2009\". Gawande \u00e8 inoltre il direttore del dipartimento \"Global Patient Safety Challenge\" dell'Organizzazione mondiale della sanit\u00e0.\nPubblicazioni.\nGawande pubblica il suo primo libro, \"\u201cSalvo complicazioni: Appunti di un chirurgo americano su una scienza imperfetta\u201d\", finalista del National Book Award, tradotto e venduto in oltre cento paesi, nel 2002.\nIl suo secondo libro, \"\u201cCon cura: Diario di un medico deciso a fare meglio\u201d\", dell'aprile 2007, tratta delle tre virt\u00f9 fondamentali per il successo nel campo medico: diligenza, ingegno e consapevolezza dell'importanza del proprio lavoro. Nel testo, Gawande offre esempi di famosi chirurghi che incarnano questi valori e presenta, da prospettive differenti, controverse questioni mediche al centro di numerosi dibattiti: la pratica illecita della professione medica negli Stati Uniti, il ruolo della medicina nella pena capitale e il trattamento riservato ai pazienti nei vari ospedali.\nGawande pubblica il suo terzo libro, \"Checklist: Come fare andare meglio le cose\", nel 2009. Il testo sottolinea l'importanza di discutere, organizzare e pre-pianificare (ad esempio tramite una lista di controllo accurata) le operazioni, non solo nella vita ma, soprattutto, in campo medico. L'uso delle \"checklist\" migliora l'efficienza degli ospedali (anche in termini di costi), e permette di salvare molte vite di pazienti che, spesso, decedono per cause banali e facili da prevenire. \"Checklist\" entra nella lista dei migliori saggi bestseller del \"New York Times\" nel 2010.\nPremi e riconoscimenti.\nNel 2006 Gawande viene premiato con un MacArthur Fellow per i suoi articoli sulle moderne pratiche chirurgiche e sull'etica medica. Nel 2007 diviene coordinatore del movimento dell'Organizzazione mondiale della sanit\u00e0 per ridurre i decessi chirurgici, e nel 2009 \u00e8 eletto membro del \"Centro Ricerche Hastings\".\nNel 2004 il \"Newsweek\" lo ritiene uno dei 20 intellettuali asiatici pi\u00f9 influenti al mondo. Nel 2010 \u00e8 inserito (al quinto posto) nella categoria dei migliori pensatori, pubblicata dal \"Time 100\". Sempre nel 2010, \u00e8 citato come uno dei migliori studiosi contemporanei nella lista della rivista \"Foreign Affairs\".\nIn ambito medico, \u00e8 un esperto nella rimozione delle ghiandole endocrine cancerose (affette da neoplasia).\nVita personale.\nGawande vive a Newton, Massachusetts, con la moglie, Kathleen Hobson e i tre figli (Walker, Hattie e Hunter)."}
{"id": "4348841", "revid": "287204", "url": "https://it.wikipedia.org/wiki?curid=4348841", "title": "Osmond", "text": ""}
{"id": "4348851", "revid": "729019", "url": "https://it.wikipedia.org/wiki?curid=4348851", "title": "Antonio Carafa (marchese di Montebello)", "text": "Biografia.\nSecondogenito di Giovanni Alfonso Carafa, conte di Montorio, e di Caterina Cantelmo, nato probabilmente a Napoli, Antonio Carafa era parente di Giovanni Pietro Carafa, divenuto papa con il nome di Paolo IV nel 1555. Subito dopo l'ascesa al papato dello zio, Antonio venne chiamato a Roma assieme ai suoi fratelli: Giovanni, il fratello maggiore, e Carlo il fratello minore. Giudicato il meno intelligente dei tre, quel 1555, mentre il primogenito Giovanni fu nominato Capitano generale della Chiesa e duca di Paliano e il terzogenito Carlo fu nominato cardinale, Antonio ottenne il comando dell'esercito pontificio (31 agosto 1555); tuttavia suo figlio Alfonso fu molto caro al papa, e sar\u00e0 eletto cardinale in giovanissima et\u00e0 (15 marzo 1557).\nI nipoti Carafa tentarono di cambiare la politica estera dello stato pontificio spingendo il papa a stringere un'alleanza con Enrico II di Francia contro la Spagna di Carlo V (15 dicembre 1555). In realt\u00e0, unico dei tre fratelli, Antonio Carafa rimase filo-spagnolo ed, essendo impulsivo, manifestava i propri sentimenti di ostilit\u00e0 agli alleati Francesi, tanto pi\u00f9 inopportunamente in quanto il 21 giugno 1556 Antonio Carafa venne nominato addirittura Capitano generale della Chiesa in sostituzione del fratello Giovanni, e sei giorni dopo ottenne il titolo di marchese di Montebello espugnato dai Pontifici. In seguito a un diverbio sorto con il duca di Guisa, capo dell'armata francese in Italia, a proposito del fallimento dell'assedio di Civitella, Antonio Carafa abbandon\u00f2 l'esercito e ritorn\u00f2 a Roma. Dopo la Battaglia di San Quintino, nella quale i francesi furono sconfitti dagli spagnoli comandati da Emanuele Filiberto, anche Antonio prese parte con i fratelli alle trattative col duca d'Alba che portarono alla Pace di Cave; avendo manifestato simpatie per la Spagna, godeva di un certo favore presso i vincitori e ottenne da Filippo II nuovi feudi per la famiglia.\nDurante questi intrighi, il 27 gennaio 1559 lo zio papa destitu\u00ec gli indegni nipoti obbligandoli a lasciare Roma. Antonio si stabil\u00ec con la famiglia a Montebello; chiese invano la protezione a Filippo II di Spagna anche contro i fratelli. Dopo la morte di Paolo IV i tre fratelli Carafa si prodigarono a favore del cardinale Giovan Angelo de' Medici il quale fu eletto papa col nome di Pio IV, ma una volta eletto fece imprigionare Carlo, Giovanni e Alfonso Carafa; Antonio Carafa si salv\u00f2 perch\u00e9 in quel periodo si trovava a Napoli. La morte prematura dei figli maschi determin\u00f2 un cambiamento della sua personalit\u00e0: si diede a condurre una vita devota, dedicandosi ad opere pie.\nDiscendenza.\nAntonio spos\u00f2 in prime nozze Brianna Beltrame e in seconde Laura Brancaccio ed ebbe tre figli:"}
{"id": "4348852", "revid": "93179914", "url": "https://it.wikipedia.org/wiki?curid=4348852", "title": "Acetossietilcefuroxima", "text": "Acetossietilcefuroxima (conosciuto anche come cefuroxima axetil) \u00e8 un antibiotico appartenente alle cefalosporine di seconda generazione.\n\u00c8 un estere (acetossietil) ed un profarmaco di cefuroxima, efficace per via orale. L'attivit\u00e0 in vivo dipende da una reazione di idrolisi che rilascia cefuroxima. In Italia il farmaco \u00e8 venduto dalla societ\u00e0 farmaceutica GlaxoSmithKline con il nome commerciale di Zinnat nella forma di compresse rivestite da 125, 250 e 500\u00a0mg (come cefuroxima) e nella forma di granulato per sospensione orale 125\u00a0mg/5\u00a0ml.\nFarmacodinamica.\nAcetossietilcefuroxima, in quanto profarmaco della cefuroxima, \u00e8 classificabile tra le cefalosporine di seconda generazione. Il farmaco esercita la sua attivit\u00e0 battericida andando a legarsi ad alcune proteine bersaglio ed inibendo la sintesi della parete del batterio.\nLo spettro antibatterico \u00e8 quello proprio di cefuroxima, quindi un ampio spettro d'azione con attivit\u00e0 battericida nei confronti di una vasta gamma di comuni batteri patogeni, anche i ceppi produttori di betalattamasi.\nFarmacocinetica.\nDopo somministrazione orale acetossietilcefuroxima viene rapidamente assorbita dal tratto gastrointestinale. Il farmaco subisce rapida idrolisi nella mucosa intestinale e nel sangue, e in questo modo si libera in circolo la molecola farmacologicamente attiva, cefuroxima.\nLa concentrazione plasmatica massima viene raggiunta dopo circa 2,4 ore dalla assunzione. L'assorbimento viene aumentato in presenza del cibo.\nL'assorbimento del farmaco nella forma di sospensione, risulta inferiore rispetto alle compresse. Anche la biodisponibilit\u00e0 della sospensione risulta ridotta ma in ogni caso studi in vivo sulla attivit\u00e0 battericida contro Streptococcus pneumoniae non hanno mostrato differenze significative tra le due formulazioni.\nUsi clinici.\nAcetossietilcefuroxima viene utilizzata nel trattamento delle infezioni sostenute da germi sensibili delle alte e basse vie respiratorie (otiti medie, sinusiti, faringo-tonsilliti, bronchiti acute o croniche, polmoniti), dell'apparato genito-urinario (pielonefriti, uretriti, cistiti), della cute e dei tessuti molli (piodermiti ed impetigine). Pu\u00f2 essere utilizzato come farmaco di seconda scelta nella gonorrea. L'Acetossietilcefuroxima \u00e8 utilizzata, in alternativa o in associazione ad altri antibiotici, nella profilassi e nella terapia della malattia di Lyme, una zoonosi batterica trasmessa dalla puntura di zecche e causata dalla spirocheta Borrelia burgdorferi.\nDosi terapeutiche.\nAcetossietilcefuroxima deve essere assunta con i pasti al fine di garantire un miglior assorbimento.\nNei soggetti adulti il dosaggio pi\u00f9 comunemente prescritto \u00e8 di 250\u00a0mg, due volte al giorno. A seconda della valutazione del medico ed in rapporto alla gravit\u00e0 dell'infezione, il dosaggio pu\u00f2 raggiungere 1\u00a0g al giorno, sempre ripartito in due somministrazioni giornaliere (500\u00a0mg due volte al giorno).\nNei pazienti anziani non si rende necessaria alcuna variazione del dosaggio.\nNei soggetti in et\u00e0 pediatrica ed in caso di infezioni delle vie respiratorie si consigliano 10\u00a0mg di farmaco per ogni kg di peso corporeo da somministrare due volte al giorno (ogni 12 ore), sotto forma di sospensione o compresse. In caso di otite il dosaggio consigliato \u00e8 pari a 15\u00a0mg di farmaco per kg di peso corporeo, sempre ogni 12 ore.\nInterazioni.\nLa contemporanea somministrazione di farmaci che riducono l'acidit\u00e0 gastrica pu\u00f2 comportare una diminuzione della biodisponibilit\u00e0 della molecola e fa venir meno il noto effetto di aumento dell'assorbimento secondario all'assunzione del cibo."}
{"id": "4348856", "revid": "1776051", "url": "https://it.wikipedia.org/wiki?curid=4348856", "title": "Pastore (vescovo di Noli)", "text": "Riguardo a Pastore non si hanno notizie di rilievo. Viene citato solamente in un atto dell'8 giugno 1263, conservato nell'archivio episcopale. Si tratta di una convenzione stipulata tra il vescovo ed il Comune di Noli."}
{"id": "4348861", "revid": "2149408", "url": "https://it.wikipedia.org/wiki?curid=4348861", "title": "BRM P56", "text": "La BRM P56 \u00e8 una vettura da Formula 1 realizzata dalla BRM per la stagione 1962.\nSviluppo.\nLa vettura venne progettata dall'ingegnere Peter Berthon, gi\u00e0 responsabile della creazione della BRM 1500 con motore 16 cilindri. Egli propose la creazione di una vettura costruita attorno ad un propulsore 8 cilindri a 90\u00b0 con alessaggio fortemente superiore alla corsa (68,5 x 50,8 mm) con doppio albero a camme per ogni bancata di cilindri e albero motore a 5 supporti. Ci\u00f2 creava un elevato regime di rotazione pari a 10.250 giri. Come la Coventry-Climax, la P56 era dotata di accensione transistorizzata della Lucas. Il telaio era di tipo tubolare, mentre le ruote in magnesio e i freni venivano forniti dalla Dunlop. I serbatoi del carburante, i quali avevano capienza per 142 litri, erano di tipo aeronautico, cio\u00e8 realizzati in gomma sintetica, ed erano posizionati ai lati del posto di guida. Gli scarichi del propulsore erano disposti in una conformazione a canne d'organo, cosa che don\u00f2 alla vettura il soprannome appunto di \"canne d'organo\".\nCarriera agonistica.\nLa prima vittoria della P56 si ebbe con Graham Hill nel Glover Trophy di Goodwood. Successivamente furono conquistati i Gran Premi d'Olanda, Germania, Italia e Sudafrica. In quest'ultimo, Hill si conferm\u00f2 campione del mondo."}
{"id": "4348866", "revid": "2519", "url": "https://it.wikipedia.org/wiki?curid=4348866", "title": "Berchtesgadener Land", "text": ""}
{"id": "4348870", "revid": "47767", "url": "https://it.wikipedia.org/wiki?curid=4348870", "title": "Mordikai", "text": ""}
{"id": "4348873", "revid": "6923", "url": "https://it.wikipedia.org/wiki?curid=4348873", "title": "Newman-Haas Racing", "text": ""}
{"id": "4348878", "revid": "47767", "url": "https://it.wikipedia.org/wiki?curid=4348878", "title": "Melva", "text": ""}
{"id": "4348880", "revid": "47767", "url": "https://it.wikipedia.org/wiki?curid=4348880", "title": "Melvyn", "text": ""}
{"id": "4348885", "revid": "1776051", "url": "https://it.wikipedia.org/wiki?curid=4348885", "title": "Ugolino (vescovo di Noli)", "text": "Intervenne nel 1292 insieme al vescovo di Savona per dirimere con esito positivo le controversie che si erano accese tra il vescovo di Alba e i suoi cittadini. Ugolino partecip\u00f2 l'anno seguente al concilio provinciale a Genova"}
{"id": "4348887", "revid": "767487", "url": "https://it.wikipedia.org/wiki?curid=4348887", "title": "Artie Hatzes", "text": "\u00c8 professore all'Universit\u00e0 di Jena e direttore dell'Osservatorio Karl Schwarzschild.\nNato negli Stati Uniti da una famiglia di origini greche, il padre accorci\u00f2 il cognome originario Hatzigeorgios in Hatzes.\nPrima della sua nomina all'Universit\u00e0 di Jena lavor\u00f2 presso l'Osservatorio McDonald.\nHatzes \u00e8 un pioniere nella ricerca di pianeti extrasolari e lavora alla missione COROT. A lui si deve la scoperta di Polluce b, Epsilon Eridani b e al compagno sub stellare di HD 13189."}
{"id": "4348889", "revid": "640277", "url": "https://it.wikipedia.org/wiki?curid=4348889", "title": "Artie P. Hatzes", "text": ""}
{"id": "4348894", "revid": "287204", "url": "https://it.wikipedia.org/wiki?curid=4348894", "title": "Jan Sverak", "text": ""}
{"id": "4348900", "revid": "585241", "url": "https://it.wikipedia.org/wiki?curid=4348900", "title": "Pastore (vescovo)", "text": ""}
{"id": "4348908", "revid": "2519", "url": "https://it.wikipedia.org/wiki?curid=4348908", "title": "Donau-Ries", "text": ""}
{"id": "4348915", "revid": "2519", "url": "https://it.wikipedia.org/wiki?curid=4348915", "title": "Freyung-Grafenau", "text": ""}
{"id": "4348925", "revid": "1543377", "url": "https://it.wikipedia.org/wiki?curid=4348925", "title": "Wolseley 15/50", "text": "La 15/50 \u00e8 un'autovettura prodotta dalla Wolseley dal 1956 e al 1958.\nIl contesto.\nIn sostanza, il modello era la versione aggiornata della 4/44. La differenza pi\u00f9 importante tra le due vetture fu il tipo di motore installato. Inoltre, la 15/50 prese molto del proprio design dalla MG Magnette, sebbene molti pannelli non fossero intercambiabili tra le due vetture.\n\u00c8 stata disponibile solo con un solo tipo di carrozzeria, berlina quattro porte. La 15/50 fu sostituita dalla 15/60 nel 1958.\nCaratteristiche tecniche ed equipaggiamento.\nLa 15/50 aveva installato un motore a quattro cilindri in linea da 1.489 cm\u00b3 di cilindrata che erogava 55 CV di potenza a 4.400 giri al minuto. A differenza della MG Magnette, la 15/50 aveva per\u00f2 installato un singolo carburatore SU, e ci\u00f2 port\u00f2 ad una potenza sviluppata leggermente inferiore. Al contrario della 4/44, la 15/50 possedeva la leva del cambio montata sul pavimento. Questa trasmissione era manuale a quattro rapporti. Era anche disponibile una trasmissione speciale chiamata \"Manumatic\".\nLa costruzione era a monoscocca. Le sospensioni erano indipendenti; quelle anteriori erano a molle elicoidali, mentre quelle posteriori erano a balestra con assale rigido. Lo sterzo era a cremagliera, mentre i freni erano a tamburo sulle quattro ruote.\nData la collocazione del modello in una posizione di mercato elevata, gli interni erano relativamente ricercati. Il cruscotto era in noce, ed i sedili erano foderati in pelle. Il disegno della calandra era classico, e ricalcava quello delle altre vetture Wolseley. I sedili anteriori, che erano singoli, furono installati piuttosto vicini per permettere al veicolo di ospitare sei passeggeri. La leva del freno di stazionamento era posizionata sotto il cruscotto. Tra l'equipaggiamento di serie era disponibile l'impianto di riscaldamento.\nLe prestazioni.\nUn esemplare di 15/50 con cambio \"Manumatic\" \u00e8 stato provato dalla rivista specializzata \"The Motor\" nel 1957. Vennero registrate una velocit\u00e0 massima di 125,4 km/h ed un'accelerazione da 0 a 97 km/h di 26,7 secondi. Il consumo di carburante fu di 9,84 L/100 km. Il modello utilizzato nel test costava 1.011 sterline."}
{"id": "4348944", "revid": "177966", "url": "https://it.wikipedia.org/wiki?curid=4348944", "title": "Piazza Ivanovskaja", "text": "La piazza Ivanovskaja () \u00e8 una piazza sita all'interno del Cremlino di Mosca. Deve il proprio nome al campanile di Ivan il Grande.\nStoria.\nIl nucleo originario della piazza sorse in seguito all'avvio dei lavori di costruzione della chiesa dedicata a Giovanni Climaco nel 1329.\nQuando nel corso del XVI secolo fu costruito il campanile di Ivan il Terribile, lo spazio circostante divenne noto come piazza Ivanovskaja.\nA cavallo del XVI e del XVII secolo diversi organi governativi avevano la propria sede in questo luogo. La piazza era infatti sede dei cosiddetti \"prikazy\", termine che indica l'equivalente degli attuali ministeri. Particolare importanza aveva il cosiddetto \"Jamskoi Prikaz\", ufficio incaricato di gestire la consegna delle lettere private, divenuto il primo indirizzo postale di Mosca.\nNel corso degli anni le iniziative di ristrutturazione del cremlino promosse dall'imperatrice Caterina II e dai suoi successori finirono per modificare radicalmente l'aspetto della piazza. Dopo la rivoluzione d'ottobre le autorit\u00e0 sovietiche decisero di ampliare le dimensioni dell'area. A tale scopo furono demoliti il palazzo del piccolo Nicola ed il convento dell'Ascensione.\nAttualmente la piazza \u00e8 lastricata come la maggior parte dell'area del Cremlino. Su di essa si affacciano uno dei tre lati del palazzo del Senato e la facciata del Presidium, l'edificio amministrativo costruito negli anni trenta, in sostituzione delle strutture storiche demolite.\nDal 2000 al 2007 il presidente russo Vladimir Putin ha pronunciato il discorso di capodanno sullo sfondo della piazza Ivanovskaja."}
{"id": "4348951", "revid": "47767", "url": "https://it.wikipedia.org/wiki?curid=4348951", "title": "Lloyd (nome)", "text": "Origine e diffusione.\nRiprende un cognome gallese derivante, in forma parzialmente anglicizzata, dal termine \"llwyd\", che vuol dire \"grigio\". Nel \"Mabinogion\" \u00e8 presente un personaggio chiamato \"Llwyd\", ma si tratta di un epiteto; il suo uso come nome risale al XVI o al XVII secolo, quando cominci\u00f2 la pratica di adottare i cognomi come nomi propri.\nLa forma \"Floyd\" deriva da un altro cognome, che era variante di Lloyd.\nOnomastico.\nNon vi sono santi con questo nome, che quindi \u00e8 adespota, quindi l'onomastico pu\u00f2 essere festeggiato il 1\u00ba novembre, festa di Ognissanti; si segnala un santo che lo port\u00f2 come cognome, san Giovanni Lloyd, sacerdote e martire a Cardiff, ricordato il 22 luglio."}
{"id": "4348954", "revid": "1494169", "url": "https://it.wikipedia.org/wiki?curid=4348954", "title": "Loyd", "text": ""}
{"id": "4348955", "revid": "155634", "url": "https://it.wikipedia.org/wiki?curid=4348955", "title": "Open di Francia 1979 - Doppio maschile", "text": "Sandy Mayer e Gene Mayer hanno battuto in finale Ross Case e Phil Dent 6-4, 6-4, 6-4."}
{"id": "4348959", "revid": "1305772", "url": "https://it.wikipedia.org/wiki?curid=4348959", "title": "Netherrealm", "text": ""}
{"id": "4348962", "revid": "287204", "url": "https://it.wikipedia.org/wiki?curid=4348962", "title": "Whistler Challenger 1990 - Doppio", "text": "Il doppio del torneo di tennis Whistler Challenger 1990, facente parte dell'ATP Challenger Series, ha avuto come vincitori Il tabellone di doppio del Whistler Challenger 1990, torneo di tennis che faceva parte dell'ATP Challenger Series nell'ambito dell'ATP Challenger Series 1990, \u00e8 stato vinto da Steve DeVries e Patrick Galbraith (tds n. 1). In finale hanno sconfitto la coppia formata da Otis Smith e Roger Smith con il punteggio di 7-5, 7-5."}
{"id": "4348963", "revid": "2130303", "url": "https://it.wikipedia.org/wiki?curid=4348963", "title": "Chiesa del Carmine (Favara)", "text": "La chiesa di Maria Santissima del Carmine, conosciuta semplicemente come chiesa del Carmine, \u00e8 un edificio religioso di Favara, situato sul lato orientale della piazza Garibaldi chiamata anche largo Carmine.\nStoria.\nNel tardo Cinquecento la chiesa era intitolata anche a Santa Maria Annunziata, a Sant'Antonino del Carmine (di \"lu Carminu\" in lingua siciliana) e a Sant'Antonio da Padova. Ad amministrarla erano i francescani presenti a Favara gi\u00e0 nel 1530. Il 4 giugno 1569 vi si stabilirono i carmelitani. Ci\u00f2 lo dimostra il fatto che la chiesa verso la fine del Cinquecento continu\u00f2 a chiamarsi di Sant'Antonio da Padova.\nAnnesso alla chiesa vi era un convento che venne soppresso nel 1866 dallo stato italiano durante il periodo della confisca dei beni ecclesiastici.\nDescrizione.\nEsterno.\nRinnovata pi\u00f9 volte nel corso dei secoli, la chiesa presenta ancora tracce della primitiva costruzione.\nLa bella facciata in pietra calcarea \u00e8 del 1810, mentre il campanile \u00e8 di fattura settecentesca. \nInterno.\nAll'interno si trova un altare dedicato a Sant'Antonio da Padova, attuale patrono della citt\u00e0 di Favara.\nLa chiesa e i locali del convento vennero ristrutturati nel 1890, quando il luogo divenne temporaneamente la Chiesa madre del paese.\nBibliografia.\nFilippo Sciara, \"Favara - Guida storica e artistica\", Sarcuto S.R.L., 1997"}
{"id": "4348966", "revid": "1372005", "url": "https://it.wikipedia.org/wiki?curid=4348966", "title": "Bibliografia sulla storia delle Alpi", "text": ""}
{"id": "4348972", "revid": "155634", "url": "https://it.wikipedia.org/wiki?curid=4348972", "title": "Open di Francia 1979 - Doppio misto", "text": "Bob Hewitt e Wendy Turnbull hanno battuto in finale Ion \u021airiac e Virginia Ruzici 6-3, 2-6, 6-1."}
{"id": "4348974", "revid": "478133", "url": "https://it.wikipedia.org/wiki?curid=4348974", "title": "Un ragazzo di strada", "text": ""}
{"id": "4348975", "revid": "729019", "url": "https://it.wikipedia.org/wiki?curid=4348975", "title": "Open di Francia 1978 - Doppio maschile", "text": "Gene Mayer e Hank Pfister hanno battuto in finale Jos\u00e9 Higueras e Manuel Orantes 6-3, 6-2, 6-2."}
{"id": "4348979", "revid": "155634", "url": "https://it.wikipedia.org/wiki?curid=4348979", "title": "Open di Francia 1978 - Doppio misto", "text": "Pavel Slo\u017eil e Ren\u00e1ta Tomanov\u00e1 hanno battuto in finale Patrice Dominguez e Virginia Ruzici che si sono ritirati sul punteggio di 7-6."}
{"id": "4348985", "revid": "780783", "url": "https://it.wikipedia.org/wiki?curid=4348985", "title": "Tyler Polak", "text": ""}
{"id": "4348986", "revid": "2519", "url": "https://it.wikipedia.org/wiki?curid=4348986", "title": "Wei\u00dfenburg-Gunzenhausen", "text": ""}
{"id": "4348987", "revid": "478133", "url": "https://it.wikipedia.org/wiki?curid=4348987", "title": "Datemi una lacrima per piangere", "text": ""}
{"id": "4348995", "revid": "767487", "url": "https://it.wikipedia.org/wiki?curid=4348995", "title": "La diga sul Pacifico", "text": "La diga sul Pacifico \u00e8 un film del 1957 del regista Ren\u00e9 Cl\u00e9ment, tratto dal romanzo \"Una diga sul Pacifico\" di Marguerite Duras (1950). Il film \u00e8 stato girato per gli esterni in Thailandia, gli interni negli Studi De Laurentiis.\nTrama.\nIn Indocina la famiglia Dufresne \u00e8 proprietaria di una risaia difesa dalla forza del mare da una diga. La madre si cura con caparbiet\u00e0 della risaia e della diga, mentre sia la figlia femmina che il maschio cercano disperatamente il modo di andarsene altrove. Dopo vari avvenimenti, alla morte della madre la figlia si unir\u00e0 ad un uomo e divider\u00e0 con lui la vita, mentre il figlio rimarr\u00e0 ad occuparsi della risaia.\nProduzione.\nCoprodotto dalla De Laurentiis Cinematografica e Columbia Pictures, gli esterni sono stati girati in Thailandia, gli interni negli studi di Cinecitt\u00e0. Per il ruolo di Joseph si pens\u00f2 inizialmente a James Dean, ma questi mor\u00ec.\nCritica.\n\u00abPoderoso e suggestivo l'inizio del film, che descrive il dramma di una terra devastata dal nubifragio e dall'alluvione, in cui s'inserisce la crisi particolare di una famiglia. Poi la vicenda perde quota smarrendosi nel gioco di psicologie strane, contraddittorie: non mancano ottime sequenze, ma difetta nel film l'unit\u00e0. Sempre molto impegnata la regia, di particolare rilievo l'interpretazione dei personaggi della madre e del figlio. Buona la fotografia, delicato ed espressivo il colore\u00bb. (\"Segnalazioni Cinematografiche\", vol. 42, 1957)\n\u00ab\u00c8 una singolare beffa che di un testo di tal genere si siano serviti Cl\u00e9ment, Fabbri e Perilli per combinare il solito pasticcio romanzesco con sfondo esotico, dove il \"cinematografo\" invita di continuo al pittoresco (...) ben diverso dalla dura immagine che ne offre la Duras. (...) Non si \"moralizza\" un testo dolcificandone i personaggi fino a rendere inesistente quello pi\u00f9 sconcertante (Carmen), n\u00e9 togliendo ogni rilievo al disegno corale della cornice storico-sociale, la crisi del colonialismo (...)\u00bb. (Ernesto G. Laura, \"Bianco e Nero\", 1\u00ba gennaio 1958)"}
{"id": "4348997", "revid": "110692501", "url": "https://it.wikipedia.org/wiki?curid=4348997", "title": "European Forum of Deposit Insurers", "text": "European Forum of Deposit Insurers.\nForma giuridica: Associazione Internazionale No-profit (INPA) sottostante la legge Belga (AISBL)\nFondata: 2002 (come INPA Belga nel 2007)\nLuogo di registrazione: Bruxelles, Belgio\nPresidente: Roberto Moretti\nVice presidente: Dirk Cupei\nPresidente onorario: Suzanne McCarthy\nMembri: 68 Schemi di Garanzia dei Depositi e Schemi di Garanzia degli Investitori provenienti da 47 paesi\nWebsite: www.efdi.eu\nEFDI.\nL'EFDI (European Forum of Deposit Insurers) venne fondata nel 2002 con il sostegno della Commissione Europea. I 25 membri fondatori decisero di formare una piattaforma comune per lo scambio d'informazioni. Nel giugno 2007 l'EFDI ha adottato la forma giuridica di un'associazione internazionale no profit sotto la legge belga (INPA - AISBL). Attualmente l'EFDI ha 68 membri, 57 Fondi di Garanzia dei Depositi (Deposit Guarantee Schemes \u2013 DGS) e 11 associati, Fondi di garanzia degli investitori (Investor Compensation Schemes - ICS) provenienti da 47 paesi che fanno parte del Consiglio d'Europa (Art. 6 Statuto dell'EFDI). L'EFDI collabora strettamente con importanti organizzazioni ed accademie di livello Europeo ed Internazionale, specialmente con la Commissione Europea (EC), la Banca centrale europea (ECB), l'Autorit\u00e0 Bancaria Europea (EBA), la Banca Mondiale (WB), il Fondo monetario internazionale (IMF), l'European Financial Services Roundtable (EFSR), l'Associazione Bancaria Europea (EBF) e l'International Association of Deposit Insurers (IADI). La sede legale si trova a Bruxelles (Belgio).\nScopo dell'EFDI.\nLo scopo principale dell'EFDI \u00e8 di contribuire alla stabilit\u00e0 dei sistemi finanziari favorendo la collaborazione a livello Europeo ed Internazionale nell'assicurazione dei depositi, nella risoluzione delle crisi, nell'indennizzo degli investitori, e facilita il dibattito e lo scambio di informazioni sulle questioni di interesse comune. L'EFDI segue la regolamentazione europea ed internazionale ed altri argomenti d'interesse comune. Inoltre persegue lo sviluppo della collaborazione tra i vari paesi Europei e non-Europei. L'EFDI focalizza inoltre la sua attivit\u00e0 sull'esame e sviluppo dell'implementazione della direttiva europea degli schemi di garanzia dei depositi (DGSs).\nL'EFDI non si pronuncia in modo vincolante verso i suoi membri, ma esprime il parere degli stessi o dei relativi gruppi di lavoro che trattano specifiche problematiche. Dichiarazioni fatte dall'EFDI sono quindi rilasciate senza pregiudizio verso la sovranit\u00e0 dei suoi membri.\nComitato EU.\nL'EFDI ha creato un Comitato EU, composto dai membri di tutti i paesi EU, che si occupa della politica comunitaria sull'assicurazione dei depositi, della presentazione di eventuali risposte o dichiarazioni politiche alla Commissione Europea, di riportare le discussioni dei membri EFDI alla Commissione Europea e della rappresentanza EFDI nei confronti della Commissione Europea sulle posizioni EFDI. Il presidente del EFDI Comitato EU \u00e8 il presidente del EFDI (Roberto Moretti) (Rif. Art. 31 Statuto EFDI). Il Consiglio di Amministrazione EFDI ha nominato Alex Kuczynski come coordinatore del Comitato EU.\nComitato Public Relations.\nL'EFDI ha inoltre creato un Comitato PR composto da esperti PR fra i membri dell'EFDI. Il comitato PR si occupa delle tematiche di pubbliche relazioni relative alla protezione dei depositi e degli investimenti. Lo scopo principale \u00e8 lo scambio di esperienza in merito alla comunicazione delle crisi cos\u00ec come l'aumento della consapevolezza dell'opinione pubblica nei paesi membri dell'EFDI. Il Consiglio dell'EFDI ha nominato Stephan Rabe come portavoce stampa per l'EFDI ed in questa funzione lui \u00e8 anche presidente del comitato PR.\nInvestor Compensation Scheme Working-Group (ICS WG).\nIl gruppo di lavoro Investor Compensation Scheme (ICS WG) \u00e8 composto da 35 istituzioni, di cui 11 Associati (i.e. solo Investor Compensation Schemes) e 24 Membri che sono sia Deposit Guarantee Schemes sia Investor Compensation Schemes. Il ICS WG si occupa della politica dell'EFDI sulla legislazione europea in merito agli Investor Compensation Schemes. In particolare, il gruppo ha seguito la direttiva ICS (97/9/EC \u2013link) organizzando meetings, scambiando opinioni e richiedendo chiarificazioni dal Parlamento Europeo e dai rappresentanti della Commissione. Il gruppo segue anche il lavoro della Commissione Europea e persegue la migliore collaborazione internazionale.\nCrisis Resolution Working-Group.\nIl Crisis Resolution WG analizza ed elabora raccomandazioni per il Consiglio di Amministrazione EFDI sul salvataggio e risoluzione delle banche. In tal modo il Consiglio EFDI viene messo nelle condizioni di rispondere e agire tempestivamente agli input delle autorit\u00e0 europee in materia. Di rilevanza particolare per membri EFDI \u00e8 il collegamento tra DGS e Resolution Fund.\nCollegamenti esterni.\nwww.efdi.eu www.efdi.eu"}
{"id": "4348999", "revid": "767487", "url": "https://it.wikipedia.org/wiki?curid=4348999", "title": "Limerence (film)", "text": "Limerence \u00e8 un cortometraggio diretto da Giuseppe Rossi. Il termine che d\u00e0 il titolo al film, in italiano tradotto come Limerenza, fu coniato dalla psicologa americana Dorothy Tennov per descrivere lo stadio ossessivo dell'amore romantico.\nTrama.\nUn cantante sta cercando di reinventare il jazz, ma dopo esser stato lasciato dalla propria ragazza perde la sua vena creativa e arriver\u00e0 a sfidarsi per lei in un duello musicale, incerto se scegliere la passione artistica o amorosa.\nProduzione.\n\u00c8 stato girato interamente nel comune di Guardia Lombardi in provincia di Avellino.\nIl film, oltre a trattare dell'amore ossessivo, spazia diverse tematiche tra cui la bellezza e la sezione aurea. Il cortometraggio \u00e8 stato realizzato cercando di utilizzare quando possibile le proporzioni auree, nella sceneggiatura, nelle inquadrature e nel montaggio.\nLa fotografia costantemente con una tonalit\u00e0 dorata ci ricorda che la sezione aurea \u00e8 presente in tutto."}
{"id": "4349005", "revid": "438678", "url": "https://it.wikipedia.org/wiki?curid=4349005", "title": "Distribuzione t", "text": ""}
{"id": "4349011", "revid": "1543377", "url": "https://it.wikipedia.org/wiki?curid=4349011", "title": "Maoy\u016b Ma\u014d Y\u016bsha", "text": ", conosciuta anche come Archenemy and Hero (\"L'Eroe e l'Arcinemico\"), \u00e8 una serie giapponese di light novel, scritta da Mamare Touno, inizialmente postata su 2channel nel 2009. Enterbrain ha poi pubblicato la serie in light novel dal 2010, illustrata da Keinojou Mizutama e toi8 e conclusasi nel 2012 in cinque volumi in tutto, vendendo pi\u00f9 di 450000 copie. Dalla serie sono stati tratti diversi manga e un anime, prodotto dalla Arms e andato in onda dal 5 gennaio al 30 marzo 2013.\nA fine gennaio del 2015 \u00e8 uscita in Italia una traduzione di uno dei manga, con il titolo \"Maoyu. Il re dei demoni e l'eroe\", pubblicata da Planet Manga. Al 16 novembre 2017 sono stati pubblicati tutti i 18 volumi con cadenza bimensile.\nTrama.\nLa serie \u00e8 ambientata in un mondo tipicamente fantasy, dove umani e demoni sono da tempo in guerra. La storia comincia quando il grande combattente degli umani, l'Eroe, riesce a raggiungere la sala del trono del Re dei Demoni, con lo scopo di ucciderlo e riportare la pace. Ma anzich\u00e9 combattere, il Re (rivelatosi in realt\u00e0 una fanciulla) spiazza l'Eroe, proponendogli di diventare suo alleato e spiegandogli come un'improvvisa fine della guerra in seguito alla sua morte porterebbe invece caos e nuove guerre interne nel mondo degli umani, in quanto privi di un obiettivo comune da lottare. Senza contare che la guerra ha permesso un miglioramento dell'economia, nella produzione di beni e dei progressi tecnologici. E la stessa cosa vale per il mondo dei demoni. Convinto dalle sue parole (e dai dati forniti!), l'Eroe decide di unire le forze con il Re e continuare la guerra, ideando nel frattempo assieme a un piano che porti prosperit\u00e0 e pace ai due mondi.\nLa serie \u00e8 stata descritta come il punto d'incontro tra \"Dragon Quest\" e \"Spice and Wolf\".\nPersonaggi.\nI personaggi dell'opera non hanno nome proprio, riferendosi fra loro con la loro classe o occupazione.\nProtagonisti.\nAltri nomi: Studiosa Cremisi, Occhi di Rubino. \u00c8 il 43\u00ba re dei demoni che governa il mondo demoniaco, scelta dalla stella cremisi. Il marchio reale lo ha impresso nel petto.\nAnime.\nColonna sonora.\nSigla d'apertura:\nSigla di chiusura:"}
{"id": "4349018", "revid": "670021", "url": "https://it.wikipedia.org/wiki?curid=4349018", "title": "Joseph von Sonnenfels", "text": "Biografia.\nDi origini ebraiche, fu battezzato da bambino (assieme a suo fratello) allorch\u00e9 anche il padre si convert\u00ec al cristianesimo; si laure\u00f2 in legge all'universit\u00e0 di Vienna, dove poi ottenne una cattedra in scienze politiche. \nIstruttore al Collegium Theresianum, ottenne vasta notoriet\u00e0 con la sua attivit\u00e0 pubblicistica su varie riviste nelle quali propugn\u00f2 le idee dell'Illuminismo, del quale \u00e8 considerato il pi\u00f9 importante esponente austriaco.\nFu consigliere dell'imperatrice Maria Teresa d'Austria ed ebbe un ruolo importante nella redazione del codice civile e del codice penale. \nNel 1775 pubblic\u00f2 a Zurigo il saggio \"Sull'abolizione della tortura\" (\"\u00dcber Abschaffung der Tortur\", Zurigo 1775), con il quale, similmente a Cesare Beccaria, prendeva posizione contro la tortura e contro la pena di morte. La diffusione di tale libro fu inizialmente vietata in Austria e Maria Teresa proib\u00ec espressamente a Sonnenfels di occuparsi di queste tematiche. A tale imposizione Sonnenfels rispose con una supplica scritta all'imperatrice, nella quale rivendic\u00f2 la legittimit\u00e0 della sua attivit\u00e0 di giurista e di docente e chiese un esame pubblico delle proprie idee.\nIl trattato di Sonnenfels fu alla base del procedimento di riforma delle leggi penali, che sfoci\u00f2 nel codice penale emanato dall'imperatore Giuseppe II il 13 gennaio 1787 (Codice penale giuseppino); con questo codice la tortura e la pena di morte furono abolite, e ci\u00f2 fece dell'Impero asburgico il secondo Stato in Europa (dopo il Granducato di Toscana) ad abolire la pena di morte. \nSonnenfels fu membro di logge massoniche a Lipsia e poi a Vienna; nel 1784 fu eletto Gran Maestro della Gran Loggia distrettuale \"Zur wohlt\u00e4tigen Eintracht\". Fu anche membro degli Illuminati di Baviera, che abbandon\u00f2 nel 1786."}
{"id": "4349019", "revid": "2519", "url": "https://it.wikipedia.org/wiki?curid=4349019", "title": "Straubing-Bogen", "text": ""}
{"id": "4349020", "revid": "84184", "url": "https://it.wikipedia.org/wiki?curid=4349020", "title": "Teatro Orpheum (Los Angeles)", "text": "Il Teatro Orpheum \u00e8 un teatro che si trova a Downtown, Los Angeles sulla Broadway Street.\nFu aperto il 15 febbraio 1926 e rappresentava la quarta ed ultima sede in Los Angeles\ndel circuito degli \"Orpheum\" specializzati nel Vaudeville.\nNel 1989 si \u00e8 provveduto ad un restauro per un costo complessivo di 3 milioni di Dollari.\nSi trova all'842 S. Broadway ed ha una capacit\u00e0 di 2000 posti.\nL'Orpheum ha una facciata in stile Beaux-Arts ed \u00e8 stato progettato dall'architetto G. Albert Lansburgh.\nAl suo interno si trova un organo Wurlitzer che fu installato nel 1928 ed \u00e8 uno dei tre\norgani a canne rimasti nel sud della California.\nIl \"Teatro Orpheum\" prende il nome dalla figura mitologica greca Orfeo (inglese \"Orpheus\").\nEsibizioni.\nSubito dopo l'apertura del teatro, l'orpheum vedeva la regolare esibizione di numerosi personaggi dell'epoca come la regina del Burlesque Sally Rand. Si esibirono sia numerosi attori\ncome i Fratelli Marx, Will Rogers, Judy Garland e Jack Benny che grandi del Jazz come\nLena Horne e Duke Ellington.\nIl genere Vaudeville continu\u00f2 ad essere rappresentato fino agli anni cinquanta. Negli anni sessanta il teatro ospit\u00f2 concerti rock and roll con Little Richard, Aretha Franklin and Little Stevie Wonder.Nel 2020 si \u00e8 esibita la band Julie and the Phantoms della famosa omonima serie tv di Netflix.\nOggi ospita invece concerti live, cerimonie di premiazioni cinematografiche ed \u00e8 una location per vari film.\nGli Streamy Awards del 2010 furono trasmessi dal teatro Orpheum.\nIl teatro Orpheum come Location.\nDall'Orpheum furono trasmessi vari Reality Show tra cui American Idol e America's Got Talent.\nPer i film si pu\u00f2 ricordare Last Action Hero - L'ultimo grande eroe e Transformers e qui inoltre sono state girate numerose scene della famosa serie tv prodotta da Netflix \"Julie and the Phantoms\"."}
{"id": "4349035", "revid": "155634", "url": "https://it.wikipedia.org/wiki?curid=4349035", "title": "Open di Francia 1977 - Doppio maschile", "text": "Brian Gottfried e Ra\u00fal Ram\u00edrez hanno battuto in finale Wojciech Fibak e Jan Kode\u0161 7\u20136, 4\u20136, 6\u20133, 6\u20134."}
{"id": "4349037", "revid": "155634", "url": "https://it.wikipedia.org/wiki?curid=4349037", "title": "Open di Francia 1977 - Doppio misto", "text": "John McEnroe e Mary Carillo hanno battuto in finale Iv\u00e1n Molina e Floren\u021ba Mihai 7-6, 6-3."}
{"id": "4349047", "revid": "16758", "url": "https://it.wikipedia.org/wiki?curid=4349047", "title": "Aisha (nome)", "text": "Varianti.\nIl nome \u00e8 scritto in alfabeto arabo \u0639\u0627\u0626\u0634\u0629, che pu\u00f2 essere traslitterato anche come \"\u02bfAisha\", \"\u02bf\u0100\u02beisha\", \"Aishah\", \"Ayishah\", \"Ayesha\" e \"Aysha\", e anche \"A\u00efcha\" in arabo magrebino; in alfabeto urdu \u00e8 scritto \u0639\u0627\u0626\u0634\u06c1, che pu\u00f2 essere reso anche come \"Ayesha\".\nOrigine e diffusione.\nRiprende un vocabolo arabo che vuol dire \"viva\", \"vivente\", \"prospera\", ed \u00e8 quindi analogo per significato ai nomi Vivo, Viviana, \u017diva e Zhivko. \n\u02bf\u0100\u02beisha fu la figlia di Ab\u016b Bakr che divenne la terza moglie di Maometto, e che dopo la sua morte and\u00f2 in guerra contro il califfo Ali, venendo sconfitta. Questo nome \u00e8 stato sempre molto diffuso nella cultura islamica, anche se \u00e8 il suo uso \u00e8 incrementato particolarmente dagli anni settanta. \nA partire dallo stesso periodo, il nome si diffuse anche negli Stati Uniti, forse grazie alla fama della principessa Aisha di Giordania, e venne reso ancor pi\u00f9 celebre dopo che Stevie Wonder lo diede a sua figlia nel 1975; nella comunit\u00e0 afroamericana \u00e8 diffusa anche la variante \"Iesha\", popolarizzata nel 1991 da una canzone degli Another Bad Creation cos\u00ec intitolata.\nNelle ex colonie francesi dell'Africa occidentale, il nome \u00e8 attestato in diverse forme quali \"A\u00efssatou\" e \"A\u00efssa\"; quest'ultima coincide con un nome maschile usato nelle stesse zone, che \u00e8 invece una variante locale di \u0639\u064a\u0633\u0649 (\"Isa\"), la forma araba del nome Ges\u00f9.\nOnomastico.\nIl nome non \u00e8 portato da alcuna santa, quindi \u00e8 adespota; l'onomastico si pu\u00f2 festeggiare eventualmente il 1\u00ba novembre, in occasione di Ognissanti."}
{"id": "4349049", "revid": "729019", "url": "https://it.wikipedia.org/wiki?curid=4349049", "title": "Open di Francia 1976 - Doppio maschile", "text": "Fred McNair e Sherwood Stewart hanno battuto in finale Brian Gottfried e Ra\u00fal Ram\u00edrez 7\u20136(6), 6\u20133, 6\u20131."}
{"id": "4349051", "revid": "155634", "url": "https://it.wikipedia.org/wiki?curid=4349051", "title": "Open di Francia 1976 - Doppio misto", "text": "Kim Warwick e Ilana Kloss hanno battuto in finale Colin Dowdeswell e Linky Boshoff 5-7, 7-6, 6-2."}
{"id": "4349053", "revid": "47767", "url": "https://it.wikipedia.org/wiki?curid=4349053", "title": "Ay\u015fe", "text": ""}
{"id": "4349054", "revid": "47767", "url": "https://it.wikipedia.org/wiki?curid=4349054", "title": "Iesha", "text": ""}
{"id": "4349055", "revid": "155634", "url": "https://it.wikipedia.org/wiki?curid=4349055", "title": "Open di Francia 1975 - Doppio maschile", "text": "Brian Gottfried e Ra\u00fal Ram\u00edrez hanno battuto in finale John Alexander e Phil Dent 6\u20132, 2\u20136, 6\u20132, 6\u20134."}
{"id": "4349056", "revid": "92920", "url": "https://it.wikipedia.org/wiki?curid=4349056", "title": "Ponerologia", "text": "Ponerologia, altres\u00ec detta scienza del male (dal greco \"\u03c0\u03bf\u03bd\u03b7\u03c1\u03cc\u03c2\"=male e -\u03bb\u03bf\u03b3\u03af\u03b1, -logia, \"studio\"), \u00e8 il nome derivato dalla teologia dallo psichiatra polacco Andrzej \u0141obaczewski utilizzato per definire la disciplina derivante dalla congiunzione di psichiatria, psicologia e sociologia, il cui oggetto di studio \u00e8 la definizione e l'identificazione nelle dinamiche dell'ingiustizia sociale, partendo dalle pi\u00f9 ampie considerazioni sulle evidenze sociali, per giungere alla classificazione clinica della dinamica psicopatologica. La ponerologia si applica a tutte le strutture di potere gerarchico esistenti. La ponerologia si definisce quindi come una branca della Psicologia sociale.\nQuesta disciplina fa uso degli strumenti propri della psicologia, della psicopatologia, della sociologia, della filosofia e della storiografia per spiegare fenomeni quali le guerre di aggressione, la pulizia etnica, il genocidio e lo stato di polizia. La teoria e la ricerca originaria fu realizzata da psicologi e psichiatri in Polonia, Cecoslovacchia ed Ungheria durante gli anni dell'occupazione sovietica\nDinamica psicosociale.\nSecondo Andrzej \u0141obaczewski, ogni societ\u00e0 attraversa fasi alterne definite \"\"tempi felici\", o tempi di prosperit\u00e0 nei quali, partendo da uno stato di sostanziale equilibrio psicologico, etico e morale della popolazione nel suo complesso, tali connotazioni cessano lentamente di rappresentare i valori sociali dominanti, cedendo gradualmente spazio ed accettando attitudini antisociali perpetrate da individui con determinate caratteristiche psicopatologiche, capaci di catalizzare ed orientare attorno a s\u00e9 e secondo modalit\u00e0 socialmente lesionistiche e distruttive il consesso sociale, fino al raggiungimento di una condizione conclamata, definita di \"tempo infelice\"\" .\nDurante questa successiva fase, promotori sempre pi\u00f9 determinati verso un rinnovato equilibrio sociale costruttivo, provenienti dalle schiere di intellettuali o individui - anche anonimi - della societ\u00e0 civile, si rendono soggetti attivi di una conoscenza diffusa e specifica per il ristabilimento dell'ordine sociale e di condotte mentali salutari, seppur avvertite inconsciamente sul piano etico, conformando rinnovati valori sociali, caratterizzati da propensioni all'empatia, alla collaborazione, all'asserzione del concetto di bene, comportando, in ultima analisi, ripercussioni positive sul piano morale e riorientamento in senso costruttivo dell'intera societ\u00e0. Si noti che l'accezione \"tempi felici\" non implica il concetto di avanzamento morale o tecnologico di una societ\u00e0 come sotteso dal positivismo, quanto pi\u00f9 del concetto di ciclo nel pensiero di Giovanbattista Vico: \u0141obaczewski chiarifica espressamente, sottolineando come la prosperit\u00e0 nei \"tempi felici\" possa essere di fatto il precursore dell'oppressione successiva.\n\u0141obaczewski riassume le numerose \"caratteropatie\" (disturbo antisociale di personalit\u00e0 secondo la nomenclatura occidentale) specifiche: la psicologia e psichiatria occidentali contemporanee hanno riscontrato e confermato tali disturbi antisociali e personalit\u00e0, seppur con differente denominazione e nomenclatura, quali psicopatia, disturbo antisociale di personalit\u00e0.\nI soggetti di tipo \"psicopatici essenziali\" sono coloro che in ultima analisi catalizzano e concretizzano la condizione di patocrazia conclamata e quando contemporaneamente la maggior parte della societ\u00e0 raggiunge livelli di guardia minimi contro la diffusione dei disturbi di condotta, dell'immoralit\u00e0, di altruismo.\nDal punto di vista sociologico equivale alla riduzione diffusa della moralit\u00e0 in favore della progressivo aumento degli effetti della condotta di individui affetti da disturbi comportamentali; i soggetti psicopatici (0,6% della popolazione umana) catalizzano e si circondano di individui affetti da soggetti sociopatici (2,5% circa della popolazione), generando comportamenti socialmente deviati in grado di catalizzare una popolazione non definita n\u00e9 stabile di ulteriori individui con disturbi psicologici pi\u00f9 lievi e/o transitori, fino alla soglia del 5,5-6% della popolazione. Al raggiungimento di tale soglia, l'intera societ\u00e0 in oggetto (circa 85%) subisce una decisa deriva patocratica: i soggetti psicopatici e sociopatici infiltrano le istituzioni di una nazione, sovvertono i valori morali prevalenti attraverso un sistema di sostituzione con i loro opposti (es: \"missione di pace\" in luogo di \"guerra\"), l'introduzione di neologismi nella comunicazione politica e pubblica veicolata dai media nazionali principali, l'uso costante e reiterato di paralogica e paramoralismo nell'ambito di una dimensione distopica in luogo di autentica e genuina logica e morale (si veda Bispensiero e Neolingua nel romanzo \"1984\" di George Orwell).\nEsistono numerose e classificate condizioni patocratiche descritte da \u0141obaczewski.\nQuando la progressione patocratica giunge all'ultimo stadio, essa stessa deperisce a causa delle forze stabilizzanti congenite nel tessuto umano e sociale della maggior parte della popolazione: sebbene una minoranza \u00e8 infatti suscettibile all'influsso patocratico, la maggioranza tende spontaneamente a resistervi.\nI primi soggetti che saranno indotti alla resistenza sono, secondo \u0141obaczewski, i primi ad aver subito il trauma psicologico conseguente all'esposizione agli effetti deleteri delle condotte patocratiche, sviluppando dapprima una forma d'immunit\u00e0 istintiva (maggior sviluppo empatico), -successivamente - attraverso la creazione di reti informali tra i soggetti via via meno danneggiati di mutuo supporto e collaborazione (basate sugli effetti della comunicazione empatica, di cui i soggetti psicopatici sono totalmente o quasi totalmente sprovvisti per causa quasi esclusivamente genetica, mentre per i soggetti sociopatici tale funzione risulta alterata) fino alla soglia del 5,75% della popolazione totale, tasso oltre il quale il rimanente 85% della popolazione subisce un riallineamento in direzione di valori e attitudini collaborative. Il compimento di un ciclo patocratico pu\u00f2 espletarsi nell'arco di tre generazioni umane, pari indicativamente a 70 anni.\nIl fenomeno pare essere stato confermato (2010), in particolare dai lavori di Christakis e Fowler.\nNicholas A. Christakis \u00e8 un medico statunitense e scienziato sociale conosciuto per le sue ricerche sui social network e sui determinanti socioeconomici e biosociali di comportamento, salute e longevit\u00e0.\nJames H. Fowler \u00e8 uno scienziato sociale americano specializzato in reti sociali, cooperazione, partecipazione politica e genopolitica o studio delle basi genetiche del comportamento politico.\n\u0141obaczewski asserisce che l'eziologia patocratica sia quasi totalmente di carattere bio-genetico.\nRisoluzione.\nTema centrale dell'opera di \u0141obaczewski \u00e8 che se il genere umano intende sopravvivere e fiorire, \u00e8 necessario che impari ad individuare e gestire psicopatia - e sociopatie - assieme ai suoi portati ponerologici e distruttivi; Positiva e sincera collaborazione, altruismo, generosit\u00e0, empatia, perdono, fede, tolleranza, spirito di abnegazione personale in favore della collettivit\u00e0 sono gli elementi connaturati nella societ\u00e0 umana per la difesa di s\u00e9 stessa e alla base di un suo migliore assetto evolutivo futuro.\nPonerologia, libero arbitrio e teodicea.\nLa ponerologia, che si esprime su un piano psicologico e sociale, sviluppa necessariamente portati sul piano etico che, a sua volta, condiziona di riflesso la morale (morale corrente) e quindi la societ\u00e0.\nEtica si riferisce, nelle scienze umanistiche, alla scelta dell'individuo in merito al bene per s\u00e9 e per gli altri, a lungo termine, anche qualora questa comporti l'abnegazione dell'individuo che la compie. Ha una connotazione pi\u00f9 prettamente scientifica. Al contrario, la morale, identifica l'insieme delle proposizioni che un consesso d'individui pone a misura delle proprie scelte tra gli individui. Ha una connotazione pi\u00f9 prettamente sociale e religiosa.\nLa ponerologia negherebbe il concetto di libero arbitrio poich\u00e9 i soggetti patologici e la popolazione risultano inconsapevoli mentre, nei soggetti ristabilizzanti, - qualora in possesso di attitudine etica -, l'unica scelta possibile \u00e8 la tutela e cura quotidiana della societ\u00e0."}
{"id": "4349057", "revid": "599013", "url": "https://it.wikipedia.org/wiki?curid=4349057", "title": "Jens Kristian Hansen", "text": "Biografia.\nHa fatto il suo debutto con la Nazionale di calcio delle Isole F\u00e6r \u00d8er nel settembre 1994 in una gara contro la Grecia valida per la qualificazione agli Europei 1996. In carriera ha collezionato 44 presenze e 3 reti."}
{"id": "4349064", "revid": "767487", "url": "https://it.wikipedia.org/wiki?curid=4349064", "title": "Andrzej \u0141obaczewski", "text": "Biografia.\nAndrzej M. \u0141obaczewski, cresciuto nella campagna pedemontana polacca, durante l'occupazione nazista lavor\u00f2 nella fattoria di famiglia come apicultore e successivamente soldato dell'Esercito Nazionale polacco, un'organizzazione clandestina della resistenza.\nA seguito dell'invasione sovietica della Polonia, la propriet\u00e0 di famiglia fu confiscata e gli occupanti espulsi.\nStudi\u00f2 psicologia all'Universit\u00e0 Jagellonica di Cracovia, lavorando nel contempo per mantenersi.\nSospettato dalle autorit\u00e0 politiche di avere eccessiva conoscenza della natura patologica del sistema, fu forzato all'emigrazione nel 1977.\nGiunto negli Stati Uniti d'America, rimase a lungo vittima del clima di sospetto e controspionaggio. Nonostante le difficolt\u00e0 pratiche, il libro \"Ponerologia politica\" fu scritto a New York nel 1984. I tentativi di pubblicazione del libro, risalenti a quel periodo, fallirono.\nGravemente sofferente di salute, ritorn\u00f2 in Polonia nel 1990, sotto le cure dei precedenti colleghi. Il graduale miglioramento delle condizioni di salute gli permise di riprendere il lavoro e portare a pubblicazione un'opera successiva sulla psicoterapia e sociopsicologia nel 2005.\nOpera.\nL'evolversi delle condizioni sociali durante il dominio comunista attrassero la sua attenzione e quella dei colleghi di studi verso le dinamiche psicopatologiche.\nL'opera, gi\u00e0 intrapresa in accordo segreto tra pi\u00f9 scienziati sociali, per la quasi totalit\u00e0 rimasti anonimi a causa delle circostanze socio-politiche entro cui si svolgevano tale ricerche, della generazione precedente a quella di \u0141obaczewski, fu distrutta o dispersa pi\u00f9 volte dalle autorit\u00e0.\nLavorando in un ospedale psichiatrico, e particolarmente nell'ambito dei servizi di igiene mentale aperti al pubblico, accrebbe le proprie abilit\u00e0 nella diagnosi clinica e nella psicoterapia.\nLobaczewski riusc\u00ec successivamente nell'intento di completarne l'opera a New York nel 1983, sintetizzandone in un unico corpus gli elementi, e trascriverla documentalmente.\nL'opera delinea specificatamente il ruolo e la funzione degli individui affetti da psicopatia, primariamente, e sociopatici, secondariamente, nel concretizzarsi di sistemi sociali repressivi."}
{"id": "4349074", "revid": "174925", "url": "https://it.wikipedia.org/wiki?curid=4349074", "title": "Andrzej M. \u0141obaczewski", "text": ""}
{"id": "4349076", "revid": "729019", "url": "https://it.wikipedia.org/wiki?curid=4349076", "title": "US Open 2001 - Doppio maschile", "text": "Wayne Black e Kevin Ullyett hanno battuto in finale Donald Johnson e Jared Palmer 7-69, 2-6, 6-3."}
{"id": "4349078", "revid": "810736", "url": "https://it.wikipedia.org/wiki?curid=4349078", "title": "Patocrazia", "text": "La patocrazia (dal greco \u03c0\u03ac\u03c4\u03bf\u03c2, \"malattia\" e \u03ba\u03c1\u03ac\u03c4\u03bf\u03c2, \"potere\") \u00e8 una forma di governo la cui concezione ed esistenza si attribuisce allo studioso sociale polacco a met\u00e0 del '900 Andrej M. \u0141obaczewski, come delineate nell'opera \"Ponerologia politica\", USA 2006, sulla base del manoscritto 1983.\nSecondo tale concezione la \"patocrazia\" \u00e8 la fase degenerativa e terminale di un \"ciclo ponerologico\", della durata complessiva di alcune decadi (fino a 70 anni circa), nel quale, a seguito della fase di \"crescita\" del benessere morale e/o materiale di una societ\u00e0 civile (particolarmente,in ambito nazionale), a causa del successivo rilassamento dei costumi e dei valori etico/morali sociali, alcuni soggetti, ad essa appartenenti, affetti da psicopatia, coadiuvati da soggetti associati, a loro volta affetti da disturbo della personalit\u00e0 di tipo antisociale, innescano a livello \"macro-sociale\" un processo sociopsicologicamente deviante, che giunge a coinvolgere l'intera societ\u00e0, danneggiandola gravemente.\nNello stadio terminale del ciclo ponerologico i soggetti psicologicamente, eticamente e moralmente pi\u00f9 sani, per autoimmunit\u00e0 o per immunit\u00e0 acquisita da precedenti esposizioni, procedono spontaneamente ed inconsapevolmente alla creazione di reti su base empatica tali da reindirizzare gradatamente l'intera societ\u00e0 verso attitudini collaborative, in ultima analisi rigenerative, dando successivamente avvio al nuovo ciclo.\n\"Ponerologia politica\" \u00e8 il termine prescelto per distinzione rispetto alla ponerologia di ambito teologico."}
{"id": "4349079", "revid": "1501558", "url": "https://it.wikipedia.org/wiki?curid=4349079", "title": "Coppa dell'Asia orientale 2013", "text": "La Coppa dell'Asia orientale 2013, quinta edizione della competizione, si disputa in Guam (prima fase), Hong Kong (seconda fase) e Corea del Sud (fase finale) dal 18 luglio 2012 al 28 luglio 2013.\nPrima fase.\nLa prima fase del torneo si \u00e8 svolta a Yona, a Guam.\nSeconda fase.\nLa seconda fase si \u00e8 svolta a Hong Kong ed ha accolto Guam, vincitore della prima fase.\nFase finale.\nL'ultima fase della competizione si \u00e8 svolta in Corea del Sud."}
{"id": "4349080", "revid": "1994645", "url": "https://it.wikipedia.org/wiki?curid=4349080", "title": "Processo di L\u00e9vy", "text": "In teoria della probabilit\u00e0, un processo di L\u00e9vy (dal matematico francese Paul L\u00e9vy) \u00e8 un processo stocastico con incrementi stazionari e indipendenti: rappresenta il moto di un punto i cui movimenti successivi siano indipendenti e siano identicamente distribuiti su intervalli di tempo della stessa lunghezza. Pu\u00f2 essere visto come una versione continua della passeggiata aleatoria.\nI processi di Levy pi\u00f9 conosciuti sono il processo di Poisson e il moto browniano. Tutti i processi di L\u00e9vy sono anche processi additivi.\nDefinizione.\nUn processo stocastico formula_1 \u00e8 detto processo di L\u00e9vy se:"}
{"id": "4349081", "revid": "767487", "url": "https://it.wikipedia.org/wiki?curid=4349081", "title": "Il sentiero della rapina", "text": "Il sentiero della rapina (\"Ride a Crooked Trail\") \u00e8 un film del 1958 diretto da Jesse Hibbs.\n\u00c8 un film western statunitense con Audie Murphy, Gia Scala e Walter Matthau.\nTrama.\nVecchio West. Durante la sua fuga, il rapinatore di banche Joe Maybe vede il marshal Jim Noonan, che \u00e8 alla sua ricerca, inciampare e cadere da un dirupo. Entra in una citt\u00e0 con il cavallo del morto, e viene scambiato per Noonan. Decide di nascondersi l\u00ec per un po' sotto le mentite spoglie, ma solleva ben presto i sospetti del giudice Kyle. La sua vera identit\u00e0 viene quasi rivelata quando il battello porta in citt\u00e0 Tessa Milott, una vecchia conoscenza di Maybe, che lo chiama con il suo nome di fronte al giudice ma che poi riesce mantenere attiva la sua falsa identit\u00e0 facendosi passare per sua moglie. Ci\u00f2 crea qualche problema a Maybe perch\u00e9 Tessa \u00e8 gi\u00e0 la donna del bandito Sam Teeler.\nProduzione.\nIl film, diretto da Jesse Hibbs su una sceneggiatura di Borden Chase con il soggetto di George Bruce, fu prodotto da Howard Pine per la Universal International Pictures e girato nel Janss Conejo Ranch a Thousand Oaks, negli Universal Studios a Universal City e nel Ventura Canyon, in California.\nDistribuzione.\nIl film fu distribuito con il titolo \"Ride a Crooked Trail\" negli Stati Uniti nel settembre del 1958 al cinema dalla Universal Pictures.\nAlcune delle uscite internazionali sono state:\nPromozione.\nLa tagline \u00e8: \"Alone... he faced the deadly crossfire of a killer mob... and a fear-crazed town!\"."}
{"id": "4349082", "revid": "729019", "url": "https://it.wikipedia.org/wiki?curid=4349082", "title": "US Open 2000 - Doppio maschile", "text": "Lleyton Hewitt e Maks Mirny hanno battuto in finale Ellis Ferreira e Rick Leach 6-4, 5-7, 7-65."}
{"id": "4349084", "revid": "46931", "url": "https://it.wikipedia.org/wiki?curid=4349084", "title": "Ride a Crooked Trail", "text": ""}
{"id": "4349087", "revid": "1418004", "url": "https://it.wikipedia.org/wiki?curid=4349087", "title": "CWA Gold Dagger for Non-Fiction", "text": "Il CWA Gold Dagger for Non-Fiction \u00e8 un premio annuale letterario nato nel 1978 da parte della Crime Writers' Association, gi\u00e0 fondatrice del Gold Dagger nel 1955 per premiare il miglior giallo non-fiction.\nDal 1995 al 2002 il premio era sponsorizzato da The Macallan (societ\u00e0 di Scotch) ed era conosciuto come The Macallan Gold Dagger for Non-Fiction. Dal 2008 il premio \u00e8 sponsorizzato da Owatonna Media (societ\u00e0 di investimenti con base a Londra). Il premio \u00e8 di circa \u00a31,000 con un pugnale decorativo.\nElenco Vincitori.\nDi seguito sono elencati i vincitori del premio e i primi classificati. Dentro le parentesi gli argomenti dei libri.\nAnni 2000.\n\"Vincitori a pari merito\""}
{"id": "4349088", "revid": "729019", "url": "https://it.wikipedia.org/wiki?curid=4349088", "title": "US Open 1998 - Doppio maschile", "text": "Sandon Stolle e Cyril Suk hanno battuto in finale Mark Knowles e Daniel Nestor 4-6, 7-6, 6-2."}
{"id": "4349090", "revid": "11959", "url": "https://it.wikipedia.org/wiki?curid=4349090", "title": "Confederati degli Stati d'America", "text": ""}
{"id": "4349091", "revid": "729019", "url": "https://it.wikipedia.org/wiki?curid=4349091", "title": "US Open 1995 - Doppio maschile", "text": "Todd Woodbridge e Mark Woodforde hanno battuto in finale Alex O'Brien e Sandon Stolle 6-3, 6-3."}
{"id": "4349092", "revid": "15756", "url": "https://it.wikipedia.org/wiki?curid=4349092", "title": "Independent Investigations Group", "text": "L'Independent Investigations Group (IIG) \u00e8 un'organizzazione non-profit statunitense fondata dal direttore esecutivo della \"Center For Inquiry\" di Los Angeles James Underdown nel gennaio 2000 allo scopo di incoraggiare l'indagine critica delle domande sul paranormale e sulla Scienza di confine portando all'abbattimento della superstizione.\nA tale scopo l'IIG offre 50,000 dollari a chiunque riesca a provare, sotto adeguate condizioni di osservazione, tracce di qualsivoglia potere o fenomeno paranormale, soprannaturale o occulto. Oltre a tali condizioni l'organizzazione si occupa solamente di stabilire il protocollo ed amministrare il test; lasciando al dichiarato detentore dell'abilit\u00e0 totale libert\u00e0 di scelta sul luogo in cui svolgere la dimostrazione.\nNonostante l'IIG conduca per lo pi\u00f9 esperimenti di carattere scientifico, le conoscenze collettive dei suoi membri, per lo pi\u00f9 laici, includono l'architettura, l'archeologia, l'educazione, l'elettronica, l'ingegneria, la produzione cinematografica, la legislatura, la medicina, la psicologia e gli effetti visivi.\nNel 2011 L'IIG ha avviato un programma di affiliazione che permette ad altri gruppi scettici di tutto il mondo di partecipare al premio-sfida di 50.000 dollari o alle loro indagini.\nLa sede principale dell'associazione \u00e8 situata ad Hollywood, in California; tuttavia vi sono numerose filiali diffuse per tutto il territorio statunitense, di cui le principali a Washington DC, Atlanta, Denver e San Francisco; nonch\u00e9 nelle provincie canadesi di Alberta e Columbia Britannica.\nInvestigazioni.\nNel 2001 l'IIG ha testato le presunte capacit\u00e0 mediatiche di Sparky \"il cane meraviglia\", deducendo che in realt\u00e0 stesse reagendo ai movimenti del suo padrone Gordie Rosenberg e non alla telepatia come precedentemente affermato; ed ha smentito i presunti telecineti Mark Joramo e Frank Mashenko.\nNel 2003 i membri del gruppo hanno preso parte alla registrazione di un episodio della serie di James Van Praagh \"Beyond\" al fine di documentare ci\u00f2 che realmente accade durante le riprese e ci\u00f2 che appare in televisione dopo l'aggiunta di effetti visivi. Come sospettato dal gruppo emersero numerose differenze significative e l'IIG concluse che i \"poteri\" di Van Praagh fossero \u00abemanati dalla sala di montaggio\u00bb.\nIl 21 novembre 2009, l'IIG inaugura la sfida dei 50,000 dollari ponendola alla presunta sensitiva Anita Ikonen: messa di fronte ad una platea di sei persone dal viso coperto, uno dei quali privo di un rene; il compito della donna consisteva nell'indicare chi fosse sprovvisto del suddetto organo e scrivere su un foglio di carta se fosse il destro o il sinistro. La prova venne fallita.\nNel dicembre dello stesso anno, Owen Hammer e James Underdown stesero una relazione inerente all'inchiesta, all'epoca in corso, sull'insegnamento del tocco terapeutico all'unit\u00e0 di formazione continua dei centri di cura californiani.\nIl 28 ottobre 2010, la ginnasta e campionessa Olimpica Dominique Dawes, lavorando per lo \"Yahoo Weekend News\" e per l'IIG ha testato i braccialetti Power Balance per verificare la credenza che migliorino l'equilibrio, la flessibilit\u00e0 e la forza. A tal proposito essa ha dichiarato:\nIn accordo con l'investigatore IIG Dave Richards, l'esperimento si sarebbe svolto in doppio cieco: su quattro braccialetti uno solo era realmente funzionante, mentre agli altri tre era stato rimosso l'ologramma, tuttavia ognuno dei quattro fu avvolto con del nastro facendo in modo che nessuno potesse sapere quale fosse quello \"vero\". Uno dei quattro addirittura conteneva delle caramelle. Non c'era modo dunque di sapere se l'esperimento funzionasse o meno fino alla registrazione dei punteggi degli atleti, avvenuta dopo 64 manche, con 16 partecipanti coi suddetti 4 braccialetti. Dal rapporto di Wendy Hughes pare che nessuno dei grafici sia cambiato minimamente, dimostrando la falsit\u00e0 della superstizione, come ribadito dalla Dawes.\nNel giugno 2011 l'IIG ha esaminato 14 casi a cui la presuna sensitiva Carla Baron ha dichiarato d'aver assistito la polizia; tra di essi figuravano anche JonBen\u00e9t Ramsey, Elizabeth Smart e Nicole Brown Simpson. Per tutti e 14 i casi il gruppo contatt\u00f2 la i dipartimenti responsabili delle indagini o i familiari delle vittime, ma ottenne per lo pi\u00f9 risposte quali \u00abNon abbiamo mai sentito nominare questa donna\u00bb o \u00abLe informazioni da lei forniteci non sono state di alcun aiuto\u00bb. La conclusione fu dunque che essa non abbia mai realmente risolto o fornito aiuto ad un caso di polizia.\nNel gennaio 2013 l'organizzazione ha celebrato il suo tredicesimo anniversario.\nIIG Annual Awards.\nDal 2005 l'IIG ha istituito un premio annuale volto a \u00abriconoscere la promozione del pensiero critico e scientifico attraverso i mass media\u00bb; l'Independent Investigations Group Annual Awards. Durante la suddetta cerimonia, tenuta dal presidente e fondatore dell'associazione James Underdown e svolta presso lo \"Steve Allen Theater\" di Hollywood; i membri dell'organizzazione eleggono tramite votazione i peggiori ed i migliori esempi di pensiero scettico. Ogni vincitore di una delle categorie viene premiato con la statuetta ricalcante il simbolo dell'IIG ed una placca sui muri del succitato teatro.\nRiguardo tale premio l'astrofisico Neil deGrasse Tyson si \u00e8 espresso positivamente dicendosi grato che qualcuno si sia deciso a premiare chi si batte contro le \u00abdubbie pseudoscienze\u00bb.\nIggies.\nIl premio conferito alle persone o fonti di intrattenimento valutate come migliori divulgatori del pensiero scientifico, chiamato appunto IIG Awards o pi\u00f9 comunemente \"Iggies\"; venne conferito per la prima volta nel 2007 e fu dunque attribuito alla serie televisiva \"Psych\" ed a \"I Simpson\", per l'episodio \"Lisa, che scimmietta!\".\nIl 23 giugno 2008 a ricevere il premio sono stati i film \"In the Shadow of the Moon\" e \"Phenomenon\"; oltre alle serie TV \"South Park\", \"Is It Real?\" e \"Bullshit!\".\nIl 18 maggio 2009, l'IIG conferisce il premio ad Amanda Peet per il suo impegno nella campagna di sensibilizzazione pro-vaccino; inoltre viene conferita l'onorificenza anche a \"MythBusters\", \"Religiolus - Vedere per credere\" e \"Root of All Evil\".\nNel 21 agosto 2010 il premio viene conferito a Wendy Hughes, Ross Blocher, David Richards, Eugenie Scott, Carol Tavris, Brian Dunning, Harriet Hall, Michael Shermer e Brian Keith Dalton; ed alle serie TV \"Eureka\" e \"The Mentalist\".\nAlla cerimonia del 2011 sono stati premiati Dean Edell e Phil Plait.\nNel 2012 il cantante Tim Minchin e le sitcom \"The Big Bang Theory\" e \"Morgan Freeman Science Show\" si aggiudicano il premio assieme a \"South Park\", che arriva cos\u00ec a quota due vittorie.\nTTTV Awards.\nIl Truly Terrible Television Awards, o semplicemente TTTV Awards, \u00e8 una categoria di premi meno frequentemente assegnata e volta ad indicare i peggiori esempi di pensiero scientifico e razionale di fronte ad eventi apparentemente inspiegabili.\nNel 2007 ad aggiudicarselo furono la serie televisiva \"Psychic Detectives\" e gli episodi del \" Montel Williams Show\" con Sylvia Browne; mentre l'anno successivo lo ottennero le serie \"Paranormal State\" e \"Ghost Hunters\".\nLa successiva consegna del riconoscimento avvenne nel 2011, quando fu attribuito a Oprah Winfrey ed al Dr. Oz. Nell'anno successivo, a guadagnarselo \u00e8 stata invece la serie TV \"Enigmi alieni\".\nHoudini Hall of Honor Award.\nL'Houdini Hall of Honor \u00e8 una categoria di premi attribuiti a coloro che hanno dimostrato una particolare dedizione alla causa; e prende il nome dalla prima persona a cui \u00e8 stato attribuito, l'escapista Harry Houdini (Ehrich Weisz); sebbene l'anno della consegna, il 2007, lo ricevette postumo assieme a Carl Sagan.\nNel 2008 l'onorificenza fu conferita a James Randi; mentre negli anni seguenti la ricevettero anche Joe Nickell, Martin Gardner, Isaac Asimov e Ray Hyman.\nNel 2012 Neil deGrasse Tyson venne insignito dell'onorificenza dicendosene particolarmente onorato.\nThe Odds Must be Crazy.\nLanciato nel luglio 2011, \"The Odds Must be Crazy\" \u00e8 un sito web supervisionato dalla blogger Kylie Sturgess, dal musicista George Hrab e dai mentalisti Mark Edward e Barbara Drescher; contenente storie di presunti fenomeni paranormali. Il sito \u00e8 stato fondato dai membri dell'IIG Jarrett Kaufman e Wendy Hughes."}
{"id": "4349096", "revid": "729019", "url": "https://it.wikipedia.org/wiki?curid=4349096", "title": "US Open 1994 - Doppio maschile", "text": "Jacco Eltingh e Paul Haarhuis hanno battuto in finale Todd Woodbridge e Mark Woodforde 6-3, 7-6."}
{"id": "4349101", "revid": "729019", "url": "https://it.wikipedia.org/wiki?curid=4349101", "title": "US Open 1993 - Doppio maschile", "text": "Ken Flach e Rick Leach hanno battuto in finale Martin Damm e Karel Nov\u00e1\u010dek 6-7, 6-4, 6-2."}
{"id": "4349105", "revid": "1543377", "url": "https://it.wikipedia.org/wiki?curid=4349105", "title": "Raid di Price", "text": "Per raid di Price si intende una spedizione della cavalleria confederata, guidata nel 1864 (nel corso della guerra di secessione americana) dal Maggior generale Sterling Price, negli stati del Missouri e del Kansas.\nDopo aver ottenuto qualche successo nella prima fase della spedizione, Price venne duramente sconfitto nella decisiva battaglia di Westport dal maggior generale nordista Samuel Ryan Curtis e fu costretto a ripiegare in Arkansas. Il raid di Price fu l'ultima operazione di qualche rilevanza condotto dall'esercito confederato ad ovest del fiume Mississippi.\nContesto.\nNell'autunno 1864, dopo tre anni di sanguinosi ma infruttuosi combattimenti, il governo confederato era consapevole che le sorti della guerra erano ormai a favore dei nordisti. L'avvicinarsi delle elezioni presidenziali rendevano urgente la necessit\u00e0 di ottenere qualche importante successo al fin di scongiurare la rielezione di Abraham Lincoln.\nPer questo motivo il generale Edmund Kirby Smith, comandante delle forze sudiste nel teatro Trans-Mississippi, ricevette ordini di inviare un corpo di spedizione per sostenere la difesa di Atlanta e Mobile (Alabama). Kirby Smith decise inoltre di riconquistare il Missiouri e ordin\u00f2 a Sterling Price di avanzare verso St. Louis.\nPrice riusc\u00ec a mettere assieme circa 14 pezzi d'artiglieria e 12.000 uomini molti dei quali per\u00f2 erano ex disertori oppure male equipaggiati.\nConseguenze.\nPrice si diresse ad ovest nel territorio indiano e in Texas prima di fare ritorno in Arkansas il 2 dicembre con solo 6.000 soldati superstiti dei 12.000 iniziali ai quali si erano in seguito aggiunti migliaia di miliziani.\nPrice, scrivendo a Kirby Smith afferm\u00f2 di aver marciato per 1.434 miglia (2.308\u00a0km), aver combattuto in 43 tra battaglie e schermaglie, aver fatto prigionieri e aver rilasciato sulla parole oltre 3.000 nordisti e aver distrutto propriet\u00e0 del Missouri per un valore di 10 milioni di dollari\u201d.\nAnche se queste cifre fossero state esatte la missione di Price fu un completo fallimento e la sua sconfitta contribu\u00ec (assieme alle vittorie ottenute dall'Unione in Georgia e Virginia) alla rielezione del presidente Abraham Lincoln."}
{"id": "4349106", "revid": "55114651", "url": "https://it.wikipedia.org/wiki?curid=4349106", "title": "Gianmarco Frezza", "text": ""}
{"id": "4349108", "revid": "55114657", "url": "https://it.wikipedia.org/wiki?curid=4349108", "title": "Persona grammaticale", "text": ""}
{"id": "4349110", "revid": "155634", "url": "https://it.wikipedia.org/wiki?curid=4349110", "title": "US Open 1992 - Doppio maschile", "text": "Jim Grabb e Richey Reneberg hanno battuto in finale Kelly Jones e Rick Leach 3\u20136, 7\u20136, 6\u20133, 6\u20133."}
{"id": "4349113", "revid": "11959", "url": "https://it.wikipedia.org/wiki?curid=4349113", "title": "Campagna della Virginia del Nord", "text": ""}
{"id": "4349114", "revid": "155634", "url": "https://it.wikipedia.org/wiki?curid=4349114", "title": "US Open 1991 - Doppio maschile", "text": "John Fitzgerald e Anders J\u00e4rryd hanno battuto in finale Scott Davis e David Pate 6\u20133, 3\u20136, 6\u20133, 6\u20133."}
{"id": "4349115", "revid": "2519", "url": "https://it.wikipedia.org/wiki?curid=4349115", "title": "Neuburg-Schrobenhausen", "text": ""}
{"id": "4349117", "revid": "768068", "url": "https://it.wikipedia.org/wiki?curid=4349117", "title": "Naqada II", "text": "Il periodo di Naqada II, o gerzeano dal nome della citt\u00e0 dei primi rinvenimenti Gerzeh (o Girza o Jirzah), fu un periodo che dur\u00f2 dal 3500 a.C. al 3200 a.C.. La cultura di Naqada II, con le ultime datazioni al C 14, sarebbe durata dal 3650 al 3300. \nLa cultura gerziana o di Naqada II \u00e8 il secondo periodo di tre fasi della cultura di Naqada, del predinastico, preceduto dalla fase amraziana o Naqada I e seguito dalla fase di Naqada III.\nIl periodo si divide, secondo Werner Kaiser, nelle fasi: IIa, IIb, IIC e IID. \nNegli stadi IIa e IIb il numero della popolazione aumenta, vengono introdotte nuove tecniche, la struttura sociale si differenzia e compaiono oggetti lavorati di miglior qualit\u00e0.\nNelle fasi IIC e IID la cultura si espande dall'Alto Egitto verso il Basso Egitto.\nL'attuale citt\u00e0 di Gerzeh in antichit\u00e0 era un cimitero predinastico egiziano situato lungo la riva occidentale del Nilo, situato a diversi chilometri ad est del lago del Fayyum.\nDescrizione.\nLa caratteristica principale di distinzione fra il periodo amraziano e il periodo gerziano \u00e8 la maggior quantit\u00e0 di decorazioni presenti sugli oggetti in ceramica del secondo periodo.\nAlcuni simboli presenti sulla ceramica del periodo gerziano somigliano ad alcuni segni della tradizionale scrittura geroglifica e sono contemporanei della scrittura sumerico-precuneiforme.\nLe sepolture ritrovate a Gerzeh hanno restituito numerosi manufatti, tra i quali tavolozze o palette in pietra utilizzate per la cosmesi, arpioni in osso, vasi realizzati in avorio, piccoli recipienti in pietra, coltelli in osso di basso spessore e con il bordo ondulato e seghettato, sfere in ferro e lapislazzulo probabilmente utilizzati come decori in collane o pendenti.\nLe sfere o perline in ferro sono state rinvenute in due sepolture dall'egittologo Wainwright nel 1911 e risultano essere i pi\u00f9 antichi manufatti in ferro conosciuti.\nUn'unica sepoltura ha restituito il corpo di un uomo decapitato.\nIl periodo gerziano o Naqada II si fa concludere generalmente con la formazione dei primi regni nell'Alto e nel Basso Egitto."}
{"id": "4349125", "revid": "155634", "url": "https://it.wikipedia.org/wiki?curid=4349125", "title": "US Open 1990 - Doppio maschile", "text": "Pieter Aldrich e Danie Visser hanno battuto in finale Paul Annacone e David Wheaton 6-2, 7-6, 6-2."}
{"id": "4349127", "revid": "179980", "url": "https://it.wikipedia.org/wiki?curid=4349127", "title": "Ronaldo Pompeu Da Silva", "text": ""}
{"id": "4349130", "revid": "287204", "url": "https://it.wikipedia.org/wiki?curid=4349130", "title": "Pat Toomey", "text": "Biografia.\nNato a Providence, Toomey studi\u00f2 all'Harvard College e successivamente lavor\u00f2 presso note banche d'investimento tra cui la Deutsche Bank.\nNel 1998 entr\u00f2 in politica con il Partito Repubblicano e riusc\u00ec a farsi eleggere deputato alla Camera dei Rappresentanti. Venne poi riconfermato per altri due mandati nel 2000 e nel 2002, ma nel 2004 non chiese la rielezione, candidandosi invece al Senato; Toomey per\u00f2 non ebbe successo, venendo sconfitto gi\u00e0 nelle primarie dal senatore in carica Arlen Specter.\nDopo essere stato lontano dal Congresso per sei anni, Toomey decise di ricandidarsi nuovamente al Senato nel 2010 e questa volta riusc\u00ec a farsi eleggere.\nToomey \u00e8 un repubblicano molto conservatore, soprattutto sui temi dell'aborto e dei diritti LGBT. Sposato con Kris Ann Duncan, Toomey ha tre figli: Bridget, Patrick e Duncan."}
{"id": "4349140", "revid": "1924342", "url": "https://it.wikipedia.org/wiki?curid=4349140", "title": "Discografia dei Fun.", "text": "La discografia della band indie pop Fun., comprende 2 album in studio, 2 album dal vivo e 8 singoli ufficiali.\nIl primo album in studio, dopo la formazione del gruppo da parte della voce principale Nate Ruess, vide la luce il 25 agosto 2009 raggiungendo la posizione 71 della \"Billboard\" Hot 200; furono estratti tre singoli dall'album \"Aim and Ignite\": \"At Least I'm Not as Sad (As I Used to Be)\", \"All the Pretty Girls\" e \"Walking the Dog\".\nNel mese di settembre 2011, pubblicarono il singolo d'apertura del loro secondo album in studio, \"Some Nights\"; cantato in collaborazione con la cantante Janelle Mon\u00e1e, il brano \"We Are Young\" riusc\u00ec ad arrivare alla posizione 1 della Billboard Hot 100 dopo che il brano venne utilizzato dalla serie televisiva Glee. Questo successo diede visibilit\u00e0 al gruppo che vide l'album arrivare alla posizione 2 della \"Billboard Hot 200\" e il secondo singolo, \"Some Nights\" alla posizione 3."}
{"id": "4349142", "revid": "287204", "url": "https://it.wikipedia.org/wiki?curid=4349142", "title": "Ignazio Balbi", "text": "Biografia.\nSulla vita e l'opera del Balbi si hanno scarse informazioni, spesso basate su lettere ormai perdute. Fu attivo soprattutto a Milano, e nei libretti di alcune sue opere viene indicato come \"dilettante\".\nComposizioni.\nAltro.\nCompose inoltre duetti, trii e altra musica strumentale."}
{"id": "4349146", "revid": "767487", "url": "https://it.wikipedia.org/wiki?curid=4349146", "title": "Emilio Cianchi", "text": "Biografia.\nStudio nella citt\u00e0 natale con Ignazio Colson ed Ermanno Picchi, dove esord\u00ec a poco pi\u00f9 di vent'anni con l'oratorio \"Giuditta\", ottenendo un ottimo successo presso il pubblico fiorentino, che continu\u00f2 con le successive due opere. Le ultime due opere, al contrario, non furono apprezzate, soprattutto il \"Leone Isauro\", che nel 1862 cadde alla Scala di Milano. Cianchi decise cos\u00ec di abbandonare la carriera operistica, limitandosi alla musica sacra. Nel 1873 scrisse una messa da requiem in memoria del re Carlo Alberto che ottenne un successo considerevole. Divenne anche segretario del Reale Istituto musicale e dell'Accademia musicale Fiorentina.\nComposizioni.\nTra le composizioni di musica sacra, oltre alla messa funebre per Carlo Alberto, sono comprese alcune messe (Messa da Requiem, Messa solenne, Messa a cappella, Messa di gloria), \"La prima comunione\" (su testi di Alessandro Manzoni), \"Le sette parole di Cristo\"."}
{"id": "4349147", "revid": "478814", "url": "https://it.wikipedia.org/wiki?curid=4349147", "title": "Serramento", "text": ""}
{"id": "4349148", "revid": "287204", "url": "https://it.wikipedia.org/wiki?curid=4349148", "title": "Ignazio Celoniati", "text": "Biografia.\nEra figlio di Giovanni Giuseppe Celoniati, gi\u00e0 violinista alla corte di Torino. Le prime notizie su di lui, in qualit\u00e0 di violinista, risalgono al 1750 circa. Subentr\u00f2 al padre nella direzione dei balli di corte, ed esercit\u00f2 l'attivit\u00e0 di compositore continuando contemporaneamente a suonare nell'orchestra di corte e in quella del Teatro Regio di Torino. Fu attivo anche come impresario teatrale e organizzatore di concerti: tra il 1777 e il 1780 svolse l'attivit\u00e0 di impresario teatrale per il Teatro Carignano.\nComposizioni.\nAltro.\nOltre alle musiche per il teatro compose un concerto per cembalo, due violini e basso (1768), sonate per due violini e basso continuo, sonate per violino e basso continuo, una ouverture per orchestra, duetti, quartetti, arie, minuetti, e danze, in molti casi andati perduti."}
{"id": "4349157", "revid": "1573940", "url": "https://it.wikipedia.org/wiki?curid=4349157", "title": "Collegio di Maria", "text": "Il collegio di Maria \u00e8 un collegio di Favara nella provincia di Agrigento. Annessa all'edificio vi \u00e8 la chiesa di Santa Lucia.\nStoria.\nIl collegio \u00e8 il riattamento di un palazzo signorile che nel Cinquecento \u00e8 appartenuto alla marchesa Maria De Marinis la quale nel marzo del 1616 decide di donarlo alla comunit\u00e0 di Favara affinch\u00e9 facesse costruire un monastero di monache domenicane che oggi \u00e8 intitolato appunto in suo nome.\nDopo la donazione del palazzo da parte della marchesa, cominciarono i lavori. Furono quindi depositate le 200 onze annue di cui il palazzo disponeva, presso il banco di Palermo, ma a causa del fallimento di quest'ultimo e della lentezza con la quale procedevano i lavori, il vescovo Francesco Ram\u00edrez, dell'Ordine domenicano, decise di adibire il palazzo ad un conservatorio per donne, senza attenersi alla destinazione originaria. Tutto ci\u00f2 grazie al recupero di 96 onze delle 200 andate perse.\nIn seguito, nel 1734, ampliato in buona parte, sebbene ancora incompleto, l'edificio risulta gi\u00e0 adibito a collegio di Maria per volere del vescovo Lorenzo Gioeni. Venne completato tra gli anni 1820 e 1838.\nDescrizione.\nEsterno.\nAncora oggi sono visibili, sebbene ricoperti da intonaco, due cantoni in tufo calcareo grigio, situati sul lato ovest del collegio. A giudicare dalla distanza dei due, quello a nord pi\u00f9 conservato in altezza, il palazzo originariamente doveva avere una grande estensione.\nInterno.\nMolti ambienti del pianterreno e del primo piano (oggi adibiti a scuola), con una parte della corte interna ad archi e colonne, furono realizzati negli anni 1795-1796. All'interno di essi diverse pitture del Settecento.\nChiesa di Santa Lucia.\nLa chiesa, gi\u00e0 dedicata alla Madonna del Rosario nel corso del Settecento, e oggi a Santa Lucia, occupa gran parte del palazzo De Marinis, ormai completamente alterato.\nEsterno.\nEsternamente la facciata in stile neoclassico, presenta un bel portale di ingresso ligneo raffinatamente decorato e delimitato da una cornice lapidea in marmo. Sopra di essa si erge una finestra centrale di forma rettangolare. Infine tre campane poste all'interno di tre aperture curve, chiudono la facciata.\nInterno.\nAll'interno, sulla volta si trova una affresco che rappresenta la Madonna del Rosario con San Domenico Savio e Santa Caterina da Siena, risalente alla chiesa del Settecento.\nTradizione.\nDa molti anni \u00e8 tradizione in occasione della festa di Santa Lucia, dopo la Santa Messa, degustare la tradizionale cucc\u00eca.\nBibliografia.\nFilippo Sciara, \"Favara - Guida storica e artistica\", Sarcuto S.R.L., 1997"}
{"id": "4349158", "revid": "111642420", "url": "https://it.wikipedia.org/wiki?curid=4349158", "title": "Trattato del Ribelle", "text": "Trattato del Ribelle \u00e8 un saggio socio-politico del 1951 di Ernst J\u00fcnger. L'autore si interroga sui compiti che spettano agli uomini liberi, nei momenti storici in cui la tirannia impedisce loro di esprimere, in modo democratico, le proprie giuste rivendicazioni. La definizione di Ribelle \u00e8 individuale ma si esplicita dentro alla comunit\u00e0: \"Quando tutte le istituzioni divengono equivoche o addirittura sospette, e persino nelle chiese si sente pregare ad alta voce per i persecutori, anzich\u00e9 per le vittime, la responsabilit\u00e0 morale passa nelle mani del singolo, o meglio del singolo che non si \u00e8 ancora piegato\".\nAssieme a \"\u00dcber die Linie\" (Oltre la linea), \"Der gordische Knoten\" (Il nodo di Gordio) e \"Der Weltstaat\" (Lo stato del Mondo), il \"Trattato del Ribelle\" fa parte di una serie di saggi con cui J\u00fcnger, ormai quasi sessantenne, negli anni cinquanta, si cimenta con le contraddizioni che stanno scoppiando nelle societ\u00e0 occidentali, appena uscite dalla Seconda guerra mondiale. In particolare con i totalitarismi comunisti a est della Germania Occidentale. Helmuth Kiesel lo definisce la \"\"Magna Charta\" della disobbedienza civile in un'epoca di governo parlamentare\"\".\nContenuti.\nFinzioni \"democratiche\".\nOgni tirannia ha bisogno di giustificarsi. Per questa ragione organizza false elezioni democratiche dove \u00e8 utile che vi siano anche alcuni voti contrari, veri. Possibilmente non pi\u00f9 del 2%. Questi coraggiosi che osano sfidare il regime nelle urne, nonostante il rischio di venir scoperti con trucchi diretti (spie nel seggio) o indiretti (schede numerate con macchine da scrivere senza nastro), sono comunque utili alla dittatura che, se avesse il 100% dei consensi, non potrebbe pi\u00f9 fingere di credere nella democrazia del voto. Ma operare nella legalit\u00e0 diventa impossibile quando la polizia e le spie sono dappertutto: in una dittatura non \u00e8 saggio esprimere apertamente la propria ribellione. Tutti possono essere denunciati e, l'apparato repressivo \u00e8 tale, per cui si ha la certezza di essere imprigionati, torturati e uccisi. \"L'elettore si trova davanti a un vero paradosso, perch\u00e9 a invitare a sceglierlo liberamente \u00e8 un potere che, per parte sua, non ha alcuna intenzione di rispettare le regole del gioco.\"\nIl singolo Ribelle - che esce dalla comunit\u00e0 e si d\u00e0 alla macchia - pu\u00f2 tenere in scacco centinaia di poliziotti e costringere lo Stato totalitario ad organizzare una macchina repressiva capillare per evitare che l'individuo, sostenuto dalla comunit\u00e0, il \"\"Waldg\u00e4nger\" \"Passi al bosco\"\" e compia indisturbato i suoi atti terroristici.\n\"Passare al bosco\".\nPertanto occorre \"Passare al bosco\", entrare in clandestinit\u00e0, operare sul territorio, sostenuti dalle comunit\u00e0 residenti, come guerriglieri ribelli.\"Per quel che riguarda il luogo, il bosco \u00e8 dappertutto: in zone disabitate e nelle citt\u00e0, dove il Ribelle vive nascosto oppure si maschera dietro il paravento di una professione. Il bosco \u00e8 nel deserto, il bosco \u00e8 nella macchia. Il bosco \u00e8 in patria e in ogni luogo dove il Ribelle possa praticare la resistenza. Ma soprattutto il bosco \u00e8 nelle retrovie del nemico stesso. Il Ribelle non si lascia abbagliare dall'illusione ottica che vede in ogni aggressore un nemico della patria. Egli conosce bene i campi di lavoro forzato, i nascondigli degli oppressi, le minoranze in attesa che scocchi l'ora fatale. ...Il Ribelle organizza la rete di informazioni, il sabotaggio, la diffusione delle notizie tra la popolazione\".\nLa questione morale.\nSolo la libert\u00e0 pu\u00f2 dominare la paura. La libert\u00e0 dovrebbe essere insegnata nelle scuole agli uomini liberi. Se lo Stato illiberale si oppone alla libert\u00e0 del singolo, decade al ruolo di scherano e diventa marginale tra gli altri Stati. \"La storia autentica pu\u00f2 essere fatta soltanto da uomini liberi. La storia \u00e8 l'impronta che l'uomo d\u00e0 al destino. In questo senso possiamo dire che l'uomo libero agisce in nome di tutti: il suo sacrificio vale anche per gli altri.\" Il Ribelle agisce individualmente, traendo la propria moralit\u00e0 da un pi\u00f9 alto senso delle istituzioni. \"Per sapere che cosa sia giusto non gli servono teorie, n\u00e9 leggi escogitate da qualche giurista di partito. Il Ribelle attinge alle fonti della moralit\u00e0, ancora non disperse nei canali delle istituzioni.\" ...\"L'io si riconosce nell'altro, secondo la formula antichissima: 'tu sei quello'. L'altro pu\u00f2 essere la persona amata, il fratello, il dolente, lo sprovveduto. L'io che gli porge aiuto si innalza nell'imperituro. Qui si consolida la struttura che \u00e8 a fondamento del mondo\".\nConsiderazioni.\n\"\"Alcuni critici hanno ritenuto che il nuovo libro di Ernst J\u00fcnger \"Trattato del ribelle\" rappresentasse la preoccupazione della Germania Occidentale per il collettivismo che si stava affermando in modo esplicito nella vicina Germania Orientale. L'individualismo aveva dimenticato che l'uomo \u00e8 per natura un essere collettivo, il collettivismo \u00e8 il movimento del nuovo mondo, in Russia, ha gi\u00e0 raggiunto i suoi obiettivi, in America \u00e8 in marcia. L'Europa \u00e8 il continente dell'individualismo, l'intellighenzia europea aveva spinto l'individualismo all'estremo\"\". Gli stessi pensatori, che uscivano sconfitti dalla guerra contro il nazismo, vedevano sorgere, a pochi passi da loro, la nuova dittatura del comunismo nella DDR. E si ponevano le stesse domande che si erano posti durante il periodo hitleriano: come reagire al totalitarismo? Che strumenti individuali e collettivi hanno i popoli per impedire alla repressione di annientarli? Non certo esclusivamente i mezzi \"democratici\" concessi dall'oppressore. Da qui la necessit\u00e0 di trovare nuove vie di fuga: \"Il passaggio al bosco\" \u00e8 un movimento clandestino che prefigura la Primavera di Praga e le successive spinte che porteranno finalmente alla caduta del muro di Berlino.\nA volte J\u00fcnger ci mostra la foresta sotto specie mistiche: \u00e8 il luogo misterioso dove l'uomo puro e autentico pu\u00f2 essere umano. La foresta di J\u00fcnger ha una certa affinit\u00e0 con la natura di Rousseau. Al fine di sfuggire alla pressione dell'ordine feudale-aristocratico, Rousseau raccomanda di tornare alla natura, che riporta l'uomo alla sua nuda essenza di coraggio e moralit\u00e0. Pari tra pari. Anche nella foresta la libert\u00e0 viene prima di tutto. Qui, tuttavia, il concetto di libert\u00e0 \u00e8 ambiguo in quanto J\u00fcnger non affronta fino in fondo il tema dell'autodeterminazione ma fornisce una sorta di \"\"Magna Charta\" della disobbedienza civile in un'epoca di governo parlamentare\"\".\nIn questo senso J\u00fcnger appartiene, - assieme a Henry David Thoreau e al suo esperimento-libro \"Walden, ovvero La vita nei boschi\", Ralph Waldo Emerson, e altri filosofi, letterati e politici, fino al contemporaneo Noam Chomsky - quell'ampio movimento di idee anarchico insurrezionalista che si vedr\u00e0 poi culminare nei movimenti di massa degli anni sessanta e pi\u00f9 precisamente in quelle avanguardie intellettuali che, nei primi anni settanta, formarono i gruppi armati - Weather Underground negli Stati Uniti, Rote Armee Fraktion (RAF) in Germania e Brigate Rosse (BR) in Italia, per citarne alcuni - che hanno avuto la pretesa di porsi all'avanguardia dei movimenti rivoluzionari anti-capitalisti nei Paesi occidentali.. Certo J\u00fcnger \u00e8 considerato un uomo di destra e come tale fieramente avversato dalla Intelligencija progressista che, per anni, lo ha relegato nel cantuccio dei pensatori intraprendenti ma non omologabili come Julius Evola, che non a caso pubblica proprio nel 1959 il saggio \"L'\u00abOperaio\u00bb nel pensiero di Ernst J\u00fcnger\" o Mircea Eliade, regalandoli definitivamente alla destra. In fin dei conti l'accusa contro J\u00fcnger \u00e8 sempre la stessa: aver flirtato con il potere hitleriano ai suoi albori e ostinarsi a dimostrare, in tutte le sue tesi sociologiche, che una capacit\u00e0 duratura di strutturare pensiero e potere, non si d\u00e0 nelle organizzazioni di massa. Questo finisce sempre per essere ostaggio nelle mani di \u00e9lite organizzate. Allora tanto vale siano aristocrazie fondate su principi irrinunciabili, quali la libert\u00e0 individuale e la conoscenza.. Ma il Trattato del Ribelle \u00e8 una dichiarazione di guerra contro tutti i sistemi totalitari, di destra quanto di sinistra, e statutizza [Sic!: ?] un moto della coscienza che si ribella appunto all'omologazione eterodiretta, in nome di un anarchismo basato sui diritti primordiali del Waldg\u00e4nger. Sua ripresa, negli anni Settanta, sar\u00e0 la figura dell'anarca, descritta nel romanzo Eumeswil."}
{"id": "4349159", "revid": "70217", "url": "https://it.wikipedia.org/wiki?curid=4349159", "title": "Germania Ovest all'Eurovision Song Contest", "text": ""}
{"id": "4349172", "revid": "2110845", "url": "https://it.wikipedia.org/wiki?curid=4349172", "title": "Costantino Fittante", "text": "Biografia.\nNato a Chiaravalle Centrale nel 1933, insegnante e importante dirigente del Partito Comunista Italiano in Calabria, nella sua attivit\u00e0 politica si \u00e8 sempre contraddistinto per le lotte a sostegno dei pi\u00f9 deboli e contro la 'Ndrangheta calabrese, per tale impegno \u00e8 stato pi\u00f9 volte oggetto di atti intimidatori.\nSindaco di Sant'Eufemia Lamezia, consigliere regionale della Calabria tra le file del Partito Comunista Italiano dal 1970 al 1983, alle Elezioni politiche italiane del 1983 viene candidato ed eletto alla Camera dei deputati tra le file del Partito Comunista Italiano con 28.056 preferenze.\nDal 2010 ha fatto parte del coordinamento cittadino di Lamezia Terme di Sinistra Ecologia Libert\u00e0.\nMuore dopo una lunga malattia il 19 novembre 2021 a pochi giorni dal compimento di 88 anni."}
{"id": "4349174", "revid": "1513380", "url": "https://it.wikipedia.org/wiki?curid=4349174", "title": "ASB Classic 2013 - Doppio", "text": "Il doppio dell'ASB Classic 2013 \u00e8 stato un torneo di tennis facente parte del WTA Tour 2013.\nLe dentetrici del titolo erano Andrea Hlav\u00e1\u010dkov\u00e1 e Lucie Hradeck\u00e1, ma hanno scelto di non prendere parte alla competizione.\nIl titolo \u00e8 stato vinto da Cara Black e Anastasija Rodionova che hanno sconfitto in finale Julia G\u00f6rges e Jaroslava \u0160vedova con il punteggio di 2-6, 6-2, [10-5].\nTeste di serie.\nLa prima testa di serie ha ricevuto un bye per il secondo turno:"}
{"id": "4349180", "revid": "767487", "url": "https://it.wikipedia.org/wiki?curid=4349180", "title": "Prete, fai un miracolo", "text": "Prete, fai un miracolo \u00e8 un film del 1975 del regista Mario Chiari.\nTrama.\nIl giovane sacerdote italiano don Alberto viene mandato a New York, dove si trova solo e subisce l'indifferenza tipica della metropoli. Viene coinvolto da un gruppo di giovani hippy, gli \"angeli della morte\" che hanno annunciato il loro suicidio collettivo per protestare contro la societ\u00e0 che \u00e8 priva di amore e vittima del sistema che uccide tutto. Il sacerdote cerca di fuggire ma poi decide di restare in mezzo a loro per cercare di portarli a pi\u00f9 miti consigli e farli rinunciare al loro gesto. Rendendosi conto di non riuscire nel suo intento, il giovane sacerdote si uccide in una rituale dimostrazione che vuole rinnovare il sacrificio di Cristo. Il suo gesto porta il frutto desiderato perch\u00e9 i ragazzi rinunciano al suicidio."}
{"id": "4349188", "revid": "287204", "url": "https://it.wikipedia.org/wiki?curid=4349188", "title": "Suntory Sunbirds", "text": "I Suntory Sunbirds (\u30b5\u30f3\u30c8\u30ea\u30fc\u30b5\u30f3\u30d0\u30fc\u30ba) sono una societ\u00e0 pallavolistica maschile giapponese, con sede a Min\u014d. Militano nel massimo campionato del giapponese, la V.Premier League. Il club appartiene all'azienda Suntory.\nStoria della societ\u00e0.\nI Suntory Sunbirds nascono nel 1973, prendendo subito parte al campionato cadetto giapponese, la Business League. Debuttano classificandosi al secondo posto ed ottenendo subito la promozione nella massima serie, l'allora League. Dopo due sole stagioni per\u00f2 retrocedono, per poi ritornare nella massima serie nel 1979. Per tutti gli anni ottanta ottengono discreti risultati, ma senza mai vincere il titolo nazionale, sfiorato diverse volte fino alla stagione 1994-95, nella quale i Suntory Sunbirds vincono il primo trofeo della loro storia, aggiudicandosi la V.League.\nTra il finire degli anni novanta e l'inizio del nuovo secolo il club attraversa il miglior momento della propria storia, vincendo ben cinque scudetti consecutivi. Le vittorie in ambito nazionale permettono al club di partecipare all'AVC Club Championships, dove come miglior risultato ottenuto \u00e8 la finale nell'edizione 2001.\nNella stagione 2006-07 vince il settimo titolo giapponese, mentre nel 2010 si aggiudica per la prima volta la Coppa dell'Imperatore."}
{"id": "4349189", "revid": "1782831", "url": "https://it.wikipedia.org/wiki?curid=4349189", "title": "Contrasto di interessi", "text": "Con la locuzione contrasto di interessi ci si riferisce ad alcuni metodi, intesi a combattere l'evasione fiscale, basati, per l'appunto, sull'instaurazione di un contrasto tra l'interesse di chi vende e di chi compra beni o servizi.\nScaricare le spese sostenute.\nDi metodi per raggiungere questo scopo ne sono stati concepiti diversi, ma comunemente la locuzione fa riferimento alla possibilit\u00e0 per l'acquirente di \u201cscaricare\u201d, ovvero portare in detrazione fiscale, le spese sostenute e debitamente documentate. Si tratta di un tema molto popolare, riproposto di frequente sui diversi media sia dal pubblico che da personaggi autorevoli. Vi sono anche documenti elaborati da alcune organizzazioni sindacali e imprenditoriali a sostegno dell'adozione di questo metodo. Nella campagna elettorale per le elezioni del febbraio 2013 la proposta \u00e8 stata rilanciata da diversi esponenti politici tra cui Alfano e Di Pietro. In Italia vi \u00e8 anche l'opinione diffusa che tale metodo sia alla base del sistema fiscale statunitense, dove, secondo la vulgata corrente, sarebbe possibile, all'atto della denuncia dei redditi, portare in detrazione tutte (o quasi) le spese sostenute, mentre questo non corrisponde al vero. Questa popolarit\u00e0 non sembra scalfita dalle analisi critiche di Maria Cecilia Guerra e Alberto Zanardi, che evidenziano la sostanziale inefficacia del metodo nel raggiungere il suo obbiettivo, ovvero battere l'evasione fiscale e recuperare introiti per l'erario. Tale analisi critica \u00e8 stata ripresa ed anche ampliata da vari autori.\nEsempio pratico di contrasto di interessi.\nSi immagini l'esempio di un falegname che richieda 1.500\u20ac + IVA per la realizzazione di una cucina e proponga uno sconto di 200\u20ac per non emettere fattura.\nCome ulteriore semplificazione ipotizziamo una tassazione IRPEF fissa del 25% che \u00e8 la media tra i 2 scaglioni pi\u00f9 diffusi.\nPer facilit\u00e0 di calcolo usiamo l'IVA al 20%\nIl cliente \u00e8 un dipendente con uno stipendio lordo mensile di 2.000\u20ac e netto di 1.500\u20ac\nNel seguente scenario simuleremo quanto metterebbero in tasca il cliente dipendente, il falegname e lo Stato nel caso si scegliesse il pagamento in nero scontato a 1.300 \u20ac\nIl cliente riceve dall'azienda uno stipendio lordo di 2.000 \u20ac. Avendo scelto il pagamento in nero, non pu\u00f2 scaricare nulla, gli verranno trattenute in busta 500 \u20ac di IRPEF. Per cui riceve uno stipendio netto di 1.500\u20ac con cui pagare il falegname 1.300 \u20ac.\nIn tasca rimarranno al cliente 200 \u20ac.\nIl falegname, non avendo pagato alcuna tassa, ricever\u00e0 1.300 \u20ac puliti.\nLo Stato metter\u00e0 in tasca 500 \u20ac di IRPEF.\nSe il cliente chiedesse la fattura al falegname, quindi decidesse di pagare a prezzo pieno 1.500 + IVA, otterremmo:\nCome possiamo vedere, richiedendo il pagamento con fattura, il cliente ha uno stipendio lordo di 2.000\u20ac. Scarica 1.500 \u20ac di spese del falegname. Ne rimangono 500\u20ac su cui paga un IRPEF di 125\u20ac\nTuttavia deve ancora farsi carico dell'IVA, che di fatto annulla tutto il risparmio. Il cliente esce perdente e si ritrova in tasca solo 75\u20ac\nIl falegname pagando l'IRPEF mette in tasca 1.125 \u20ac\nLo Stato ha guadagnato da entrambi, portando a casa ben 800 \u20ac\nApparentemente , numeri alla mano, sembra che il sistema non riesca nel suo intento, a causa dell'imposta sull'IVA.\nFunzionamento del contrasto d'interessi senza IVA.\nI sostenitori del contrasto di interessi asseriscono che l'esempio sopra riportato \u00e8 fuorviante, perch\u00e9 nel momento in cui l'IVA viene esclusa dalle spese deducibili, non pu\u00f2 essere considerato contrasto di interessi, in quanto il sistema porta benefici, solo se \u00e8 possibile scaricare tutto\nRiprendiamo l'esempio del falegname, in cui simuleremo ci\u00f2 che i sostenitori definiscono il vero contrasto di interessi:\nIVA 0% spostata all'interno dell'IRPEF\nIRPEF 45% (ha assorbito l'IVA)\nIl cliente riceve dall'azienda uno stipendio lordo di 2.000 \u20ac. Avendo scelto il pagamento in nero, non pu\u00f2 scaricare nulla, gli verranno trattenute in busta 900 \u20ac di IRPEF. Per cui riceve uno stipendio netto di 1.100\u20ac con cui pagare il falegname 1.300 \u20ac.\nAl cliente non rimarr\u00e0 in tasca niente. Anzi dovr\u00e0 prendere dai propri risparmi altri 200 \u20ac. Ecco che pagare in nero diventa costoso.\nIl falegname, non avendo pagato alcuna tassa, ricever\u00e0 1.300 \u20ac pulite.\nLo Stato metter\u00e0 in tasca 900 \u20ac di IRPEF.\nAnche per lo Stato il vero contrasto d'interessi ha portato beneficio. Ha aumentato le sue entrate anche col pagamento senza fattura. Con l'IVA ne prendeva solo 500\u20ac ora ne riceve 900\u20ac\nSe il cliente chiedesse la fattura al falegname, quindi decidesse di pagare a prezzo pieno 1.500, otterremmo:\nRichiedendo la fattura, il cliente mette in tasca ben 275 \u20ac Pertanto ha interesse a richiederla, perch\u00e9 ha un beneficio. \nSi noti come lo Stato, sia con fattura che senza, metta in tasca sempre 900 \u20ac In ogni caso ne esce vincitore.\nIl falegname \u00e8 costretto a pagare le tasse.\nGenerazione 1.500 Euro.\nEsaminiamo come funzionerebbe il contrasto di interessi sulle fasce pi\u00f9 deboli. Apparentemente un IRPEF cos\u00ec alto sembrerebbe esagerato per i pi\u00f9 poveri.\nRiprendiamo l'esempio del falegname, questa volta nei panni del povero. Ha ricavato 1.500\u20ac, ma per vivere li spende quasi tutti:\n500 \u20ac per il mangiare\n200 \u20ac di divertimento\n500 \u20ac di affitto\nper un totale di 1.200 \u20ac\nIRPEF 45%\nDato che \u00e8 possibile scaricare tutte le spese, il lordo su cui pagare le tasse \u00e8 molto basso. Anche con un IRPEF cos\u00ec alto, le fasce pi\u00f9 deboli vengono protette. Infatti il falegname riesce ancora a risparmiare, mettendo in tasca 165 \u20ac.\nIVA vs IRPEF.\nIRPEF \u00e8 un'imposta diretta: viene pagata dal fornitore (il falegname che vende un mobile)\nIVA \u00e8 un'imposta indiretta: viene pagata dal cliente (che acquista il mobile)\nSul piano dell'equit\u00e0 sono preferibili le imposte dirette (IRPEF) che, commisurandosi alla ricchezza posseduta, si adeguano meglio alla capacit\u00e0 contributiva del soggetto.\nAl contrario le imposte indirette come l'IVA sono poco solidali, perch\u00e9 tassano tutti allo stesso modo, anche i poveri, gli anziani, i bambini e chi non ha un lavoro. Sono pi\u00f9 facili da riscuotere, perch\u00e9 inglobate nel prezzo finale. Ad esempio, quando si acquista un prodotto al supermercato.\nQuando avviene una compravendita, lo Stato tassa entrambi gli attori, sia il fornitore (falegname), che il cliente.\nNella seguente tabella, analizzeremo i vari tipi di pagamento, segnando \"win\", quando la parte ha un guadagno e \"lose\" quando ha una perdita. Otteniamo queste condizioni:\nSe il falegname non pagasse tasse (IRPEF), non avrebbe ragione per dimenticarsi la fattura, perch\u00e9 tanto a pagare le tasse sarebbe solo il cliente con l'IVA. Ma questo potrebbe comunque trovare un fornitore pi\u00f9 clemente, che non fatturi, pur di prendere il lavoro. Questa logica non pu\u00f2 funzionare\nViceversa se il cliente non fosse tassato durante l'acquisto (IVA) potrebbe richiedere la fattura con serenit\u00e0, perch\u00e9 tanto a pagare le tasse sarebbe solo il fornitore. Inoltre, potendo detrarre la spesa, sarebbe incentivato a farlo.\nIl contrasto di interessi senza IVA fa leva proprio su questo principio, lo Stato:\nSu quest'ultimo punto fautori e detrattori sono in contrasto. I detrattori sostengono che non sarebbe maggiormente tassato chi pi\u00f9 guadagna, ma chi pi\u00f9 risparmia e meno consuma, ovvero coloro che hanno stili di vita pi\u00f9 sobri, e questo avrebbe anche conseguenze etiche ed ambientali inaccettabili.\nI fautori invece sostengono che \u00e8 molto meno etico tassare tutti indistintamente con l'IVA. Inoltre il 71% dell'economia italiana \u00e8 ricoperto dal terziario, come ad esempio i servizi offerti da banche, assicurazioni, massaggiatori, colf. Lavori che hanno un basso impatto sull'ambiente.\n\u00c8 possibile eliminare l'IVA ?\nTutti i paesi dell\u2019UE devono applicare a beni e servizi l'IVA non inferiore al 15 %.\nLa direttiva prevede alcune deroghe dalle norme standard sull'IVA per i paesi dell\u2019UE, ad esempio per prevenire determinati tipi di evasione fiscale. Ci sono inoltre regimi speciali dell\u2019IVA ideati per ridurre gli oneri burocratici, ad esempio per le piccole imprese e per gli agricoltori.\nDetrattori e fautori sono in disaccordo anche su quest punto. I detrattori sostengono che la restituzione dell\u2019Iva, non sembra compatibile con le regole europee, piuttosto rigide nel pretendere dagli Stati membri la esatta riscossione delle imposte dovute.\nI fautori sostengono che \u00e8 possibile invocare le deroghe previste dalla Direttiva per semplificare la riscossione (solo IRPEF al 45%) e/o per evitare evasioni o elusioni fiscali (contrasto d'interessi senza iva).\nI detrattori sostengono che l\u2019Amministrazione si troverebbe a dover controllare la documentazione sottostante a molti milioni di dichiarazioni presentate da contribuenti che potrebbero essere tentati di \u201cfare la cresta\u201d sugli acquisti effettuati. Come l\u2019esperienza empirica insegna, poi, l\u2019Agenzia non \u00e8 riuscita in passato a controllare nemmeno le imprese edilizie di ristrutturazione che pure erano state pagate con bonifico bancario dal cliente che aveva chiesto la deduzione delle spese di ristrutturazione, figuriamoci se riuscirebbe a controllare analiticamente tutti coloro che hanno emesso uno scontrino o una ricevuta.\nI fautori sostengono che bisogna concentrarsi su informatizzare la comunicazione tra chi emette scontrino / fattura con lo Stato. Si pensi ad esempio alle farmacie che richiedono il codice fiscale, prima di stampare lo scontrino. Lo Stato dovrebbe attingere a quei dati elettronicamente e inserirli automaticamente nel modello precompilato 730, senza che il cittadino debba preoccuparsi di conservarli o abbia la possibilit\u00e0 di fare la cresta.\nPrima bisogna informatizzare lo Stato.\nIl malfunzionamento della Pubblica amministrazione (Pa) italiana continua ad avere un impatto molto negativo sull\u2019economia italiana, frenandone la ripresa.\nE sebbene la comparazione presenti tutta una serie di limiti, possiamo in linea di massima affermare che l\u2019incapacit\u00e0, gli sprechi e la cattiva gestione della macchina dello Stato hanno una dimensione economica superiore al mancato gettito riconducibile all'evasione fiscale presente in Italia.\nA ricordarlo \u00e8 l\u2019Ufficio studi della CGIA che, per prima cosa, ha raccolto ed elencato le principali inefficienze della nostra macchina pubblica e i conseguenti effetti economici che queste criticit\u00e0 producono sul sistema economico italiano.\nQUI IL RAPPORTO COMPLETO\nCritiche al contrasto d'interessi.\nLe critiche che portano alla conclusione che l'idea di \"portare le spese in detrazione, ad eccezione di IVA\", sarebbe una soluzione inefficace ed anche ingiusta sono le seguenti:\n1) Esiste una facile contromossa. Il soggetto a cui l'acquirente deve chiedere il documento fiscale pu\u00f2 sempre proporre uno sconto superiore al vantaggio che l'acquirente otterrebbe portando la spesa sostenuta e documentata in detrazione. Questo in quanto lo Stato, in una transazione economica tra due soggetti, fa da terzo incomodo. I due soggetti quindi, escludendolo, possono sempre accordarsi per una transazione pi\u00f9 conveniente per entrambi. Questo vanifica quindi l'incentivo dato dalla possibilit\u00e0 di detrarre la spesa dall'imponibile. Pertanto, l'incentivo dato dalla detrazione dovrebbe essere tale da annullare l'imposta dovuta, o addirittura da portare a credito di imposta, per essere conveniente.\n2) Supponendo di potere veramente detrarre tutte le spese che si fanno (cosa che aumenterebbe enormemente gli oneri di conservazione e contabilizzazione di tutti i documenti di spesa, fino a quando lo Stato non sar\u00e0 informatizzato), la tassazione finale non potrebbe che essere su quello che non si \u00e8 speso, ovvero sui risparmi. Riducendosi drasticamente la base imponibile, allo Stato non rimarrebbe che aumentare le aliquote sulla parte tassabile del reddito.\nSi arriverebbe cos\u00ec all'assurdo che non sarebbe maggiormente tassato chi pi\u00f9 guadagna, ma chi pi\u00f9 risparmia e meno consuma, ovvero coloro che hanno stili di vita pi\u00f9 sobri, e questo avrebbe anche conseguenze etiche ed ambientali inaccettabili.\nTuttavia questa materia \u00e8 oggetto di dibattito. C'\u00e8 chi ritiene queste argomentazioni deboli (in particolare il ragionamento sulla situazione limite di cui al punto 2), chi invece le ritiene perfettamente logiche e giustificate. In base alle pubblicazioni cui si fa riferimento, quest'ultima pare essere la posizione prevalente. Ciononostante il meccanismo del contrasto di interessi pu\u00f2 essere utilizzato, specie in via parziale e transitoria, anche senza un bilancio positivo per l'erario, al fine di incentivare settori di interesse strategico (come ad esempio si \u00e8 fatto per le ristrutturazioni edilizie mirate al risparmio energetico, dove, specie con la deduzione al 55%, le condizioni erano tali da rendere praticamente non conveniente l'esecuzione dei lavori in nero, come comprovato dalla perdita netta di gettito per l'erario), oppure per far emergere il nero in alcuni settori particolarmente critici. Andava in questo senso la proposta di legge n. 3319, del Sen. Barbolini ed altri parlamentari avente per oggetto: \u00abDisposizioni per la deducibilit\u00e0 delle spese sostenute per l'acquisto di beni primari e per i lavori di manutenzione ordinaria della casa, dell'automobile, delle moto e per la cura della persona, nonch\u00e9 per la riduzione dell'aliquota IVA relativa a tali prestazioni\u00bb, che avrebbe dovuto essere parte della \u201cdelega fiscale\u201d che la 16\u00aa legislatura non \u00e8 riuscita ad approvare. Sulla norma relativa alla deducibilit\u00e0 di scontrini e ricevute, presentata con enfasi da diversi organi di informazione sul finire del 2012, si erano comunque levate diverse voci critiche, ed il governo Monti aveva espresso la sua contrariet\u00e0.\nLotteria fiscale.\nRimanendo in un ambito di contrasto di interessi questo si pu\u00f2 concretizzare in altre forme che potrebbero risultare pi\u00f9 efficaci. Una di queste \u00e8 la \u201clotteria fiscale\u201d, ovvero l'istituzione di una lotteria associata ai documenti fiscali emessi (scontrini, ricevute e fatture). I consumatori sarebbero cos\u00ec incentivati a chiedere il rilascio dei documenti fiscali, non solo per un senso del dovere, o per non incappare in sanzioni, come avviene normalmente, ma anche per la possibilit\u00e0 di vincere somme non trascurabili con la lotteria fiscale.\nRispetto alla deducibilit\u00e0 delle spese, il vantaggio dei consumatori sarebbe solo potenziale e non sicuro, ma potenzialmente ben pi\u00f9 grande, mentre il costo per lo Stato potrebbe essere relativamente modesto, in dipendenza dal meccanismo premiale adottato. Il metodo dovrebbe rappresentare un incentivo sufficiente in tutti quei casi in cui non esiste possibilit\u00e0 di contrattazione tra cliente e fornitore, quali beni o servizi forniti in base ad un prezzo prefissato (negozi, bar, ecc.), in queste situazioni il cliente avrebbe solo uno svantaggio a non richiedere lo scontrino. Sarebbe pi\u00f9 incerto invece il caso di quei servizi in cui il prezzo viene concordato tra cliente e fornitore, poich\u00e9 il cliente potrebbe preferire, ad una vincita cospicua ma poco probabile, un vantaggio piccolo ma sicuro, rappresentato da uno sconto fatto dal fornitore, per una prestazione \u201cin nero\u201d.\nAnche questo metodo quindi ha i suoi limiti, ma laddove esso \u00e8 stato adottato, ad esempio in Cina, dove \u00e8 in vigore da anni, i risultati sono stati buoni.\nIn Italia si discusse di un'iniziativa simile, battezzata \u201cscontrino gratta e vinci\u201d, sul finire del 2009, quando Giorgio Jannone propose di introdurla nella finanziaria 2010. All'epoca furono molti quelli che rivendicarono la primogenitura dell'idea, e ci fu chi ricevette un premio per aver proposto qualcosa di analogo in quel periodo. Tuttavia il primo ad aver avanzato questa idea fu probabilmente Glauco Masotti, con una proposta, denominata \u201cTotoscontrino\u201d, del 1993 (quando la lotteria pi\u00f9 famosa era il Totocalcio), che rielabor\u00f2 nel 2005 in questi termini: \u00ab\"Istituire una lotteria in cui ogni settimana venga estratta una partita IVA e un numero di scontrino o ricevuta fiscale [\u2026] Ogni cliente di una qualsiasi attivit\u00e0 commerciale sarebbe incentivato a chiedere il rilascio del documento fiscale [\u2026] un incentivo sufficiente potrebbe essere assegnare premi il cui ammontare sia da 10 a 100 volte l'importo corrispondente al documento fiscale estratto. Il coefficiente di premio potrebbe essere inversamente proporzionale al suddetto importo, [\u2026] qualora il numero di documento fiscale estratto fosse superiore al numero di quelli emessi, potrebbe essere dichiarato vincente il numero risultante dal resto della divisione del numero estratto per il numero di scontrini o ricevute effettivamente emessi\".\u00bb \n&lt;br&gt;L'iniziativa \u00e8 stata poi effettivamente adottata, con inizio ufficiale nel febbraio 2021. Altri Paesi dell'Unione europea in cui \u00e8 stata messa in atto la lotteria fiscale sono Malta, Portogallo, Romania e Slovacchia.\nSistema ibrido.\nIn Brasile, nello stato di San Paolo \u00e8 stata messa in pratica un'altra soluzione.\nIl sistema adottato in Brasile potrebbe essere considerato un mix dei due sistemi descritti in precedenza, ma con alcune sostanziali differenze. In sintesi, gli esercenti dello Stato di San Paolo sono collegati via web ad un sistema informatico che contabilizza le transazioni effettuate dai clienti che aderiscono, su base volontaria, al programma. A questi \u00e8 riconosciuto periodicamente un credito, proporzionale all'IVA versata, ovvero alle spese effettuate, che pu\u00f2 essere riscosso o portato in detrazione di imposta. A questo si aggiungono premi che vengono estratti mensilmente a sorte. Essendo un sistema ibrido, a questo si potrebbero applicare, almeno in parte, le critiche esposte in precedenza ai due sistemi \"puri\" da cui deriva, ma la possibilit\u00e0 di riscuotere il credito consente di dare un vantaggio anche alla fascia di popolazione esente. In ogni caso i cittadini sembrano aver apprezzato un fisco in grado anche di premiare i comportamenti virtuosi e non solo di sanzionare e reprimere quelli illeciti. Di fatto il sistema adottato nello stato di San Paolo ha portato consistenti benefici all'erario. Una soluzione simile \u00e8 stata proposta da Matteo Renzi: \u00abPer incentivare la registrazione delle transazioni commerciali, possono essere previste delle misure di incentivo, come una lotteria abbinata agli scontrini fiscali o un meccanismo di restituzione al contribuente di parte dell'IVA pagata all'atto della transazione (scontrini premio).\u00bb\nLa ricerca di una soluzione definitiva.\nUn sistema premiale, del tipo di quelli descritti, non sarebbe comunque in grado di risolvere definitivamente il problema dell'evasione fiscale, specie in un paese come l'Italia, dove il fenomeno ha dimensioni abnormi, ma potrebbe costituire un valido aiuto per contrastarlo, affiancando gli strumenti, pi\u00f9 tradizionali (anche se fatti con tecnologie modernissime), di investigazione, controllo e repressione. C'\u00e8 per\u00f2 chi ha proposto soluzioni pi\u00f9 radicali per risolvere il problema.\nUso del contante ed evasione fiscale.\n\u00c8 opinione diffusa che alla radice del fenomeno dell'evasione fiscale, cos\u00ec come di altri comportamenti illeciti o criminali, vi sia l'uso del denaro contante, poich\u00e9 intrinsecamente non tracciabile. \u00c8 per questo che, nel corso degli anni, in Italia (come in altri paesi), sono state emanate norme restrittive per l'uso del contante, che tuttavia sono facilmente eludibili.\nInfatti basta che fornitore e cliente si mettano d'accordo per\nprocedere in nero (magari con uno sconto cospicuo) affinch\u00e9 la\ntransazione possa avvenire tranquillamente in contanti, anche oltre il\nlimite consentito.\nIn una situazione in cui il volume di\nmoneta liquida circolante \u00e8 molto elevato (come in Italia) e a\ndisposizione di molti, poich\u00e9 spesso non solo imprese e lavoratori\nautonomi ricevono una parte di incassi in nero, ma anche i lavoratori\ndipendenti hanno parte dello stipendio \"fuori busta\",\nsolitamente con il loro consenso, essendo un vantaggio fiscale, pare\nnon esserci convenienza ad utilizzare altri metodi di pagamento.\nLa diffusione della moneta elettronica, che nelle forme note \u00e8 invece intrinsecamente tracciabile, ha aperto nuove prospettive. Milena Gabanelli ha proposto di contrastare ulteriormente l'impiego del contante attraverso la sua tassazione, ma, gi\u00e0 qualche anno prima, c'\u00e8 chi aveva proposto la sua abolizione, ovvero di effettuare tutte le transazioni esclusivamente con moneta elettronica. Questa idea quindi circola da tempo, inoltre viene periodicamente riproposta, ma \u00e8 anche fortemente avversata. Tuttavia in molti paesi l'uso del contante \u00e8 gi\u00e0 molto ridotto, in particolare in Svezia la prospettiva di poterne fare definitivamente a meno si pone come concreta."}
{"id": "4349190", "revid": "121215027", "url": "https://it.wikipedia.org/wiki?curid=4349190", "title": "Shenzhen Open 2013 - Doppio", "text": "Il doppio dello Shenzhen Open 2013 \u00e8 stato un torneo di tennis facente parte del WTA Tour 2013.\nQuesta prima edizione del torneo \u00e8 stata vinta da Chan Hao-ching e Chan Yung-jan che hanno sconfitto in finale Iryna Burja\u010dok e Valerija Solov'\u00ebva con il punteggio di 6-0, 7-5."}
{"id": "4349193", "revid": "969415", "url": "https://it.wikipedia.org/wiki?curid=4349193", "title": "Associazione Sportiva Lucchese Libertas 1997-1998", "text": "Questa voce raccoglie le informazioni riguardanti l'Associazione Sportiva Lucchese Libertas nelle competizioni ufficiali della stagione 1997-1998.\nStagione.\nNella stagione 1997-1998 la Lucchese disput\u00f2 il ventiduesimo campionato di seconda serie della sua storia, prendendo parte alla Serie B.\nMaglie e sponsor.\nLo sponsor tecnico per la stagione 1997-1998 \u00e8 stato \"Erre\u00e0\", mentre lo sponsor ufficiale \u00e8 stato \"Cremlat\". La prima maglia \u00e8 a strisce verticali rosse e nere, calzoncini e calzettoni neri, la seconda divisa \u00e8 completamente bianca.\nRosa.\n\"La rosa era composta da 24 calciatori.\""}
{"id": "4349194", "revid": "767487", "url": "https://it.wikipedia.org/wiki?curid=4349194", "title": "Giuseppe Tarlao", "text": "Carriera.\nDisputa il campionato di Prima Divisione 1926-1927 con la Fiumana ed il successivo campionato di Prima Divisione 1927-1928 con il , disputando 16 partite e segnando 6 reti; al termine di quella stagione i toscani vengono ammessi in massima serie.\nNella stagione 1928-1929 milita in Divisione Nazionale con il , disputando 25 partite e segnando una rete. Lasciata la Puglia, disputa una stagione nella ."}
{"id": "4349195", "revid": "712560", "url": "https://it.wikipedia.org/wiki?curid=4349195", "title": "2CW Heavyweight Championship", "text": "Il 2CW Heavyweight Championship \u00e8 il titolo massimo della Squared Circle Wrestling."}
{"id": "4349196", "revid": "767487", "url": "https://it.wikipedia.org/wiki?curid=4349196", "title": "Luigi Rivolta", "text": "Carriera.\nGioca nella Seconda Divisione 1923-1924 con la Libertas Firenze e l'anno successivo sempre in Seconda Divisione con il Fanfulla.\nDopo una militanza di due anni nella Trevigliese, passa alla Gallaratese nella Seconda Divisione 1927-1928; l'anno successivo si trasferisce al , disputando 29 partite nel campionato di Divisione Nazionale 1928-1929 ed altre 30 nel successivo campionato di Serie B.\nNegli anni seguenti gioca in Prima Divisione, diventata nel frattempo il terzo livello del campionato italiano, con l'Isotta Fraschini di Milano, il Saronno e, dalla stagione 1933-1934, con la Pro Lissone."}
{"id": "4349197", "revid": "767487", "url": "https://it.wikipedia.org/wiki?curid=4349197", "title": "Marco Aorelio Appi", "text": ""}
{"id": "4349198", "revid": "599013", "url": "https://it.wikipedia.org/wiki?curid=4349198", "title": "Costantino Castoldi", "text": "Carriera.\nDopo aver giocato nel campionato di Seconda Divisione 1927-1928 con l'Abbiategrasso, l'anno successivo disputa 15 partite nella Divisione Nazionale con la maglia del . Disputa poi due stagioni a Pavia."}
{"id": "4349200", "revid": "287204", "url": "https://it.wikipedia.org/wiki?curid=4349200", "title": "Jean Chretien", "text": ""}
{"id": "4349213", "revid": "438678", "url": "https://it.wikipedia.org/wiki?curid=4349213", "title": "Distribuzione F", "text": ""}
{"id": "4349214", "revid": "301422", "url": "https://it.wikipedia.org/wiki?curid=4349214", "title": "Maoyuu Maou Yuusha", "text": ""}
{"id": "4349215", "revid": "599013", "url": "https://it.wikipedia.org/wiki?curid=4349215", "title": "Nicol\u00e1s Bremec", "text": "Biografia.\nNato a Barcellona da genitori uruguaiani di origine slava, all'et\u00e0 di 12 anni si trasferisce in Uruguay con la sua famiglia, dove inizia la sua carriera da calciatore. Durante la sua permanenza in Uruguay \u00e8 stato soprannominato \"Gallego\", che \u00e8 il modo comune per dire \"spagnolo\" in Argentina e Uruguay.\nCaratteristiche tecniche.\nPortiere abile nelle prese alte ed agile nei movimenti in grado di trasmettere sicurezza al reparto arretrato. Non molto abile nei cross, caratteristica in cui comunque \u00e8 migliorato nel tempo, personalmente si considera pi\u00f9 abile tra i pali che nelle uscite.\nInizia la sua carriera come attaccante, salvo poi un giorno, a causa dell'assenza del portiere della rosa, spostarsi tra i pali (con buoni risultati), decidendo cos\u00ec di cambiare ruolo.\nCarriera.\nMuove i suoi primi passi nelle giovanili del Defensor Sporting, per poi passare al Sud Am\u00e9rica, in Segunda Divisi\u00f3n Profesional de Uruguay. Passa poi prima al Danubio ed in seguito al Tanque Sisley.\nIl 30 agosto 2002 si trasferisce in Italia alla , in Serie C1. Il 31 agosto 2005 passa in compropriet\u00e0 all'. Esordisce in Serie B il 21 maggio 2006 in Arezzo- (1-0). Il 21 giugno la compropriet\u00e0 viene risolta a favore dell'Arezzo.\nLa stagione successiva - complice la squalifica di Walter Bressan (estremo difensore titolare della rosa, trovato positivo al finasteride) - diventa il titolare tra i pali, scendendo in campo in 37 occasioni. Nel 2007, nonostante fosse stato definito il suo trasferimento al , il giocatore non si presenta al ritiro, firmando con l'.\nIl 22 agosto 2008 sottoscrive un contratto annuale con opzione di rinnovo per un ulteriore biennio con il , in Lega Pro Prima Divisione. Il 22 luglio 2009 passa a parametro zero al Taranto. Il 18 agosto 2010 prolunga il suo contratto fino al 30 giugno 2012.\nIl 25 giugno 2012 passa a parametro zero al , firmando un contratto biennale. Durante la stagione, a causa di alcuni problemi fisici, perde il posto da titolare a favore di Ivan Lanni. Finito fuori dai progetti tecnici della societ\u00e0, il 31 gennaio 2013 viene ceduto in prestito al Vicenza. Conclude la stagione con i berici retrocedendo in terza serie, rendendosi comunque autore di ottime prestazioni.\nRescisso il contratto con il Grosseto, il 20 luglio sottoscrive un contratto annuale con la Cremonese. Nel corso della stagione viene pi\u00f9 volte bloccato dagli infortuni. L'11 maggio 2014 risulta decisivo nel preliminare giocato contro l'AlbinoLeffe per l'accesso alle semifinali play-off della Cremonese, respingendo quattro tiri dal dischetto.\nIl 14 luglio 2014 torna a vestire la maglia del Vicenza, sottoscrivendo un contratto valido per una stagione. Il 26 novembre 2015 firma un contratto valido fino al termine della stagione con la Pro Sesto, in Serie D. Dopo sei mesi di inattivit\u00e0, il 14 gennaio 2017 viene tesserato dalla Lupa Roma, militante in Lega Pro.\nNel luglio 2017 a Coverciano si allena con altri giocatori svincolati e inizia il corso da allenatore UEFA B che consente di allenare in Serie D.\nStatistiche.\nPresenze e reti nei club.\n\"Statistiche aggiornate al 29 aprile 2017.\""}
{"id": "4349216", "revid": "1543377", "url": "https://it.wikipedia.org/wiki?curid=4349216", "title": "Fr\u00e9d\u00e9ric Mendy (calciatore 1988)", "text": "Carriera.\nNazionale.\nHa partecipato alla Coppa d'Africa nel 2017, nel 2019 e nel 2021.\nPalmar\u00e8s.\nIndividuali.\nS.League 2010 , S.League 2012 "}
{"id": "4349218", "revid": "729019", "url": "https://it.wikipedia.org/wiki?curid=4349218", "title": "Hauptbahnhof Nord (metropolitana di Amburgo)", "text": "Hauptbahnhof Nord \u00e8 una fermata della metropolitana di Amburgo, sulla linea U2 e dal 2012, U4. Essa \u00e8 collegata alla stazione Centrale di Amburgo e alla fermata Hauptbahnhof S\u00fcd, sulle linee e ."}
{"id": "4349220", "revid": "991694", "url": "https://it.wikipedia.org/wiki?curid=4349220", "title": "Presidenti dell'Ungheria", "text": ""}
{"id": "4349223", "revid": "640389", "url": "https://it.wikipedia.org/wiki?curid=4349223", "title": "Coppa della Federazione calcistica dell'Asia meridionale 2013", "text": "La Coppa della federazione calcistica dell'Asia meridionale 2013, chiamata ufficialmente Karbonn SAFF Championship 2013,oppure SAFF Cup 2013, \u00e8 stata la 12\u00aa edizione di questo torneo di calcio continentale per squadre nazionali maggiori maschili organizzato dalla SAFF.\nSi \u00e8 svolto in Nepal dal 31 agosto all' 11 settembre 2013.\nFase a eliminazione diretta.\nFinale.\nVincitore della SAFF Cup 2013\nAFGHANISTAN(1\u00ba titolo)"}
{"id": "4349225", "revid": "757396", "url": "https://it.wikipedia.org/wiki?curid=4349225", "title": "Torey Thomas", "text": ""}
{"id": "4349230", "revid": "287204", "url": "https://it.wikipedia.org/wiki?curid=4349230", "title": "John Kerr", "text": ""}
{"id": "4349236", "revid": "1745361", "url": "https://it.wikipedia.org/wiki?curid=4349236", "title": "Nove (gioco di carte)", "text": "Il Nove \u00e8 un gioco di carte italiano poco conosciuto che si classifica fra i giochi d'azzardo, \u00e8 simile al sette e mezzo nello svolgimento e nella conta del punteggio \u00e8 simile al Baccar\u00e0.\nPer giocare si usa un mazzo di quaranta carte da gioco che possono essere napoletane, regionali italiane o francesi (da queste ultime, vanno tolte le figure J, Q e K). Nel mazzo ci sono, quindi, per ogni seme 10 carte, le prime 7 hanno punteggio corrispondente al proprio numero, le ultime 3 valgono ordinatamente 1, 2 e 3 punti\nIl numero ideale di giocatori \u00e8 di 4-6, ma si pu\u00f2 giocare gi\u00e0 con 2 giocatori fino ad un massimo di 10-12. Uno dei giocatori \u00e8 deputato alla funzione di mazziere e di banco. Il ruolo del mazziere non \u00e8 comunque fisso, ma cambia durante il gioco. Tutti gli altri giocatori non competono fra di loro ma esclusivamente contro il mazziere di turno.\nEsiste una variante che prevede l'uso di due mazzi di carte francesi dove pero si escludono gli 8, i 9, i 10, i J, le Q e i K. ottenendo un mazzo di 56 carte che possono assumere valori che vanno da 1 a 7.\nRegole.\nLo scopo del gioco \u00e8 quello di realizzare il punteggio pi\u00f9 alto possibile, cio\u00e8 9.\nIl mazziere deve cercare di eguagliare o superare il punteggio del maggior numero possibile di giocatori.\nIl mazziere riscuote la somma puntata da tutti i giocatori che totalizzano un punteggio inferiore o uguale al suo, e paga l'equivalente della puntata ai giocatori che superano il suo punteggio.\nIl punteggio di ciascun giocatore si calcola sommando i punti di tutte le carte che possiede e sottraendo le decine,\nponiamo il caso che la somma totale sia 17, il punteggio \u00e8 7, se la somma totale \u00e8 10 il punteggio \u00e8 0.\nSvolgimento.\nPrima di iniziare si sorteggia quale dei giocatori far\u00e0 il mazziere nella prima mano.\nAll'inizio della mano il mazziere distribuisce una carta a s\u00e9, e una carta coperta a ciascun giocatore; il gioco inizia, quindi, dal giocatore seduto alla destra del mazziere e procede in senso antiorario.\nA turno, ciascun giocatore effettua le seguenti operazioni:\nFinite le operazioni dei giocatori, il mazziere deve decidere se il suo punteggio \u00e8 sufficiente o se vuole altre carte, per arrivare ad avere al massimo 5 carte, quando il mazziere dichiara chiuso il punteggio, lo confronta a quello di ciascun giocatore e secondo le regole sopra dettate riscuote oppure paga la somma puntata dal giocatore.\nIl mazziere cede il mazzo al giocatore a destra dopo 5 giri o se realizza 0 come punteggio.\nNei media.\nIn una delle scene pi\u00f9 celebri del film \"Il piccolo diavolo\", il protagonista Roberto Benigni gioca a Nove in un casin\u00f2, totalizzando ripetutamente il punteggio massimo."}
{"id": "4349237", "revid": "1318658", "url": "https://it.wikipedia.org/wiki?curid=4349237", "title": "Volley Bergamo 2006-2007", "text": "Questa voce raccoglie le informazioni riguardanti il Volley Bergamo nelle competizioni ufficiali della stagione 2006-2007.\nStagione.\nLa stagione 2006-07 \u00e8 per il Volley Bergamo, sponsorizzato da Play Radio e Foppapedretti, la tredicesima consecutiva in Serie A1; come allenatore viene confermato Marco Fenoglio, cos\u00ec come gli elementi della rosa restano pressoch\u00e9 immutati: infatti alle sole partenze di Riikka Lehtonen e Serena Ortolani, ceduta in prestito a stagione in corso, si registrano gli arrivi di Katarina Barun e Indre Sorokaite, oltre a diverse giovani, provenienti dalle squadre giovanili e utilizzate per alcune partite di Coppa Italia, Coppa di Lega e Champions League.\nIl primo trofeo della stagione \u00e8 la Supercoppa italiana: il Volley Bergamo partecipa in qualit\u00e0 sia di vincitore dello scudetto sia della Coppa Italia, titoli entrambi conquistati nella stagione 2005-06: tuttavia viene eliminato nelle semifinali dal Robursport Volley Pesaro.\nIl campionato si apre con cinque vittorie consecutive: la prima sconfitta si registra alla sesta giornata contro l'Asystel Volley; dopo un altro successo, la squadra orobica incappa in un secondo stop, prima di chiudere il girone di andata con tre vittorie di file che la portano al terzo posto in classifica. Il girone di ritorno inizia con quattro gare vinte a cui seguono due sconfitte di fila: nelle ultime cinque giornate di \"regular season\" il Volley Bergamo si aggiudica due partite perdendone tre e chiude al quarto posto in classifica. Nei quarti di finale dei \"play-off\" scudetto la sfida \u00e8 contro la Pallavolo Sirio Perugia, la quale riesce a vincere sia gara 1 che gara, eliminando dalla corsa al titolo di campione d'Italia la formazione di Bergamo, ma ottenendo l'accesso alla Coppa di Lega.\nLa squadra lombarda partecipa alla Coppa di Lega, partendo direttamente dalla seconda fase, dopo essere stata eliminata nei quarti dei \"play-off\" scudetto, e incrociando il Volley Club Padova che elimina con un doppio 3-0. Nel turno successiva sfida il Robursport Volley Pesaro, ma dopo aver vinto la gara di andata per 3-2, perde quella di ritorno per 3-0, uscendo dalla competizione per un peggior quoziente set.\nTutte le squadre che partecipano alla Serie A1 2006-07 sono di diritto qualificate alla Coppa Italia; nella fase a gironi il Volley Bergamo conquista il primo posto nel proprio raggruppamento qualificandosi ai quarti di finale (disputa in realt\u00e0 anche una doppia gara contro la Pallavolo Sirio Perugia, vincitrice di un altro girone, ma valevole solo a fini amichevoli), dove supera, con un doppio 3-0 il Santeramo Sport. Qualificato quindi per la \"Final Four\" di Prato, il Volley Bergamo viene eliminato dalla competizione a seguito del 3-2 inflitto dal Robursport Volley Pesaro.\nI risultati raggiunti nella stagione precedente permettono al Volley Bergamo di partecipare alla Champions League; la fase a gironi \u00e8 superata a punteggio pieno grazie a sei vittorie su sei partite disputate; nei \"play-off\" a 12 la squadra eliminata \u00e8 il Az\u0259rreyl Voleybol Klubu, grazie ad un doppio 3-0, mentre nei \"play-off\" si presenta la sfida contro un'altra italiana, ossia il Giannino Pieralisi Volley: le bergamasche perdono in casa la gara di andata per 3-1, ma vincono quella di ritorno in trasferta per 3-2, accedendo cos\u00ec alla \"Final Four\" di Zurigo. Superato per 3-0 in semifinale il Club Voleibol Tenerife, in finale viene sconfitto per 3-2 la \u017denskij volejbol'nyj klub Dinamo Moskva ed il Volley Bergamo si aggiudica per la quinta volta il titolo di campione d'Europa.\nOrganigramma societario.\nArea direttiva\nArea tecnica\nArea sanitaria"}
{"id": "4349241", "revid": "76963", "url": "https://it.wikipedia.org/wiki?curid=4349241", "title": "Andrew J. Ferchland", "text": "Biografia.\nAndrew J. Ferchland inizia la sua carriera nel 1992, all'et\u00e0 di 5 anni, con uno spot pubblicitario e qui ottiene la sua tessera di iscrizione all'unione degli attori (SAG - Screen Actors Guild). Negli anni successivi ha girato oltre 65 spot pubblicitari e ha continuato a lavorare in televisione e al cinema.\nLa sua prima parte in un film risale al 1995, dove Andrew J. Ferchland interpreta il figlio dell'attore Russell Crowe in \"Fino alla fine\". L'anno seguente ha interpretato il figlio di Robert De Niro nel film \"The Fan - Il mito\".\nNel 1997 Andrew J. Ferchland entra nel cast della serie \"Buffy l'ammazzavampiri\" interpretando l'importante ruolo di Collin, noto anche come il Consacrato, ma dopo una stagione in questa parte, a causa di una evidente crescita fisica dovuta allo sviluppo, la produzione fa morire il suo personaggio all'inizio della seconda stagione.\nNel 2001, si presenta al Sundance Film Festival con due film, \"Jack il cane\" e \"The Doe Boy\". Dopo due anni \u00e8 stato il momento di \"Manhood\", il seguito di \"Jack il cane\".\nDopo un periodo lontano dal palcoscenico per frequentare il college Andrew J. Ferchland ha deciso di ritornare alla sua passione, la recitazione."}
{"id": "4349246", "revid": "287204", "url": "https://it.wikipedia.org/wiki?curid=4349246", "title": "Ivan Velasco", "text": ""}
{"id": "4349265", "revid": "1993636", "url": "https://it.wikipedia.org/wiki?curid=4349265", "title": "Scontri al confine armeno-azero nel 2012", "text": "Gli scontri al confine armeno-azero nel 2012 furono i gravi incidenti di frontiera avvenuti tra Armenia ed Azerbaigian nel corso del 2012, relativi al contenzioso sul Nagorno Karabakh. Per quanto non si siano verificati lungo la linea di contatto fra la repubblica \"de facto\" del Nagorno Karabakh e l'Azerbaigian, essi possono comunque essere considerati alla stregua di violazioni dell'accordo di cessate il fuoco (Accordo di Bi\u0161kek del 1994) al termine della guerra del Nagorno-Karabakh.\nIncidenti di aprile.\nLa tensione tra Armenia ed Azerbaigian continua a salire nella primavera 2012. Ad aprile le dichiarazioni del presidente azero Ilham Aliyev all'Assemblea parlamentare Euronest in corso a Baku suscitano la reazione politica dell'Armenia che accusa gli azeri di aver utilizzato l'assise europea del partnerariato orientale come cassa di risonanza per la propria propaganda; di tale circostanza se ne duole il ministro degli esteri armeno Nalbandian a colloquio con i co-presidenti del Gruppo di Minsk dell'Osce in visita nella regione caucasica meridionale. Il 19 aprile si diffondono voci (non confermate dal Ministero della difesa dell'Armenia ma riportate invece da fonti azere) di una violazione del cessate il fuoco che avrebbe provocato una vittima fra le forze di difesa armene. Ma \u00e8 a partire dal 25 aprile che la crisi tra i due Paesi si acuisce: gli armeni denunciano spari e colpi di artiglieria azeri contro una scuola ed un asilo del villaggio armeno di Dovegh (regione di Tavush) prossimo alla linea del confine. Non vengono registrati feriti ma solo danni materiali.\nAll'alba del 27 aprile, tre soldati armeni vengono colpiti a morte mentre a bordo di un veicolo stanno raggiungendo le postazioni dislocate lungo la linea di confine. Il fatto avviene presso il villaggio di Aygepar non lontano dall'area dei precedenti incidenti. Secondo una prima ricostruzione dei fatti i tre non sarebbero stati vittima di operazioni di cecchinaggio ma si sarebbero imbattuti in un drappello di incursori azeri che sarebbe penetrato nel territorio armeno con compiti di sabotaggio. La reazione del presidente armeno Sargsyan \u00e8 durissima e preannuncia azioni di rappresaglia. Anche il Gruppo di Minsk rilascia un comunicato ufficiale nel quale si esprime profonda preoccupazione per la vicenda e, il 30 aprile, invia una delegazione per monitorare l'area.\nL'agenzia azera APA d\u00e0 notizia del fatto e del comunicato Osce senza ulteriori commenti, il giorno seguente si limita a riportare la notizia di violazioni armene del cessate il fuoco in vari punti della linea di contatto. Il 30 aprile, tre soldati armeni, catturati nel 2009, vengono consegnati dall'Azerbaigian ad un terzo paese.\nIncidenti di giugno.\nA giugno si verificano nuovi gravi incidenti nel medesimo punto di contatto. La tensione \u00e8 altissima ed il rischio di una ripresa del conflitto tra armeni ed azeri molto concreto. Inoltre i fatti avvengono proprio mentre si trova in visita nel Cucaso meridionale il Segretario di Stato USA Hillary Clinton.\nGli scontri avvengono lungo le postazioni di difesa armene tra Berdavan e Chinari: il 4 giugno forze paramilitari azere attaccano una postazione armena e colpiscono a morte tre soldati ferendone altri sei. Il giorno seguente si registra, secondo la versione armena, un nuovo tentativo di incursione di un drappello di soldati azeri in territorio nemico nei pressi dell'insediamento di Voskepar che si conclude con un bilancio di cinque caduti ed un ferito tra le file degli assalitori al termine di una vera e propria battaglia durata alcune ore anche intorno ai villaggi di Aygepar, Mevses e Nerkin. Secondo gli azeri invece gli scontri del 5 giugno sarebbero conseguenza di un tentativo di incursione armena. Il 6 giugno un nuovo attacco lungo il confine con il Nagorno Karabakh provoca la morte di un altro soldato armeno.\nLa Clinton condanna i fatti mentre le autorit\u00e0 dell'Armenia e del Nagorno Karabakh si rivolgono all'Osce e all'Onu. e il presidente azero riceve il Comandante in capo dell'esercito turco.\nIl caso Safarov.\nTra fine agosto e settembre le relazioni tra Armenia ed Azerbaigian divengono, se possibile, ancora pi\u00f9 critiche in conseguenza del caso di Ramil Safarov, l'ufficiale azero condannato all'ergastolo in Ungheria per aver ucciso nel sonno a colpi d'ascia un pari grado armeno (Gurgen Margaryan) che frequentava come lui un corso di inglese organizzato dalla Nato. L'estradizione in Azerbaigian e la successiva glorificazione con perdono presidenziale e promozione, hanno determinato vibranti proteste armene e una diffusa condanna da parte di molti stati. Il 25 settembre un altro soldato armeno viene colpito nella medesima regione di Tavush."}
{"id": "4349293", "revid": "2033069", "url": "https://it.wikipedia.org/wiki?curid=4349293", "title": "Vicini del terzo tipo (serie televisiva)", "text": "Vicini del terzo tipo (\"The Neighbors\") \u00e8 una serie televisiva statunitense creata da Dan Fogelman per la ABC, trasmessa dal 26 settembre 2012.\nTrama.\nI Weaver sono una normale famiglia americana, festosi per l'acquisto della loro nuova casa situata in un'esclusiva e lussuosa zona. L'ultimo acquisto di una casa in questa zona per\u00f2, risale a pi\u00f9 di dieci anni fa. Il motivo di ci\u00f2 lo scoprono subito; i vicini sono alieni e provengono dal pianeta Zabrvon. In questo surreale contesto scopriranno che, in fin dei conti, non esiste molta differenza tra gli umani e gli alieni per quanto riguarda l'affrontare i problemi della vita quotidiana.\nProduzione.\nNell'ottobre 2011 il network ABC si impegn\u00f2 nell'acquisto di questo script, producendo un episodio pilota. Concepita da Dan Fogelman con il nome di \"Down to Earth\", la serie doveva trattare le vicende di una famiglia del New Jersey che si trasferisce in una zona occupata esclusivamente da extraterrestri. Nel maggio 2012, lo show fu rinominato in \"The Neighbors\", e il network diede il via libera per la produzione della serie. La serie doveva essere prodotta da ABC Studios e Warner Bros. Television, quest'ultima sostituita successivamente con Kapital Entertainment. Il 9 maggio 2014 la ABC ha cancellato la serie dopo due stagioni."}
{"id": "4349295", "revid": "765851", "url": "https://it.wikipedia.org/wiki?curid=4349295", "title": "HD 180639", "text": ""}
{"id": "4349299", "revid": "767487", "url": "https://it.wikipedia.org/wiki?curid=4349299", "title": "Alexis Brandeker", "text": "Ottenuto il Master of Science nel 1998 all'Istituto Reale di Tecnologia a Stoccolma e conseguito il dottorato in astronomia all'Universit\u00e0 di Stoccolma, \u00e8 divenuto ricercatore presso l'Universit\u00e0 di Toronto prima e quella di Stoccolma successivamente.\nIl Minor Planet Center gli accredita la scoperta di quattro asteroidi, effettuate tutte nel 2000."}
{"id": "4349333", "revid": "228587", "url": "https://it.wikipedia.org/wiki?curid=4349333", "title": "All That I Need Is to Be Loved", "text": "All That I Need Is to Be Loved \u00e8 una canzone del musicista statunitense Moby, pubblicata nel 1993. Era originariamente un b-side del precedente singolo \"Move\", ma poi \u00e8 stata pubblicata esclusivamente in vinile a 12 pollici. Inoltre, \u00e8 l'unico singolo di Moby di cui non \u00e8 stato fatto un video promozionale. Nel Regno Unito \u00e8 stato pubblicato solo come promozionale singolo 12 \". \nEsistono tre differenti versioni del brano: la prima \u00e8 quella da cinque minuti che \u00e8 stata lanciata come b-side di \"Move\" (chiamata \"All That I Need Is to Loved (MV)\"), una seconda, la versione da singolo e una terza, un ibrido punk-hard rock chiamato talvolta \"\"House of Suffering\" o \"H.O.S. mix\"\", molto rara da reperire ma che \u00e8 stata pubblicata successivamente sul quarto album di Richard Hall, \"Everything Is Wrong\".\nTracce.\nTutte le tracce sono state composte, eseguite e prodotte da Richard Melville Hall.\nA.\"All That I Need Is to Be Loved\" \u2013 7:09\nB.\"Morning Dove\" \u2013 5:43\nA1. \"All That I Need Is to Be Loved (Vocal Dance Mix)\" \u2013 4:29\nA2. \"All That I Need Is to Be Loved (Speed Trance)\" \u2013 5:33\nB1. \"All That I Need Is to Be Loved (Moby Dub)\" \u2013 7:45\nB2. \"All That I Need Is to Be Loved (Flashin' Dub)\" \u2013 5:28\nA1. \"All That I Need Is to Be Loved (Moby Dub)\" \u2013 7:25\nA2. \"All That I Need Is to Be Loved (House of Suffering Mix)\" \u2013 2:45\nB1. \"All That I Need Is to Be Loved (Vocal Dance)\" \u2013 4:39\nB2. \"All That I Need Is to Be Loved (Speed Trance)\" \u2013 5:33"}
{"id": "4349335", "revid": "287204", "url": "https://it.wikipedia.org/wiki?curid=4349335", "title": "167208 Lelekovice", "text": "167208 Lelekovice \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,6461364\u00a0UA e da un'eccentricit\u00e0 di 0,1860713, inclinata di 4,76840\u00b0 rispetto all'eclittica.\nL'asteroide \u00e8 dedicato all'omonima localit\u00e0 della Repubblica Ceca."}
{"id": "4349336", "revid": "116914021", "url": "https://it.wikipedia.org/wiki?curid=4349336", "title": "MusicaW Festival", "text": "Il MusicaW Festival, indicato anche con l'abbreviazione \"MW\", \u00e8 un festival e una manifestazione culturale che si svolge a Castellina Marittima in provincia di Pisa. Nasce all'inizio degli anni novanta, ed \u00e8 collocata in parte presso il parco pubblico \"Luigi Montauti\", coinvolgendo da diversi anni tutto lo spazio cittadino del paese.\nLa manifestazione \u00e8 solitamente spalmata in 4-5 serate con cadenza annuale nel mese di Agosto.\nMusicaW \u00e8 in contatto ed ha collaborato con molte realt\u00e0 attive sul territorio italiano, come il Meeting delle etichette indipendenti e Arezzo Wave.\nSezioni.\nLa manifestazione, a ingresso gratuito ed organizzata senza fini di lucro, propone eventi e serate musicali con artisti nazionali ed internazionali gi\u00e0 affermati, ed ospita una sezione \"MusicaW Contest\" aperta ad artisti emergenti. Attualmente sono 3 i palchi a disposizione degli artisti: oltre alle esibizioni musicali sul palco anfiteatro posto all'interno del parco pubblico, \u00e8 presente la sezione \"MusicaW tra le vie del paese\", dedicata a performance musicali e teatrali, mostre d'arte, aperitivi musicali, spettacoli di artisti di strada.\nDal 2010 viene organizzato il \"MusicaW Photocontest\", un concorso fotografico a tema musicale: le foto proposte diventano oggetto di una mostra.\nStoria.\nA pensarlo e realizzarlo nel 1994 \u00e8 un gruppo di ragazzi, spinti dalla voglia di creare un'occasione per far musica e divertirsi. Il gruppo si identifica in un comitato cittadino denominato \"Comitato Giovanile\". La manifestazione si distingue immediatamente per il carattere prevalentemente musicale, dedicato alla promozione della musica emergente: per i primi anni, erano ospitate band della zona, ma ben presto \u00e8 diventata un'ambita occasione per molte band da tutta Italia che si iscrivono al contest.\nDal 2001 il \"Comitato Giovanile\" si fonde in modo informale nell'associazione \"Pro loco Castellina\" che da allora si occupa interamente dell'organizzazione, con uno staff composto non solo dagli iscritti ma da moltissimi cittadini di Castellina Marittima e volontari provenienti da tutta Italia.\nNel corso degli anni il palco del festival ha visto esibirsi molti importanti gruppi di musica indipendente e non quali: 7 Seconds, Ufomammut, Fantan Mojah, Ex-Otago, Il Teatro degli Orrori, Management del dolore post-operatorio, We Love, Street Dogs, A Place to Bury Strangers, Paolo Benvegn\u00f9, The Ocean, David Rodigan, Calibro 35, The Real McKenzies, Liars, The Besnard Lakes, Lion D, Statuto, Alessandro Benvenuti, Manolo Strimpelli Nait Orkestra, Brunori Sas, Four For Africa Big Band, Giovanni Lindo Ferretti, One Dimensional Man, The Unseen, Zu, Baustelle, Franziska, Bugo, Tre Allegri Ragazzi Morti, Cesare Basile, Julie's Haircut, Extrema, Yuppie Flu, Giorgio Canali, Offlaga Disco Pax, Les Anarchistes, Diaframma, Vallanzaska, Settlefish, Eldritch, Strana Officina, Perturbazione, A Toys Orchestra, Hot Gossip, My Awesome Mixtape, OJM, Ellade Bandini, Bambole di pezza, Il Maniscalco Maldestro, Capitan Tifus, Orange Goblin, Gesamtkunstwerk, Stealth, The Zen Circus e molti altri.\nOltre a molti altri, i gruppi pi\u00f9 importanti che si sono esibiti nell'edizione del 2013 sono stati: Mondo Generator, The Skatalites, Fast Animals and Slow Kids, The Crazy Crazy World of Mr. Rubik, Samsara Blues Experiment, Gazebo Penguins, The Soft Moon, Zeus.\nL'edizione del ventennale, svoltasi nel 2014, ha visto la partecipazione di Levante, Red Fang, Cisco, Folkabbestia, Appaloosa, Figli di Madre Ignota, Fantasia Pura Italiana e, come al solito, di molti altri artisti."}
{"id": "4349337", "revid": "71433", "url": "https://it.wikipedia.org/wiki?curid=4349337", "title": "Fratelli Wachowski", "text": ""}
{"id": "4349340", "revid": "584834", "url": "https://it.wikipedia.org/wiki?curid=4349340", "title": "Ruta CH-7", "text": ""}
{"id": "4349343", "revid": "119693925", "url": "https://it.wikipedia.org/wiki?curid=4349343", "title": "Unione Sportiva Toma Maglie 1951-1952", "text": "Questa voce raccoglie le informazioni riguardanti l\u2019Unione Sportiva Antonio Toma Maglie nelle competizioni ufficiali della stagione 1951-1952.\nOrganigramma societario.\nArea direttiva\nArea tecnica\nStatistiche.\nAlcuni derby storici (stagione 1951-1952).\n\"30 dicembre 1951 - Stadio Tamborino Frisari\"\nMAGLIE-FOGGIA 1-0 \n\"2 marzo 1952 - Stadio Tamborino Frisari\"\nMAGLIE-LECCE 4-1\n\"20 aprile 1952 - Stadio Tamborino Frisari\"\nMAGLIE-BARI 2-1\n\"30 marzo 1952 - Stadio Tamborino Frisari\"\nMAGLIE-ARSENALTARANTO 2-0"}
{"id": "4349347", "revid": "1543377", "url": "https://it.wikipedia.org/wiki?curid=4349347", "title": "Pontiac Streamliner", "text": "La Streamliner \u00e8 un'autovettura full-size prodotta dalla Pontiac dal 1941 al 1951.\nBasata sul pianale B della General Motors, la Streamliner venne assemblata a South Gate, Wilmington, Atlanta, Kansas City, Framingham, Pontiac e Linden.\nIl motore era montato anteriormente, mentre la trazione era posteriore. Le carrozzerie disponibili furono tre, berlina quattro porte, familiare quattro porte e coup\u00e9 due porte. I cambi offerti furono due, uno manuale a tre rapporti sincronizzati, ed uno automatico \"Hydra-Matic\" a quattro marce.\nIl contesto.\nInsieme alla Oldsmobile, la Pontiac si distingueva per utilizzare nel 1940 tutte e tre le piattaforme di grande produzione della General Motors. Ci\u00f2 per\u00f2 avvenne solo nell'anno citato e nel 1941. Infatti, nel 1940 la Pontiac introdusse la sua prima vettura su piattaforma B, la Deluxe Series 28 Eight, che fu affiancata, nello stesso anno, dalla Torpedo su piattaforma C. Il nuovo pianale C possedeva uno stile dalle linee \"tagliate\". Lo spazio interno era consistente, ed i predellini laterali vennero eliminati. Quando la leva del cambio era montata sul piantone dello sterzo, la vettura offriva un grande comfort per sei passeggeri. Queste caratteristiche collegate alla comodit\u00e0 dell'abitacolo, vennero influenzate dalla Cadillac Sixty Special.\nNel 1941 i pianali A e B furono oggetto di una riprogettazione. Come conseguenza, la Pontiac rinomin\u00f2 l'intera linea \"Torpedo\". La gamma andava dalla Deluxe Torpedo, che si collocava alla base ed era costruita sulla piattaforma A, dalla media Streamliner Torpedo, basata sul pianale B, e dalla Custom Torpedo, che era la pi\u00f9 grande ed era assemblata sulla piattaforma C.\nIl 1941 fu l'ultimo anno in cui la Pontiac offr\u00ec un modello basato sul pianale C. Ci\u00f2 riaccadde solo dal 1971 al 1976 con le Pontiac Safari e Grand Safari. Nel model year 1942, il nome \"Torpedo\" venne assegnato ad un modello Pontiac basato sul pianale A, mentre il modello che era assemblato sulla piattaforma B venne denominato Streamliner.\nLa prima serie: (1941-1948).\nLa prima serie della Streamliner utilizzava il pianale B della General Motors. Eccetto la familiare, le altre versioni del modello avevano una linea fastback. I modelli Super del 1941 con bracciolo centrale pieghevole divennero noti nel 1942 come Chieftain. Le bombature estese sulle portiere anteriori prolungavano la linea dei parafanghi anteriori. Il cofano si estendeva all'indietro sulle portiere anteriori, eliminando le prese d'aria. La calandra, il paraurti ed il cofano stesso erano pi\u00f9 larghi ed i fari anteriori erano sistemati ancor pi\u00f9 all'estremit\u00e0 della sagoma frontale della vettura. Erano presenti delle lunghe luci di parcheggio sotto le griglie laterali.\nErano disponibili due motori. Il primo era a sei cilindri in linea ed aveva una cilindrata di 3,9 L, mentre il secondo era ad otto cilindri in linea e possedeva una cilindrata di 4,1 L. Il primo modello era denominato \"Six\", mentre il secondo \"Eight\".\nLa griglia centrale a forma di ferro di cavallo era a listelli orizzontali e montava uno stemma circolare sulla sommit\u00e0 del bordo arcuato superiore. Sugli esemplari con motore a sei cilindri in linea, la scritta \"Pontiac\" appariva sulle modanature laterali del cofano, mentre sulle vetture con propulsore ad otto cilindri era riportata la scritta \"Pontiac Eight\". Dopo il 15 dicembre 1941 fu lanciato l'allestimento \"blackout\". In questo allestimento, tutte le parti precedentemente cromate vennero dipinte color \"canna di fucile\", ossia grigio scuro. Ci\u00f2 fu fatto perch\u00e9 gli Stati Uniti erano appena entrati nella seconda guerra mondiale, e quindi venne deciso di eliminare gli ornamenti superflui dai modelli per conformarsi al generale clima di austerit\u00e0.\nCon la fine della produzione della Pontiac Custom Torpedo, l'assemblaggio delle familiari fu trasferito nella linea della Streamliner. La Streamliner familiare era collocata sul mercato ad un prezzo compreso tra i 1.265 dollari di una Six base ed i 1.340 dollari di una Chieftain Eight, facendo del modello la vettura pi\u00f9 costosa della gamma Pontiac. Con una lunghezza di 5.481 mm, la Streamliner familiare del 1942 registr\u00f2 il record di modello Pontiac pi\u00f9 lungo mai costruito. Questo primato rest\u00f2 imbattuto fino al 1959, quando vennero lanciate sul mercato la Star Chief e la Bonneville .\nLa produzione fu poi sospesa nel model year 1942 a causa della seconda guerra mondiale. L'assemblaggio riprese poi nel model year 1946, in occasione del quale la vettura fu rivista. Nell'anno citato furono venduti 92.731 esemplari. Questi rappresentavano i due terzi di tutte le Pontiac vendute. Inoltre, l'allestimento Chieftain fu rinominato Deluxe.\nNel 1947 il modello venne rivisto nuovamente. Nell'anno in questione furono venduti 128.660 esemplari, che rappresentavano il 56% delle vendite totali Pontiac. Nel 1948 la vettura fu ancora una volta rivista e le vendite si attestarono a 160.857 esemplari, che corrispondevano al 66 % delle vendite totali della Pontiac.\nLa novit\u00e0 pi\u00f9 importante del 1948 fu il lancio del cambio automatico \"Hydramatic\" per le vetture Pontiac. Questo tipo di trasmissione era disponibile anche per i modelli Cadillac, Buick e Oldsmobile, ma solo sui modelli pi\u00f9 costosi. La Chevrolet introdusse il cambio \"Powerglide\" nel 1950, mentre la Ford lancio il cambio \"FordoMatic\" nel 1951, e la Chrysler inizi\u00f2 a montare il cambio \"PowerFlite\" nel 1953. La Lincoln inizi\u00f2 ad acquistare cambi \"Hydramatic\" dalla General Motors dal 1949. Il cambio \"Hydramatic\" fu molto popolare fin dall'inizio.\nLa seconda serie: (1949-1951).\nNel 1949 il modello fu oggetto di un restyling. Ora la linea era pi\u00f9 liscia, anche se le vetture continuavano ad essere montate sul pianale B della General Motors. Le Streamliner coup\u00e9 e berline, a differenza delle familiari possedevano un aspetto fastback. Tutte le versioni erano disponibili in allestimento base e Deluxe. Coup\u00e9, berline e familiari, negli allestimenti di base, erano caratterizzate dall'assenza di modanature lungo la linea di cintura, e dalla presenza di parasassi in gomma e di cornici dei fari in tinta. Le versioni Deluxe avevano modanature lungo la linea di cintura, parasassi cromati e alloggiamenti dei fari cromati. Molti esemplari con allestimenti standard avevano la selleria in tessuto con disegno a strisce. Le Streamliner familiari conservarono il primato di auto pi\u00f9 costose della gamma Pontiac.\nPer questa serie di Pontiac fu disponibili tre motori. Il primo era a sei cilindri in linea ed aveva una cilindrata di 3,9 L, mentre il secondo era ad otto cilindri in linea ed aveva una cilindrata di 4,1 L. Il terzo era anch'esso ad otto cilindri in linea ed aveva una cilindrata di 4,4 L.\nNel 1950 il modello venne rivisto. Furono aggiornati gli interni ed i componenti esterni. Furono operati interventi simili anche nel 1951, che fu l'ultimo anno di produzione del modello. La Streamliner familiare conserv\u00f2 fino alla fine il ruolo di Pontiac pi\u00f9 costosa. Con l'uscita di scena della Streamliner, il pianale B della General Motors non fu pi\u00f9 utilizzato per un modello Pontiac fino al 1959."}
{"id": "4349356", "revid": "767487", "url": "https://it.wikipedia.org/wiki?curid=4349356", "title": "Episodi di Vicini del terzo tipo (prima stagione)", "text": "La prima stagione della serie televisiva Vicini del terzo tipo (\"The Neighbors\") \u00e8 stata trasmessa dal canale televisivo statunitense ABC a partire dal 26 settembre 2012. Ordinati tredici episodi, il 29 ottobre 2012 il network ha ordinato nove script aggiuntivi, portando cos\u00ec la stagione 22 episodi.\nIn Italia la serie va in onda a partire dal 18 settembre 2013 sul canale satellitare Fox."}
{"id": "4349367", "revid": "110157", "url": "https://it.wikipedia.org/wiki?curid=4349367", "title": "Brand New Eyes World Tour", "text": "Il Brand New Eyes World Tour \u00e8 stato un tour mondiale del gruppo musicale statunitense Paramore, che ha visto la band esibirsi in Nord America, Europa, Asia, Australia, Sud America e Nuova Zelanda.\nI Paramore annunciarono il tour per il loro terzo album in studio \"Brand New Eyes\" sul loro sito ufficiale, nominando i The Swellers e i Paper Route come gruppi di supporto per il loro primo ciclo di concerti, il \"Fall Tour 09\". Il primo concerto si tenne a Pomona, in California, il 29 settembre 2009. Durante \"Decode\", Hayley Williams perse la voce e le due canzoni rimanenti in scaletta furono suonate instrumentalmente. Il successivo concerto del tour fu quindi posticipato al 10 ottobre 2009, dopo che fu diagnosticata una laringite alla cantante.\nIl tour continu\u00f2 senza particolari soste forzate o incidenti sino al 18 dicembre 2010, ultima data prevista per il tour almeno per quanto riguardava l'anno corrente. Dopo il concerto a Londra, per\u00f2, la cantante Hayley Williams, il bassista Jeremy Davis e il chitarrista Taylor York pubblicano sul sito ufficiale della band un messaggio che comunica che il chitarrista Josh Farro e il batterista Zac Farro hanno lasciato ufficialmente i Paramore.\nTuttavia, i tre aggiungono che il tour continuer\u00e0 comunque, a partire dal 16 febbraio 2011. Alcuni mesi dopo vengono inoltre annunciati i sostituti dei fratelli Farro per quanto riguarda le esibizioni dal vivo: Justin York (chitarra ritmica) e Josh Freese (batteria). Quest'ultimo viene successivamente sostituito da Jason Pierce a partire da giugno 2011 sino alla conclusione del tour.\nConcerti.\nHoliday Shows.\nScaletta.\nNota: una versione ridotta \u00e8 stata suonata a Sacramento, mentre a New York e a Los Angeles (dove si \u00e8 esibita la sola Hayley Williams) sono stati suonati solo tre brani."}
{"id": "4349369", "revid": "311148", "url": "https://it.wikipedia.org/wiki?curid=4349369", "title": "Hans von Flotow", "text": "Biografia.\nHans von Flotow dopo essersi laureato in giurisprudenza entr\u00f2 in carriera diplomatica nel 1891 trovando una variet\u00e0 di occupazioni al Ministero degli Esteri e in varie missioni fuori dalla Germania.\nNel 1910 divenne il successore di Nicola di Wallwitz, ambasciatore in Belgio, nazione nella quale rimase fino alla sostituzione con Claus von Below-Saleske nel 1912.\nIl 15 febbraio 1913 von Flotow fu nominato ambasciatore tedesco in Italia grazie al nuovo ministro degli Esteri Gottlieb von Jagow.Durante la crisi di luglio del 1914 previste il contegno che sarebbe stato preso dal regno d'Italia. Occup\u00f2 tale posizione fino alla rottura delle relazioni diplomatiche tra i due Paesi che avvenne il 23 maggio 1915, giorno dell'entrata in guerra dell'Italia al fianco della Triplice intesa nella prima guerra mondiale, fu sostituito dal principe di B\u00fclow."}
{"id": "4349389", "revid": "253269", "url": "https://it.wikipedia.org/wiki?curid=4349389", "title": "Janis Paige", "text": "Biografia.\nJanis Paige, nata Donna Mae Tjaden a Tacoma (Washington), inizi\u00f2 a esibirsi ancora bambina come cantante in spettacoli amatoriali. Dopo il divorzio dei suoi genitori si trasfer\u00ec a Los Angeles con la madre e fu scritturata come cantante alla Hollywood Canteen, il celebre locale in cui le star del cinema intrattenevano il personale militare americano durante il periodo della seconda guerra mondiale.\nMentre si esibiva alla Hollywood Canteen, la Paige venne notata da un agente della casa produttrice Warner Brothers, che le fece firmare un contratto e la impieg\u00f2 in musical a basso budget come \"Two Guys from Milwaukee\" (1946) e \"L'ora, il luogo e la ragazza\" (1946) di David Butler, accanto a Dennis Morgan e Jack Carson. Nella seconda met\u00e0 degli anni quaranta apparve inoltre nei western \"Notte di bivacco\" (1947) di Raoul Walsh e \"I fratelli di Jess il bandito\" (1949), e nella commedia \"Amore sotto coperta\" (1948) di Michael Curtiz, che vide il debutto sul grande schermo di Doris Day. In quest'ultimo film la Paige e Don DeFore interpretano una coppia di sposi che si spiano reciprocamente nel timore di essere sorpresi in relazioni extraconiugali.\nTuttavia l'attrice non riusc\u00ec a conquistare ruoli di primo piano e rimase relegata ad apparizioni come seconda protagonista femminile, a fianco di star pi\u00f9 affermate. Nel 1951, dopo una parte nel film \"Two Gals and a Guy\", abbandon\u00f2 temporaneamente il cinema e tent\u00f2 la strada del teatro, conquistando subito un ruolo importante a Broadway nella commedia gialla \"Remains to Be Seen\", al fianco di Jackie Cooper. La vera celebrit\u00e0 giunse tre anni pi\u00f9 tardi con il ruolo di Babe Williams nel musical \"The Pajama Game\", che verr\u00e0 portato sullo schermo nel 1957 da Doris Day con il titolo \"Il giuoco del pigiama\". Nello stesso periodo la Paige lavor\u00f2 anche per la televisione e recit\u00f2 nella serie \"It's Always Jan\", una sit-com della CBS in onda nel biennio 1955-1956, in cui interpret\u00f2 una giovane vedova con figli.\nL'attrice torn\u00f2 a Hollywood nel 1957 e recit\u00f2 nel musical \"La bella di Mosca\" di Rouben Mamoulian, accanto a Fred Astaire e Cyd Charisse, nel ruolo di Peggy Dainton, \"la nuotatrice che tutta l'America ama\", e nelle commedie \"Non mangiate le margherite\" (1960) di Charles Walters, al fianco di Doris Day e David Niven, e \"Uno scapolo in paradiso\" (1961) di Jack Arnold, con Bob Hope e Lana Turner. Interpret\u00f2 anche un ruolo fortemente drammatico, quello di una ninfomane affidata alle cure del medico interpretato da Robert Stack in \"Donne inquiete\" (1963) di Hall Bartlett. In quell'anno fece ritorno a Broadway con \"Here's Love\" e negli anni successivi recit\u00f2 in una lunga serie di spettacoli teatrali di successo, come \"Mame\" (1968), \"Applause\" (1971), \"\" (nel 1966 e nel 1974) e \"Guys and Dolls\" (nel 1963 e nel 1978). Nel 1967 aveva preso parte anche al western \"Tempo di terrore\" di Burt Kennedy, con Henry Fonda e Janice Rule.\nNei decenni successivi la Paige fu principalmente attiva sul piccolo schermo, partecipando ad innumerevoli serie di successo, come \"Colombo\" (1972), \"Sulle strade della California\" (1974-1975), \"Arcibaldo\" (1976-1978), \"La famiglia Bradford\" (1977-1980), nel ruolo di zia Vivian, sorella di Tom Bradford. Negli anni ottanta apparve inoltre in \"Capitol\", nel ruolo di Laureen (prima moglie di Sam Clegg) e nella soap opera \"Santa Barbara\", in cui rimpiazz\u00f2 Judith Anderson nel ruolo della matriarca Minx Lockridge. La sua ultima apparizione risale al 2001 in un episodio della serie \"In tribunale con Lynn\".\nVita privata.\nJanis Paige si spos\u00f2 tre volte e altrettante divorzi\u00f2: dal 1947 al 1950 con il restauratore Frank Louis Martinelli Jr.; dal 1956 al 1957 con lo sceneggiatore Arthur Stander, autore della sit-com \"It's Always Jan\"; dal 1962 al 1976 con il compositore Ray Gilbert, autore del motivo \"Zip-a-Dee-Doo-Dah\", vincitore nel 1946 di un Oscar per la migliore canzone tratta dal film \"I racconti dello zio Tom\", prodotto dalla Walt Disney Productions. Da nessuno dei tre matrimoni nacquero figli."}
{"id": "4349392", "revid": "729019", "url": "https://it.wikipedia.org/wiki?curid=4349392", "title": "Embraer Phenom 300", "text": "L'Embraer Phenom 300 \u00e8 un business jet prodotto dall'azienda brasiliana Embraer. Si tratta di un bimotore capace di trasportare da 8 a 9 passeggeri, a seconda della configurazione scelta dal cliente si pu\u00f2 arrivare fino a 11, con un'autonomia di volo di 3.650\u00a0km. Rientra nella stessa famiglia del pi\u00f9 piccolo Embraer Phenom 100.\nStoria del progetto.\nIl primo prototipo ha effettuato il primo volo nel 2008. Ha ottenuto l'autorizzazione da parte dell'ente dell'aviazione civile del Brasile il 3 dicembre 2009, mentre la FAA, ente statunitense per il volo, ha concesso l'autorizzazione il 14 dicembre dello stesso anno.\nL'Agenzia europea per la sicurezza aerea ha autorizzato il Phenom 300 il 29 aprile 2010.\nIl Phenom riporta molte migliorie rispetto al suo fratello minore Phenom 100. Oltre alla forma della fusoliera, pi\u00f9 grande ed allungata per poter ospitare pi\u00f9 passeggeri, il Phenom 300 ha una diversa configurazione delle ali per poter raggiungere velocit\u00e0 pi\u00f9 elevate. All'interno lo spazio per i passeggeri \u00e8 molto ampio, vi \u00e8 un bagno privato nella parte posteriore del velivolo, una zona salotto e lo spazio per una piccola cambusa.\nIl 29 dicembre 2009 la Embraer ha consegnato il primo Phenom 300 alla compagnia Executive Flight Services, presso la sede dell'azienda a S\u00e3o Jos\u00e9 dos Campos, in Brasile."}
{"id": "4349403", "revid": "287204", "url": "https://it.wikipedia.org/wiki?curid=4349403", "title": "Michele V", "text": ""}
{"id": "4349404", "revid": "460535", "url": "https://it.wikipedia.org/wiki?curid=4349404", "title": "Phenom 300", "text": ""}
{"id": "4349405", "revid": "115133054", "url": "https://it.wikipedia.org/wiki?curid=4349405", "title": "S Ori 52", "text": "S Ori 52 \u00e8 una nana bruna, o pianeta interstellare nella costellazione di Orione, con spettro di classe L. Questo \u00e8 stato il primo oggetto osservato con il W. M. Keck Observatory nel Mauna Kea."}
{"id": "4349414", "revid": "767487", "url": "https://it.wikipedia.org/wiki?curid=4349414", "title": "W. Dan Bruton", "text": "Dopo aver ottenuto il baccellierato all'Universit\u00e0 Stephen Austin, \u00e8 divenuto direttore del dipartimento di fisica e astronomia presso la stessa universit\u00e0.\nIl Minor Planet Center gli accredita la scoperta di cinque asteroidi, effettuate tra il 1999 e il 2000, in collaborazione con altri astronomi: Michael L. Johnson, Greg Rodgers, Carlton F. Stewart e Ryan M. Williams."}
{"id": "4349416", "revid": "481666", "url": "https://it.wikipedia.org/wiki?curid=4349416", "title": "Charles Swickard", "text": "Emigrato negli Stati Uniti, divent\u00f2 regista cinematografico, lavorando all'epoca del muto.\nBiografia.\nNato in Germania, era fratello dell'attore Josef Swickard. Attore teatrale, il suo nome appare nei primi anni del Novecento in alcune produzioni di Broadway anche in qualit\u00e0 di commediografo.\nNegli Stati Uniti, divent\u00f2 regista lavorando per Thomas H. Ince alla New York Motion Picture Company. Tra i suoi film, una versione del 1916 del capolavoro di Dumas, un \"The Three Musketeers\" interpretato da Louise Glaum e Dorothy Dalton.\nNella sua carriera cinematografica, che \u00e8 durata non pi\u00f9 di sei anni (dal suo esordio nel 1914 come attore e sceneggiatore, al suo ultimo film che risale al 1920), Charles Swickard appare in una quarantina di pellicole come regista, come attore in dieci film, come sceneggiatore in altri tre. Nel 1916, si ciment\u00f2 anche come produttore nel western \"Mixed Blood\", da lui diretto, che aveva per protagonista Claire McDowell.\nVita privata.\nSuo fratello Josef era sposato all'attrice Margaret Campbell che, nel 1939, sarebbe poi stata brutalmente assassinata dal figlio."}
{"id": "4349417", "revid": "54666", "url": "https://it.wikipedia.org/wiki?curid=4349417", "title": "Nomen sacrum", "text": ""}
{"id": "4349428", "revid": "287204", "url": "https://it.wikipedia.org/wiki?curid=4349428", "title": "L'isola del fantasma", "text": "L'isola del fantasma (\"The Pretender: Island of the Haunted\") \u00e8 un film per la televisione statunitense del 2001, tratto dalla popolare serie televisiva \"Jarod il camaleonte\". Il film \u00e8 andato in onda in syndication su Turner Network Television il 10 dicembre 2001, quasi due anni dopo la fine della serie.\nTrama.\nUn gruppo di uomini armati guidato da un misterioso uomo di colore fa irruzione in un sottolivello del Centro per penetrare in un caveau. Tuttavia, quando il capo raggiunge l'oggetto per cui \u00e8 arrivato fin l\u00ec, una valigetta, scopre che non contiene niente.\nMiss Parker intanto fa visita a suo padre, che si trova in stato catatonico da quando \u00e8 stato colpito di striscio alla testa da Alex. Gli uomini che hanno fatto saltare il caveau sono Adama e i suoi scagnozzi del Triumvirato, il gruppo di Africani che finanzia e governa il Centro. Nemmeno Lyle sa cosa cercavano, e Raines non si vede da un po'. Adama sembra non andare d'accordo con Miss Parker e le vieta di fare visita a suo padre, cos\u00ec come a chiunque altro.\nBroots avvisa Miss Parker di aver rintracciato Jarod, cos\u00ec lei lo va a cercare a Boston, dove lui sta facendo delle ricerche come archeosimbologista per scoprire cosa significhi il simbolo che raffigura otto teschi in cerchio e che \u00e8 raffigurato sul muro che si trova nella foto di sua madre e Catherine. Quando Miss Parker arriva nell'ufficio di Jarod, lui fa in tempo a scappare. Prima le lascia un bigliettino in cui le confessa che gli \u00e8 mancata. Poco dopo le telefona dal vicolo sottostante, chiedendole come mai dopo cinque anni continua ancora a inseguirlo e perch\u00e9 il Centro lo rivuole indietro, infatti non \u00e8 pi\u00f9 convinto che sia solo per le sue doti di simulatore. Anche Parker cerca risposte, vuole sapere chi \u00e8 il suo vero padre, ma Jarod non ne ha idea e la sfida a trovare la verit\u00e0 prima di lui.\nParker studia le foto lasciate nell'ufficio da Jarod e intuisce che stava cercando informazioni sulla fotografia che ritrae le loro madri insieme.\nPi\u00f9 tardi Jarod fa visita all'Alley Sports Bar, dove un suo collega aveva intravisto il simbolo degli otto teschi. L\u00ec scopre una stanza sotterranea dove il fondatore del circolo, un immigrato, aveva eretto un altare satanico colmo di simboli per l'adorazione del male. Jarod trova una cartina della Gran Bretagna, e il proprietario del bar gli spiega che c'era anche una scatola contenente una bambola di porcellana e che \u00e8 sparita dopo che una signora dai capelli rossi \u00e8 stata l\u00ec. Jarod capisce che era sua madre e il proprietario gli rivela che Margaret stava tornando nel posto da cui era venuto il fondatore del circolo, ossia una piccola isola al largo della Scozia, l'isola di Carthis.\nIntanto Miss Parker chiede a Broots e Sydney di fare un test del DNA per scoprire chi sia davvero suo padre, cos\u00ec lascia loro un campione del suo sangue. Intanto continua anche lei le ricerche sul simbolo che stava studiando Jarod, e per avere informazioni chiede aiuto ad Angelo. Quando mostra il simbolo al simulatore, l'empatico ha una brutta reazione e inizia a disegnare una strana cappella su un foglio di carta, poi rivela a Miss Parker che il posto in cui deve andare \u00e8 l'isola degli \"ossessionati\".\nJarod intanto arriva sull'isola proprio mentre una tempesta terribile si sta avvicinando. Trova alloggio presso il monastero dei Vespesiani, una congregazione di monaci guidati dai fratelli Rinaldo, Menenicus e Clote. Si dice che il monastero sia stato fondato da un discendente dei Cavalieri Templari. Al Centro, invece, Broots e Sydney si intrufolano nel deposito di fluidi corporali del Centro e trovano un campione del liquido seminale del Signor Parker, che servir\u00e0 loro per fare l'esame del DNA.\nDopo una notte tormentata, Jarod si risveglia per scoprire che \u00e8 iniziata l'evacuazione dell'isola a causa della tempesta in arrivo, cos\u00ec inizia a cercare disperatamente sua madre. Proprio quando Margaret appare di fronte a lui, un elicottero del Centro atterra e ne scende un'ansiosa Miss Parker, che inizia a cercare lui e la cappella che ha disegnato Angelo. Jarod intravede la sua inseguitrice e si nasconde nel negozietto di erbe medicinali di Ocee, un'anziana non vedente che sembra comprendere la sua anima tormentata. La donna lo avverte che colei che sta cercando, la donna dai capelli rossi, \u00e8 in pericolo e si trova alla \"Cappella delle Anime\".\nMentre Miss Parker si sta dirigendo verso la Cappella delle anime, il posto disegnato da Angelo, trova una bambina che la guida verso la chiesa. Quando ci arriva scopre Margaret nascosta nel confessionale; la donna \u00e8 molto spaventata, ma la riconosce per la sua incredibile somiglianza con Catherine, poi fugge. Mentre Parker la insegue, viene colpita alla testa da qualcuno. Quando sopraggiunge Jarod, i due litigano perch\u00e9 lei vorrebbe trattenerlo con la forza, ma lui la implora di lasciarlo andare a inseguire sua madre prima che salpi con l'ultima imbarcazione che sta lasciando l'isola. Miss Parker si fa convincere e i due iniziano una corsa sfrenata al molo, ma la barca salpa con Margaret a bordo, lasciandoli cos\u00ec soli e intrappolati sull'isola...\nJarod \u00e8 furioso, ma convince Miss Parker a collaborare con lui per scoprire cosa stava cercando Margaret e perch\u00e9 hanno cercato di ucciderla. I due seguono le tracce dell'aggressore che ha sparato alla donna e dato il colpo in testa a Parker, cos\u00ec trovano la borsa che Margaret aveva con s\u00e9: dentro ci sono la scatola della bambola portata dall'America e un foglio con appuntata una sigla, \"P-47\". I due scoprono poi che anche Ocee \u00e8 rimasta sull'isola.\nIntanto al Centro Raines riappare e sembra stringere un accordo con Lyle. La cosa fa insospettire Broots e Sydney, preoccupati perch\u00e9 non riescono a rintracciare in alcun modo Miss Parker. Pi\u00f9 tardi Lyle distrae Adama e fa in modo che Raines parli col Signor Parker, al quale mostra la foto di Catherine e Margaret per cercare di risvegliarlo dal suo torpore e con il quale sembra condividere l'ennesimo segreto familiare.\nOcee parla a lungo con Jarod e Miss Parker e rivela loro che Margaret era andata sull'isola per scoprire la verit\u00e0 sull'identit\u00e0 di suo figlio, cosa che sta cercando di fare da anni, anche con l'aiuto di Catherine. La donna stava cercando le \"Pergamene\" dei Vespesiani, dei documenti sacri portati dai Templari dalle Crociate e protette da Fratello Vespa, che aveva poi fondato l'ordine. Sull'isola si trova una cripta dove sono sepolti Vespa e gli altri monaci guerrieri, ma nessuno sa che fine abbiano fatto le Pergamene. Si dice che anni prima il custode della cripta le avesse trovato e fosse sparito portandole con s\u00e9 dopo aver massacrato la famiglia in un incendio nella loro casa. \nIntanto, al Centro, Broots e Sydney scoprono Angelo mentre disegna su un muro il simbolo degli otto teschi e scrive le parole \"Terribilis est locus iste\" (in latino, \"questo \u00e8 un posto terribile\").\nMentre Jarod cerca informazioni sul lotto \"P-47\" insieme a Ocee, Miss Parker segue di nuovo la strana bambina dai capelli castani, che la guida di nuovo alla cappella. L\u00ec la donna trova la bambola nel confessionale, eppure quando Jarod la raggiunge le dice di non aver visto nessuna bambina. I due vanno al lotto \"P-47\", che si rivela essere la casa dove il custode della cripta aveva bruciato la famiglia. Quando Miss Parker si chiede come si possa fare del male ai propri cari solo per potere, Jarod coglie l'occasione per lanciarle una frecciatina e la invita a chiederlo a suo padre. Jarod trova un'altra impronta di un tacco di stivale e segue un uomo misterioso nei boschi, mentre continua a nevicare e piovere insieme. I due hanno una colluttazione e l'uomo d\u00e0 un forte colpo a Jarod, che rimane tramortito dopo la botta al braccio. Parker, invece, vede di nuovo la bambina, che la guida verso un cimitero: l\u00ec trova le tombe dei famigliari del custode della cripta e scopre che l'uomo di cognome faceva \"Parker\".\nI due tornano da Ocee mentre la tempesta si scatena all'esterno. L'anziana confessa a Jarod che l'unica cosa buona rimasta sull'isola, ormai, \u00e8 il rapporto che lo lega a Miss Parker, cos\u00ec lo spinge ad andare a parlare con lei. Parker \u00e8 ancora sconvolta dalla scoperta delle tombe del suo antenato e per la prima volta nella sua vita si vergogna di appartenere alla sua famiglia. Ricorda a Jarod che l'anno in cui il custode della cripta \u00e8 fuggito da Carthis combacia con quello in cui il suo bisnonno arriv\u00f2 negli Stati Uniti e fond\u00f2 il Centro. I due si siedono davanti al caminetto e iniziano a parlare apertamente per la prima volta da anni. Miss Parker rammenta un episodio della loro infanzia che rievoca l'ennesima delusione che aveva avuto quando il padre non le aveva portato un regalo promesso dopo un viaggio d'affari. Jarod le fa notare che il padre e il Centro manipolano le persone e li hanno lasciati con un solo regalo: il senso di vuoto. Parker non vuole pi\u00f9 davvero scoprire chi sia veramente, ma Jarod le fa capire che in realt\u00e0 lo desidera ancora. Durante un attimo di silenzio, Jarod si rende conto che la donna ha freddo, cos\u00ec le passa una coperta per scaldarla: entrambi sussultano quando le loro mani si incontrano per un attimo. \nJarod intuisce che \u00e8 il momento giusto per metterla di fronte alla verit\u00e0, cos\u00ec rincara la dose. Il Centro ha tentato per anni di tenerli lontani dalla verit\u00e0, facendo credere loro che sia futile e sbagliato cercare qualunque legame al di fuori del loro controllo. Jarod la mette di fronte alla verit\u00e0 che anche lei \u00e8 stata per anni prigioniera del Centro, proprio come lui. Finalmente Miss Parker abbassa la guardia e si chiede perch\u00e9 lui sia l'unico che le \u00e8 sempre stato vicino durante i momenti peggiori della sua vita, nonostante l'abbiano addestrata a odiarlo e catturarlo. Jarod ammette che forse \u00e8 cos\u00ec che deve essere. Proprio mentre i due stanno per baciarsi, Ocee entra nella stanza e li interrompe. Passato un momento di imbarazzo, Parker intravede un disegno che ritrae la bambina che continua ad apparirle da alcune ore. Ocee le rivela che si tratta della figlia del custode della cripta morta nell'incendio. Il disegno era un autoritratto lasciato dalla bambina a Padre Theo, il prete della cappella, morto in uno strano incidente la stessa notte dell'incendio, per una caduta dal balcone della chiesetta. Parker scopre anche che il custode chiamava sua figlia \"Angelo\", proprio come suo padre chiama lei. \nParker e Jarod vanno a cercare gli effetti personali di padre Theo e trovano una sua Bibbia che cela una lettera che aveva iniziato a scrivere al suo vescovo senza mai poterla finire. Nella lettera l'uomo violava il segreto del confessionale per svelargli ci\u00f2 che la bambina gli aveva rivelato: il padre aveva trovato le Pergamene di Vespa ed era impazzito. Cos\u00ec la piccola aveva nascosto di nuovo le Pergamene insieme ad altre tre cose: un sacchetto di cuoio, la bambola di porcellana e un autoritratto di lei con la bambola. Padre Theo scriveva che \"lei\" aveva ancora la chiave per trovare le Pergamene. Jarod capisce che Padre Theo si riferiva alla bambola, non alla bambina, cos\u00ec rompe la statuina di porcellana e ci trova dentro una chiave.\nNel frattempo, al Centro, Angelo indica a Broots e Sydney i numeri \"19-240-86\" che sveleranno loro \"tutta la verit\u00e0 sui Parker\". Dopo alcune indagini sul codice, Broots trova delle cartelle mediche che nascondono una verit\u00e0 sconcertante: il signor Parker aveva un fratello di nome Abel, fatto credere morto alla nascita e dato in adozione a una famiglia di nome Raines...\nLa chiave trovata da Jarod apre un vano segreto sotto l'altare nella cappella, dove Jarod e Miss Parker trovano il sacchetto di cuoio di Angelo. Non fanno in tempo ad aprirlo che Fratello Menenicus appare nella cappella e si rivela come il loro inseguitore, per poi intrappolarli nella soffitta. L'uomo confessa che sta proteggendo le Pergamene di Vespa, ma non sa nulla dell'aggressione a Margaret. Poi incendia la stanza per farla esplodere e lasciarli morire l\u00ec dentro. Jarod trova una via di fuga: prende Miss Parker e si lancia con lei gi\u00f9 dalla finestra. I due si salvano proprio mentre la stanza esplode in fiamme dietro di loro. Poco dopo si sente uno sparo: Jarod e Parker trovano Ocee sulle scale della cappella, la donna sta morendo e d\u00e0 la colpa alla maledizione delle Pergamene.\nRattristati dalla morte di Ocee, Jarod e Parker trovano un disegno nel sacchetto della bambina. Raffigura un cherubino, un serpente e un demone che guardano qualcosa. Jarod capisce che \u00e8 una mappa per trovare le Pergamene e si ricorda di aver visto il demone nella cripta. La statua del demone \"fissa\" un muro su cui sono incise la parole \"I TEGO\". Dopo aver trovato il cadavere di Menenicus, e capendo che non sono soli, Jarod e Parker si dividono comunque per cercare rispettivamente il serpente e il cherubino. Miss Parker torna alla casa del custode e vede di nuovo il fantasma di Angelo che la guida al simbolo dell'angioletto, inciso su una trave. La parola che osserva \u00e8 \"ARCANA\". La bambina piange sulla propria tomba e rivela a Parker che anche lei veniva chiamata dal padre \"Angelo\", ma da tutti gli altri \"Miss Parker\"...\nNella piazza, Jarod trova il serpente che osserva la parola \"DEI\" e quando Miss Parker ritorna con l'informazione, il simulatore intuisce dove si pu\u00f2 trovare la frase completa \"I TEGO ARCANA DEI\". Tornati nella cripta, Jarod la trova incisa sul sarcofago di fratello Vespa e, quando lo apre, trova le Pergamene custodite al suo interno. Fratello Rinaldo appare dal nulla, rivelandosi come l'assassino di Ocee e l'aggressore di Margaret. Proprio mentre sta per ottenere le Pergamene, l'uomo viene ucciso da un colpo di pistola alle spalle. In quel momento il signor Parker fa il suo ingresso trionfale nella cripta: lui, Raines e Lyle sono l\u00ec e finalmente hanno trovato non solo le Pergamene, ma anche Jarod.\nAll'aeroporto di Glasgow, Adama \u00e8 soddisfatto del ritrovamento delle Pergamene e il gruppo si appresta a prendere un volo per tornare a Blue Cove.\nMiss Parker e Jarod sono ancora in macchina, lui \u00e8 ammanettato e coglie ancora l'occasione per redarguirla e ricordarle che forse \u00e8 finalmente arrivato il momento di cambiare direzione, proprio come aveva fatto sua madre. Lei non sembra convinta e di nuovo si sta facendo abbindolare da suo padre. Jarod le parla col cuore in mano: insieme hanno affrontato molte prove, da quando erano bambini agli ultimi due giorni. Anche se spesso non hanno avuto gli stessi obiettivi, lui ha sempre saputo che fra loro c'era un legame pi\u00f9 profondo che l'essere solo un \"cacciatore\" e una \"preda\" e che forse meritano qualcosa di pi\u00f9. Parker evita lo sguardo di Jarod e si commuove alle sue parole, per\u00f2 mantiene la sua maschera da \"regina di ghiaccio\" e lo invita a dimenticare quel momento di debolezza sull'isola, perch\u00e9 i cambiamenti si fanno solo se ne vale la pena. Jarod tenta il tutto e per tutto e stringe le sue mani fra le sue ma, dopo un istante di esitazione, Parker ritrae le mani e conferma la sua decisione: questo non sar\u00e0 il finale diverso che desiderava lui.\nMentre due spazzini lo trascinano verso l'aereo, Jarod ha un'ultima considerazione per Miss Parker: le dice che la conclusione della storia dipende da lei. La donna \u00e8 molto colpita dalle sue parole, ma col padre finge di non esserne stata scalfita. L'uomo la invita a rimanere a Londra un paio di giorni, non potr\u00e0 tornare con il loro volo. Quando Parker gli fa delle domande sulle Pergamene, lui risponde in modo evasivo e la lascia come sempre senza risposte. Poco dopo la donna riceve una chiamata da Broots e Sydney che le spiegano le recenti scoperte: il fatto che Raines \u00e8 probabilmente il fratello di suo padre, dato in adozione alla nascita, e che dagli esami del DNA risulta che il signor Parker probabilmente non avrebbe potuto avere figli, vista la poca fertilit\u00e0 del suo seme. Tuttavia, vista la somiglianza fra i loro valori genetici, \u00e8 probabile che il signor Parker in realt\u00e0 sia suo zio, ci\u00f2 vorrebbe dire che Raines potrebbe quindi essere suo padre, e ovviamente la notizia la lascia nauseata.\nSull'aereo, Jarod \u00e8 ammanettato nella stiva e il signor Parker, Lyle e Raines stanno assaporando il trionfo del loro piano; i tre, per\u00f2, hanno una sgradita sorpresa: Miss Parker \u00e8 salita a bordo, causando vibile emozione nel prigioniero ammanettato. Parker vuole sapere chi \u00e8 il suo vero padre, ma non ottiene risposta. Jarod le spiega il piano del signor Parker per ingannare il Triumvirato: i tre volevano lanciarsi dall'aereo con le Pergamene e Jarod, perch\u00e9 il presunto potere delle profezie \u00e8 l'arma che il Centro usa da anni per tenere sotto controllo il Triumvirato. Di conseguenza, se rimanessero nelle mani di Adama, il potere del Centro finirebbe. Parker e Jarod ora sanno che se Catherine avesse trovato le Pergamene anni prima, avrebbe liquidato il Centro. Adama scopre Miss Parker a bordo e lascia suo padre solo nella stiva con Jarod, cos\u00ec il simulatore coglie l'occasione per capire se l'uomo le abbia mai voluto bene davvero. Poi lo spinge a leggere le Pergamene, ora che ha la possibilit\u00e0 di farlo. Intanto in sala passeggeri, Lyle e Raines uccidono Adama e i suoi uomini e costringono i piloti a scendere a 13.000 piedi per poi inserire il pilota automatico, prima di ucciderli.\nLette le Pergamene, il signor Parker decide di tuffarsi in mare con esse per mettere fine alla \"follia dei Parker\" e seguire finalmente il volere di Catherine, che ha sofferto troppo per colpa delle profezie. Quando Miss Parker lo implora di dirle se \u00e8 davvero suo padre, il signor Parker le spiega che la ama con un padre, ed \u00e8 questo che conta. Poi la invita a non essere triste perch\u00e9 la nuova eredit\u00e0 dei Parker comincer\u00e0 con lei. Detto ci\u00f2 si getta dall'aereo aprendo lo sportello della stiva; il cambio di pressione fa saltare l'apparato elettronico dell'aereo, cos\u00ec Lyle si trova costretto a liberare Jarod per fargli eseguire un atterraggio di emergenza in mancanza del pilota automatico.\nJarod guida Lyle affinch\u00e9 ricolleghi dei cavi fra due pannelli per riparare il sistema elettronico; con un po' di fortuna, Jarod fa atterrare l'aereo e scappa dalla cabina di pilotaggio. Parker, Raines e Lyle escono dal velivolo poco prima che esploda e riescono a mettersi in salvo.\nTornati al Centro, Raines spiega a Parker quello che hanno fatto credere al Triumvirato, ossia che sarebbe stato Jarod a liberarsi sull'aereo, uccidere Adama e i suoi e gettarsi con le Pergamene, poi il signor Parker avrebbe dato la vita per tentare di salvarli. La donna \u00e8 visibilmente innervosita dalla storia che hanno inventato, ma Lyle le fa capire che li ha aiutati a tenersi in vita. Raines ora \u00e8 a capo del Centro e l'obiettivo primario \u00e8 il solito: catturare Jarod. Solo che questa volta sar\u00e0 una lotta fra lei e Lyle: chi lo trover\u00e0 per primo avr\u00e0 un futuro \"a lungo termine\" nella dinastia Parker. Lyle ha anche ridato il pollice a Raines in segno di lealt\u00e0 e ora l'uomo si aspetta un segno anche da parte sua.\nInfine, mentre Miss Parker \u00e8 sola a riflettere nel suo ufficio, Jarod la chiama, curioso di sapere se lei sia a conoscenza di ci\u00f2 che dicevano le Profezie. Lei gli dice che le risposte sono ormai in fondo all'oceano con il signor Parker e si chiede se il suo gesto folle sia stato per una volta un atto sincero o se si sia trattata di un'altra delle sue bugie. Jarod non lo sa, ma la invita a farsi quel regalo che lui non le ha mai fatto: la verit\u00e0. Parker, per la prima volta, gli dice che spera che trover\u00e0 sua madre. Jarod, infine le chiede cosa ne sar\u00e0 di loro due. \"Tu fuggi e io ti inseguo\" \u00e8 la laconica risposta di Miss Parker, cos\u00ec \u00e8 stato deciso per loro. Jarod le fa notare che forse \u00e8 questa la vera maledizione dei Parker e lei, nonostante tutto, \u00e8 visibilmente commossa e rattristata dalla loro lontananza. Jarod le fa notare che, questa volta, il primo che trover\u00e0 le risposte vivr\u00e0. Miss Parker afferma che se le Profezie sono vere, forse potrebbero scoprire quale sar\u00e0 il loro futuro. E Jarod conclude rispondendole \"Se sono vere...\". Entrambi rimangono soli e pensierosi, anche se, quando la comunicazione si chiude, Miss Parker trattiene il suo telefono vicino al viso per qualche secondo. \nAltrove, su una riva sconosciuta, \u00e8 stata trasportata dalle onde e aperta la valigia che contiene le Pergamene. Vengono cos\u00ec rivelate alcune parole delle profezie che sembrano prevedere sia l'avvento del Centro che la comparsa di Jarod:\n\"Il Centro crescer\u00e0\"\n\"L'eletto sar\u00e0 trovato\"\n\"Un ragazzo di nome Jarod...\""}
{"id": "4349430", "revid": "729019", "url": "https://it.wikipedia.org/wiki?curid=4349430", "title": "R.E.V.O.", "text": "R.E.V.O. \u00e8 un EP del gruppo indie canadese Walk off the Earth, pubblicato il 30 ottobre 2012 da Columbia Records."}
{"id": "4349436", "revid": "1543377", "url": "https://it.wikipedia.org/wiki?curid=4349436", "title": "Malibu Country", "text": "Malibu Country \u00e8 una serie televisiva statunitense creata da David A. Stewart e David Harris per la ABC, trasmessa dal 2 novembre 2012.\nTrama.\nDopo aver scoperto il tradimento da parte di suo marito, con conseguente divorzio, Reba MacKenzie e i suoi tre figli decidono di trasferirsi da Nashville a Malib\u00f9. In questo nuovo ambiente Reba tenter\u00e0 di riavviare la sua carriera musicale, per mantenere la propria famiglia e iniziare un nuovo capitolo della sua vita.\nProduzione.\nIl 17 aprile 2012 ABC Studios produsse l'episodio pilota. L'11 maggio, durante gli upfront, ABC ordin\u00f2 ufficialmente la serie. Composta originariamente da dieci episodi, il 12 novembre 2012 il network ordin\u00f2 tre script aggiuntivi. Il 28 novembre ABC estese la prima stagione a diciotto episodi.\nIl 10 maggio 2013, il network decise di cancellare ufficialmente la serie, non rinnovandola cos\u00ec per una seconda stagione."}
{"id": "4349440", "revid": "287204", "url": "https://it.wikipedia.org/wiki?curid=4349440", "title": "167875 Kromminga", "text": "167875 Kromminga \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,3193809\u00a0UA e da un'eccentricit\u00e0 di 0,1292938, inclinata di 5,00244\u00b0 rispetto all'eclittica.\nL'asteroide \u00e8 dedicato allo statunitense Albion Kromminga, professore di fisica al Calvin College dal 1965 al 1996."}
{"id": "4349443", "revid": "767487", "url": "https://it.wikipedia.org/wiki?curid=4349443", "title": "Jude Nworuh", "text": "Carriera.\nClub.\nHa esordito nel 2008 in prima squadra nel , dove in quattro stagioni, inframmezzate da un prestito di un anno al , ha segnato complessivamente 17 gol in 88 partite. In seguito \u00e8 passato all', sempre nella massima serie danese."}
{"id": "4349449", "revid": "117957367", "url": "https://it.wikipedia.org/wiki?curid=4349449", "title": "Naqada III", "text": "Il periodo di Naqada III o semainiano dur\u00f2 approssimativamente dal 3500 a.C. al 3150 a.C. in quanto la cronologia della Cultura di Naqada \u00e8 tuttora in fase di studio\nma con le ultime datazioni al carbonio-14, sarebbe durata dal 3500 al 3150. \nLa cultura semaniana o di Naqada III \u00e8 l'ultima di tre fasi della cultura di Naqada, del predinastico, ed \u00e8 successiva alla fase di Naqada I e Naqada II.\nIl periodo si divide in quattro fasi: IIIa, IIIb, IIIc e IIId. \nDescrizione.\nNella fase di Naqada III il processo di formazione dello stato, iniziato durante il periodo di Naqada II, si evolve e fanno la loro comparsa, come testimoniato da scarsi rinvenimenti archeologici, sovrani a capo di regni indipendenti e in lotta tra loro.\nI nomi di questi sovrani sono scritti per la maggior parte su vasi in ceramica o lastre in pietra provenienti dalle sepolture.\nAlcuni re di cui ci sono stati tramandati i nomi sono: Iry-Hor, re Scorpione, Ka e Narmer che formano, unitamente ad altri, la cosiddetta \"Dinastia 0\" relativamente al periodo Naqada IIIb e IIIc e la Dinastia 00 di Dreyer relativamente al periodo Naqada IIIa\nQuesto periodo \u00e8 caratterizzato da continui scontri tra i vari regni, che si conclude con la formazione di un unico stato e l'inizio del periodo dinastico. Il vincitore di questi scontri \u00e8 il sovrano Narmer, che viene ritenuto il primo vero faraone e capostipite della I dinastia dell'epoca Tinita (da Tini, nome della citt\u00e0 di origine dei sovrani).\nNella fase di Naqada III compaiono: la scrittura geroglifica, l'uso regolare del serekht per indicare il nome del sovrano (che si evolver\u00e0 nel pi\u00f9 noto cartiglio), i primi cimiteri con sepolture reali."}
{"id": "4349453", "revid": "1543377", "url": "https://it.wikipedia.org/wiki?curid=4349453", "title": "Episodi di Malibu Country", "text": "La prima stagione della serie televisiva Malibu Country \u00e8 stata trasmessa dal canale televisivo statunitense ABC a partire dal 2 novembre 2012 al 22 marzo 2013. Ordinati dieci episodi, il 12 novembre 2012 il network ordin\u00f2 tre script aggiuntivi. Il 28 novembre ABC estese la prima stagione da tredici a diciotto episodi.\nIn Italia la serie \u00e8 ancora inedita."}
{"id": "4349456", "revid": "287204", "url": "https://it.wikipedia.org/wiki?curid=4349456", "title": "Chiese bizantine nel Salento", "text": "Introduzione.\nLe chiese bizantine nel Salento sono una delle testimonianze pi\u00f9 importanti della lunga dominazione che vi fu sull'area del Salento da parte dell'Impero bizantino. La presenza di Bisanzio in questo territorio fu stabile sino alla comparsa dei Normanni nell'XI secolo. \nSia prima che dopo tale data, l'arte bizantina si \u00e8 espressa nel Salento in pi\u00f9 forme ma in particolar modo all'interno di chiese e cripte le quali (soprattutto le seconde) possono ancora essere visitate nei territori delle province di Brindisi, Taranto e Lecce. Esse furono anche il frutto dell'attivit\u00e0 di monaci basiliani assai presenti nei territori della Puglia e della Calabria, regioni pi\u00f9 volte contese fra l'Impero Bizantino e Goti, Longobardi, Normanni, Saraceni.\nDi seguito vi \u00e8 un elenco, da completare, delle chiese e delle cripte o ipogei presenti nel Salento che gli storici hanno attribuito all'arte o all'architettura bizantina. Sono soprattutto le cripte o gli ipogei ad essere sopravvissuti sino a noi. Le chiese sono state nei secoli, modificate o radicalmente sostituite, nella loro versione architettonica originale, da edifici e soluzioni con stili successivi. Uno dei pochi genuini esempi di architettura bizantina sopravvissuti nel Salento \u00e8 la Chiesa di San Pietro di Otranto, a pianta quadrata e a croce greca iscritta, vicina ad altri esempi extra-regionali come la Cattolica a Stilo o la Chiesa degli Ottimati a Reggio Calabria.\nBisogna inoltre ricordare che la diffusione dell'arte e architettura \u00e8 stata per secoli contemporanea alle testimonianze dell'architettura romanica diffusasi in Puglia soprattutto a partire dall'arrivo dei Normanni nel 1000 d.c. in Italia meridionale. Questo aspetto spiega come in molte chiese romaniche della Puglia siano presenti affreschi tipici dell'arte bizantina. Occorre a questo proposito ricordare come in molte chiese del Salento, perlomeno fino al 1500, era usuale la pratica del rito religioso greco-ortodosso in sostituzione o in convivenza con quello latino-cattolico.\nInoltre, dalla fine del Cinquecento, molte testimonianze dell'arte bizantina (ma anche di quella romanica) furono distrutte per far posto alla costruzione di edifici religiosi di stile barocco nel nuovo spirito religioso della Controriforma. Questo aspetto spiega ancora come mai le testimonianze rimaste sino ad oggi dell'arte bizantina nel Salento si ritrovano soprattutto in cripte e ipogei. In altri casi, come ad esempio per le chiese rupestri in provincia di Taranto, si \u00e8 cercato di spiegarne l'altissima frequenza con l'altissima instabilit\u00e0 del territorio conteso fra Arabi, Bizantini, Normanni \u201cche spinsero gli abitanti a preferire l'insediamento rupestre, difficile da scoprire nel contesto naturale\u201d (Lavermiccola, 2012)"}
{"id": "4349458", "revid": "767487", "url": "https://it.wikipedia.org/wiki?curid=4349458", "title": "Ta\u00e7a de Portugal 1975-1976", "text": "La Ta\u00e7a de Portugal 1975-1976 fu la 36\u00aa edizione della Coppa di Portogallo. Il Boavista vinse la competizione per la seconda volta nella sua storia (dopo il successo nell'edizione precedente), battendo 2-1 il Vit\u00f3ria Guimar\u00e3es nella finale del 13 giugno 1976.\nSquadre partecipanti.\nIn questa edizione erano presenti:"}
{"id": "4349461", "revid": "729019", "url": "https://it.wikipedia.org/wiki?curid=4349461", "title": "Linea Kintetsu Tawaramoto", "text": "La \u00e8 una linea ferroviaria regionale gestita dalle Ferrovie Kintetsu situata nella prefettura di Nara, in Giappone, che collega la cittadine di Tawaramoto e \u014cji. La linea \u00e8 interamente a binario singolo ed \u00e8 elettrificata a corrente continua, ha un interesse di tipo locale ed \u00e8 scollegata dal resto della rete. Tuttavia i capolinea permettono l'interscambio con altre linee Kintetsu."}
{"id": "4349472", "revid": "123453742", "url": "https://it.wikipedia.org/wiki?curid=4349472", "title": "Menace Beach", "text": "Menace Beach \u00e8 un videogioco a piattaforme sviluppato da Color Dreams per NES e pubblicato nel 1990.\nModalit\u00e0 di gioco.\nIl giocatore controlla uno skater senza nome la cui fidanzata, Bunny, \u00e8 stata rapita da Demon Dan. L'eroe deve salvarla, con l'aiuto del suo skateboard e di tutto ci\u00f2 che pu\u00f2 trovare: bombe, rane e bottiglie possono essere usati per superare alcuni ostacoli e per sconfiggere alcuni nemici, tra cui ninja, clown e lavoratori portuali. Alla fine dell'ultimo livello bisogner\u00e0 affrontare Demon Dan. Il gioco \u00e8 stato considerato controverso, perch\u00e9 tra un livello e l'altro i vestiti di Bunny si riducono gradualmente, fino a lasciarla in reggiseno e mutandine.\nAltre versioni.\nNel 1991 una versione modificata venne pubblicata per Famicom sotto il nome . Questa rende il protagonista di sesso femminile e aggiunge delle immagini pornografiche che vengono mostrate tra un livello e l'altro. Nonostante la principessa Peach appaia nella copertina ella non \u00e8 inserita nel gioco.\nNel 1995 un'altra versione modificata venne pubblicata con il nome \"Sunday Funday\". Questo fu anche l'ultimo gioco in assoluto a venire pubblicato per NES in occidente."}
{"id": "4349477", "revid": "332944", "url": "https://it.wikipedia.org/wiki?curid=4349477", "title": "Combin de Valsorey", "text": ""}
{"id": "4349484", "revid": "729019", "url": "https://it.wikipedia.org/wiki?curid=4349484", "title": "Hauptbahnhof S\u00fcd (metropolitana di Amburgo)", "text": "Hauptbahnhof S\u00fcd \u00e8 una fermata della metropolitana di Amburgo, sulla linea U1 e U3. Essa \u00e8 collegata alla stazione Centrale di Amburgo e alla fermata Hauptbahnhof Nord, sulle linee U2 e U4, stazione Centrale di Amburgo."}
{"id": "4349491", "revid": "729019", "url": "https://it.wikipedia.org/wiki?curid=4349491", "title": "Stazione di Taihei", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349499", "revid": "729019", "url": "https://it.wikipedia.org/wiki?curid=4349499", "title": "Stazione di Yurigahara", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349500", "revid": "466539", "url": "https://it.wikipedia.org/wiki?curid=4349500", "title": "Mistresses - Amanti", "text": "Mistresses - Amanti (\"Mistresses\") \u00e8 una serie televisiva statunitense creata da K.J. Steinberg per la ABC, la cui prima stagione \u00e8 stata trasmessa in prima visione assoluta sul canale polacco Fox Life dal 5 marzo al 28 maggio 2013. Negli Stati Uniti, la prima stagione della serie viene invece trasmessa sulla ABC dal successivo 3 giugno.\nIn Italia, la prima stagione della serie \u00e8 andata in onda dal 10 settembre al 26 novembre 2013 in prima visione su Fox Life, canale satellitare a pagamento della piattaforma Sky, la seconda e la terza stagione sono state trasmesse in chiaro da Rai 4 a partire dal 4 luglio 2017, mentre la quarta e ultima stagione \u00e8 stata trasmessa su Fox Life dal 25 gennaio al 9 febbraio 2018.\nLa serie si basa sull'omonima serie britannica creata da S.J. Clarkson.\nTrama.\nLa serie segue le vicende di quattro amiche e dei loro coinvolgimenti in una serie di relazioni illecite e complesse.\nProduzione.\nNel febbraio 2012, ABC diede il via libera alla produzione di \"Mistresses\", ordinando direttamente un'intera prima stagione, la cui messa in onda venne programmata per l'estate dell'anno seguente Si tratta del secondo tentativo da parte di un network statunitense di realizzare un remake della serie britannica \"Amanti\". Prima di ABC, gi\u00e0 nel 2008 la rete via cavo Lifetime aveva infatti avviato lo sviluppo di un omonimo potenziale remake della serie britannica; il progetto, che vedeva nel cast anche la presenza di Rochelle Aytes, interprete di April Malloy nel remake della ABC, si ferm\u00f2 tuttavia dopo la produzione del pilot.\nLa serie viene rinnovata nel 2013 per una seconda stagione, andata in onda dal 2014.\nLa serie \u00e8 stata rinnovata per una terza stagione.\nIl 25 settembre 2015, viene rinnovata per la quarta stagione, composta da 14 episodi, uno in pi\u00f9 rispetto alle stagioni precedenti. Jennifer Esposito lascia la serie dopo una sola stagione.\nIl 9 settembre 2016 la serie viene cancellata dopo quattro stagioni."}
{"id": "4349501", "revid": "729019", "url": "https://it.wikipedia.org/wiki?curid=4349501", "title": "Gruppo Stieler", "text": "Il gruppo Stieler (in lingua tedesca \"Stieler-Gruppe\") fu la prima organizzazione terroristica irredenta attiva in Alto Adige nel secondo dopoguerra. Essa prende il nome da Hans Stieler, il capo dell'organizzazione. Il gruppo fu attivo tra il 1956 e il 1957.\nIl gruppo.\nAd eccezione di un insegnante elementare, l'ultrasessantenne Johann Mittermaier, i membri del gruppo erano operai o contadini tra i venti e i quarant'anni, residenti fra Bolzano, Merano e Bressanone.\nHans Stieler era tipografo presso il quotidiano di lingua tedesca \"Dolomiten\". Egli coordin\u00f2 le azioni del gruppo, aiutato dai fratelli Josef ed Anton, e prese contatti con associazioni irredentistische austriache (tra cui il \"Bergisel-Bund\"). Dall'Austria si procur\u00f2 anche il materiale esplosivo destinato agli attentati.\nGli attentati.\nIl primo attentato ebbe luogo il 20 settembre 1956 in localit\u00e0 Settequerce di Terlano verso le 23:30. I dinamitardi fecero esplodere una carica di esplosivo a ridosso di un capannone della Caserma Huber. A causa dell'esplosione i vetri delle finestre dell'edificio vennero infranti e un muro danneggiato.\nIl 6 ottobre 1956 verso le 21:30 esplose un'altra carica di dinamite sistemata ai piedi di una porta di accesso all'oratorio don Bosco di Bressanone, dove si sarebbe dovuto tenere un congresso della Democrazia Cristiana altoatesina. Si scardin\u00f2 la porta ed alcuni vetri andarono in frantumi.\nIl 27 ottobre 1956 venne rinvenuta una carica di esplosivo in un involucro sistemato sotto il sedile di una carrozza passeggeri di un treno proveniente da Innsbruck.\nII 2 novembre 1956 un altro ordigno venne rinvenuto su un treno proveniente dall'Austria alla stazione di Vipiteno.\nIl 4 dicembre 1956, mentre gli operai che lavoravano alla costruzione della centrale di Santa Valburga d'Ultimo stavano festeggiando la ricorrenza di Santa Barbara con spari di mortaretti, esplosero quattro cariche di dinamite collocate sotto quattro pali di sostegno della linea elettrica. I macchinari del cantiere e le pompe idrovore sistemate nella galleria rimasero fermi per alcuni giorni.\nIl 14 gennaio 1957 verso le 21:00, nella zona di Varna, alcune cariche di esplosivo provocarono l'abbattimento del traliccio di sostegno di una linea conduzione dell'energia elettrica. L'incidente interruppe il traffico sulla ferrovia del Brennero.\nIl 17 gennaio 1957 alle 0:30 un ordigno scoppi\u00f2 a Cardano, frazione di Cornedo all'Isarco, sulla ferrovia del Brennero, causando un affossamento della massicciata, il sollevamento dei binari di tre centimetri e l'incrinatura della rotaia esterna. Manc\u00f2 poco che si arrivasse a un disastro ferroviario.\nLe condanne.\nI membri del Gruppo Stieler furono assicurati alla giustizia italiani e condannati, seppure a pene relativamente lievi. Il 9 agosto 1962 la Suprema Corte di Cassazione conferm\u00f2 la sentenza emessa il 1\u00ba dicembre 1960 dalla Corte d'Assise d'Appello di Bologna nei confronti degli otto dinamitardi altoatesini imputati.\nData la revoca della condizionale per reati precedenti, il trentaquattrenne Hans Stieler dovette scontare quattro anni e otto mesi di reclusione pi\u00f9 due anni di libert\u00e0 vigilata per associazione a delinquere.\nIl venticinquenne Anton Wenger di Terlano fu condannato a una pena di due anni e quattro mesi di reclusione e dieci giorni di arresto pi\u00f9 due anni di libert\u00e0 vigilata per associazione a delinquere.\nIl trentaquattrenne Anton Gritsch di Merano fu condannato a un anno e quattro mesi di reclusione pi\u00f9 due anni di libert\u00e0 vigilata per associazione a delinquere.\nIl trentenne Rudolf G\u00f6ller di Bolzano dovette scontare tre anni e quattro mesi di reclusione e dieci giorni di arresto pi\u00f9 due anni di libert\u00e0 vigilata per associazione a delinquere.\nIl sessantatreenne Johann Mittermaier di Bressanone fu condannato un anno e quattro mesi pi\u00f9 due anni di libert\u00e0 vigilata per associazione a delinquere.\nIl trentunenne Rudolf Ploner di Naz-Sciaves dovette scontare due anni e dieci mesi di reclusione.\nRispetto al reato di detenzione abusiva di armi sia Wenger sia G\u00f6ller furono amnistiati.\nKarl Lun di Bolzano e Karl Recla di Bressanone furono condannati a due anni di libert\u00e0 vigilata per associazione a delinquere."}
{"id": "4349507", "revid": "1865216", "url": "https://it.wikipedia.org/wiki?curid=4349507", "title": "Louis Pierre Louvel", "text": "L'assassinio del duca di Berry.\nLa notte tra il 13 e il 14 febbraio 1820, il duca di Berry, figlio cadetto del conte d'Artois, il futuro Carlo X, si trovava all'Op\u00e9ra de la rue de Richelieu, insieme alla sua sposa, Carolina, allora incinta del loro secondogenito. Durante l'intervallo, dopo avere accompagnato Carolina alla carrozza, il principe, senza mantello n\u00e9 cappello e quindi facilmente riconoscibile, si rincammin\u00f2 a piedi verso l'entrata dal teatro e un uomo, apparso dal nulla davanti alla carrozza, lo pugnal\u00f2 al petto con il punteruolo da sellaio. Inizialmente, il duca di Berry pens\u00f2 di avere ricevuto un pugno ma, toccandosi e vedendo il sangue, cap\u00ec di essere stato pugnalato ed esclam\u00f2 a voce alta: \u00abAh! \u00c8 un pugnale, sono morto!\u00bb.\nL'agonia del duca di Berry, sotto gli occhi della corte, riunitasi al suo capezzale, dur\u00f2 tutta la notte e lasci\u00f2 una traccia profonda nei pi\u00f9 fedeli legittimisti. Senza avere perduto conoscenza, il principe si lamentava che la morte fosse \u00abcos\u00ec lenta a venire\u00bb e domandava ripetutamente \u00abgrazia, grazie per l'uomo\u00bb che lo aveva colpito, pentendosi di morire per mano di un francese. Mor\u00ec alle sei e trenta del mattino del 14 febbraio. Il giorno stesso, il prefetto di Parigi, Jules Angl\u00e8s, promulg\u00f2 un'ordinanza che annull\u00f2 i festeggiamenti di Carnevale previsti per quel giorno e il giorno successivo.\nI motivi dell'assassinio.\nLouvel fu arrestato e interrogato la notte stessa dell'omicidio. Senza mostrare emozioni particolari, disse di avere agito da solo, dopo avere meditato su quel progetto per anni, e addusse la sua forte fede anti-monarchica come causa. Si dichiar\u00f2 fervente ammiratore di Napoleone Bonaparte, che aveva seguito nel suo esilio all'isola d'Elba, e disse che voleva vendicare l'invasione straniera della Francia. Sottoline\u00f2 di non avere nessun sentimento d'inimicizia personale verso il duca di Berry, ma che il suo scopo era quello di \u00abestirpare il ceppo\u00bb dei Borboni. Al momento dell'attentato, infatti, la dinastia non aveva nessun erede diretto: Luigi XVIII era senza figli, mentre dei due figli del futuro Carlo X, il primo, il duca d'Angoul\u00eame, non aveva figli, mentre il duca di Berry aveva soltanto una figlia femmina.\nLouvel dichiar\u00f2 che aveva tentato un simile gesto a Calais, nel 1814, quando Luigi XVIII si apprestava a sbarcare in Francia, dopo l'esilio di Napoleone. Durante il suo processo afferm\u00f2: \u00abQualunque francese che abbia portato un giorno le armi contro la loro patria perde per sempre i suoi diritti di cittadino francese; i Borboni non hanno il diritto di rientrare in Francia e soprattutto di regnarvici. Luigi XVI \u00e8 stato giustiziato legalmente e giustamente per volont\u00e0 dell'intera Nazione; la Nazione sar\u00e0 disonorata se la si lascer\u00e0 governare da questa razza di traditori\u00bb.\nPer il resto, non \u00e8 dato sapere granch\u00e9 sulla persona e la personalit\u00e0 di Louvel. Chateaubriand, nelle sue \"Memorie d'oltretomba\", scrisse: \u00abLouvel era un giovane uomo dalla figura sporca e subdola, come se ne vedono a migliaia per le strade di Parigi. Aveva il grugno, sembrava scontroso e solitario. Probabilmente Louvel non faceva parte di alcuna societ\u00e0, era parte di una setta non di un complotto, apparteneva a una di quelle congiure di idee, delle quali i membri si possono talvolta riunire, ma che agiscono spesso uno ad uno, secondo il loro impulso individuale. Il suo cervello nutriva un solo pensiero, come un cuore di abbevera di una sola passione. Il suo atto era conseguenza dei suoi principi: aveva voluto uccidere la razza intera in un sol colpo\u00bb.\nLouvel fu condannato a morte e giustiziato con la ghigliottina il 7 giugno 1820. Pochi mesi dopo, Carolina di Berry, vedova del principe, dette alla luce un figlio. Il 29 settembre 1820, nacque il duca di Bordeaux, soprannominato il \"figlio del miracolo\", e futuro Enrico V per il legittimisti.\nIl pugnale usato da Louvel, un punteruolo di 25 centimetri, \u00e8 conservato oggi agli Archivi nazionali.\nL'Opera di rue de Richelieu fu rasa al suolo per distruggere il luogo del delitto, in ossequio alla tradizione secondo la quale ove sgorgava sangue reale e veniva commesso un regicidio nessuno poteva vivere. La principale conseguenza politica del delitto fu la caduta del ministro di polizia \u00c9lie Decazes e una svolta a destra, in senso reazionario, del governo del duca di Richelieu. Nonostante i partiti di sinistra si fossero dimostrati del tutto estranei alla vicenda, Luigi XVIII, che fino ad allora si era mantenuto sostanzialmente neutrale, si avvicin\u00f2 agli ultrarealisti reazionari: tale cambiamento politico fu la causa scatenante della Rivoluzione di Luglio."}
{"id": "4349508", "revid": "729019", "url": "https://it.wikipedia.org/wiki?curid=4349508", "title": "M\u00f6nckebergstra\u00dfe (metropolitana di Amburgo)", "text": "M\u00f6nckebergstra\u00dfe \u00e8 una fermata della metropolitana di Amburgo, sulla linea U3."}
{"id": "4349509", "revid": "729019", "url": "https://it.wikipedia.org/wiki?curid=4349509", "title": "Stazione di Shinoro", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349511", "revid": "729019", "url": "https://it.wikipedia.org/wiki?curid=4349511", "title": "Stazione di Takuhoku", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349513", "revid": "287204", "url": "https://it.wikipedia.org/wiki?curid=4349513", "title": "El paso del Ebro", "text": "El Paso del Ebro \u00e8 un canto antifascista della guerra civile spagnola, sovente pi\u00f9 noto come \"Ay Carmela!\". Era diffuso perlopi\u00f9 fra formazioni comuniste e socialiste.\nLa canzone deriva da un riadattamento di un inno composto nel 1808, in occasione della Guerra d'indipendenza spagnola, ed \u00e8 conosciuta anche con altri titoli e altre versioni di testo come \"El Ej\u00e9rcito del Ebro\", \"Viva la Quince Brigada\", ma appunto soprattutto come \"\u00a1Ay, Carmela!\"; in una variante diffusa fra la 15\u00aa Brigata Internazionale nota come \"\u00a1Ay, Manuela!\".\nTesto.\nEsistono varie versioni del testo. Fra i passi pi\u00f9 ricorrenti si citano i seguenti."}
{"id": "4349514", "revid": "729019", "url": "https://it.wikipedia.org/wiki?curid=4349514", "title": "Stazione di Ainosato-Ky\u014dikudai", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349516", "revid": "47767", "url": "https://it.wikipedia.org/wiki?curid=4349516", "title": "Zaffira", "text": ""}
{"id": "4349523", "revid": "729019", "url": "https://it.wikipedia.org/wiki?curid=4349523", "title": "Stazione di Ainosato-K\u014den", "text": "La \u00e8 una stazione ferroviaria della citt\u00e0 di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349524", "revid": "729019", "url": "https://it.wikipedia.org/wiki?curid=4349524", "title": "Stazione di Ishikari-Futomi", "text": "La \u00e8 una stazione ferroviaria della cittadina di T\u014dbetsu, nella periferia di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349526", "revid": "124123", "url": "https://it.wikipedia.org/wiki?curid=4349526", "title": "Amos Arthur Heller", "text": "Biografia.\nHeller fu uno dei collezionisti pi\u00f9 prolifici fra quelli occidentali dal 1892 fino al 1940.\nMentre risiedeva a Los Gatos (California), a sud di San Francisco, dal 1904 al 1908, Heller raccolse estensivamente campioni in California centrale.\nInoltre, fu in grado di comporre un'impressionante collezione con campioni del Portorico.\nNel 1913, Heller si trasfer\u00ec a Chico (California), ove insegn\u00f2 alla scuola superiore locale, pur continuando a raccogliere campioni botanici\nIl suo primo erbario, composto da oltre 10000 fogli, \u00e8 conservato al Brooklyn Botanical Garden, mentre il suo secondo erbario e la sua biblioteca si trovano presso la Universit\u00e0 di Washington, a Seattle.\nPresso l'Universit\u00e0 di Washington, sono ospitati gli itinerari di raccolta delle piante del Portorico (1900 e 1902-1903) di Heller, che hanno ampia utilit\u00e0 per lo studio storico delle piante minacciate."}
{"id": "4349527", "revid": "729019", "url": "https://it.wikipedia.org/wiki?curid=4349527", "title": "Stazione di Ishikari-T\u014dbetsu", "text": "La \u00e8 una stazione ferroviaria della cittadina di T\u014dbetsu, nella periferia di Sapporo situata sulla linea Sassh\u014d. Dal 2012 la stazione fa parte della tratta elettrificata della linea.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349539", "revid": "287204", "url": "https://it.wikipedia.org/wiki?curid=4349539", "title": "Brookfield Zoo", "text": "Il Brookfield Zoo \u00e8 un parco zoologico situato nel sobborgo di Chicago di Brookfield, inaugurato il 1\u00ba luglio del 1934, guadagnandosi subito il riconoscimento internazionale per l'utilizzo di fossati, per dividere il pubblico dagli animali, al posto delle gabbie.\nLo zoo si estende per una superficie di circa 87 ettari, ospitando circa 450 diverse specie animali. Questo zoo \u00e8 stato il primo, negli Stati Uniti ad ospitare esemplari di Panda Gigante; uno dei quali (Su Lin) \u00e8 ora esposto in un diorama al Field Museum. Nel 1960, il Brookfield Zoo, ha costruito la prima esposizione di delfini degli Stati Uniti interamente al coperto; nel 1980, lo zoo ha introdotto la sezione \"Tropic World\", la prima riproduzione di foresta pluviale interamente al coperto e allora la pi\u00f9 grande esibizione zoologica al coperto del mondo. Lo Zoo \u00e8 di propriet\u00e0 del Cook County Forest Preserve District ed \u00e8 gestito dalla Societ\u00e0 Zoologica di Chicago, che tra l'altro finanzia progetti di tutela ambientali a livello mondiale.\nStoria.\nNel 1919, Edith Rockefeller McCormick don\u00f2 alla Cook County Forest Preserve District la propriet\u00e0 che aveva ricevuto dal padre come regalo di nozze, per la creazione di un parco zoologico. Il distretto vi aggiunse quindi 400\u00a0000 metri quadrati e nel 1920 fu fondata la Societ\u00e0 Zoologica di Chicago (Chicago Zoological Society). I lavori di costruzione non iniziarono sino al 1926 e proseguirono a rilento a causa della grande depressione; riprendendo con vigore verso alla fine del 1931 fino a quando nel 1\u00ba luglio 1934 fu aperto. Alla fine di quello stesso anno i visitatori arrivarono ad oltre un milione, raggiungendo i quattro milioni solo due anni dopo.\nNel 1950 vi fu aggiunto uno studio veterinario, lo \"Zoo dei bambini\" e la famosa fontana centrale. Negli anni sessanta lo zoo ha attraversato un momento di profonda crisi che venne superata grazie ad un prestito obbligazionario di grandi proporzioni da parte del \"Forest Preserve District\" che lo ha rilanciato facendolo diventare uno dei pi\u00f9 importanti degli Stati Uniti. Tra il 1982 e il 1984 venne aperta in tre fasi (Sud America; Asia e Africa) la sezione Tropic World su progetto dell'architetto francese Pierre Venoa.\nNel corso del XXI secolo lo zoo ha conosciuto una grande crescita, che ha portato alla costruzione di un habitat per i lupi, nuovi ristoranti e la pi\u00f9 grande giostra mai restaurata ed intagliata a mano dell'America. Nel 2010 fu inaugurato il nuova habitat per gli orsi. Alcuni degli edifici gi\u00e0 presenti furono reimpostati in zone di \"immersione\" in diversi ambienti come: Il deserto Nord-Africano, la savana, l'Australia e la foresta pluviale."}
{"id": "4349540", "revid": "1543377", "url": "https://it.wikipedia.org/wiki?curid=4349540", "title": "Census County Division", "text": "Con Census County Division (in breve CCD), secondo la definizione data dallo United States Census Bureau, si intende una primaria divisione amministrativa di una contea statunitense (o di un suo equivalente) avente finalit\u00e0 esclusivamente statistiche. In pratica, negli stati nei quali non \u00e8 stata attivata la suddivisione in Divisioni civili minori (MCD), l'ufficio statistico statunitense ha imposto comunque la creazione di entit\u00e0 che realizzassero una proporzionata suddivisione dei territori delle contee.\nNel censimento del 2010 sono rimasti 21 stati a servirsi di questi enti, contro i 22 dell'ultimo censimento. Nel 2008, infatti, il Tennessee ha convertito le proprie \"Census county divisions\" in Divisioni civili minori.\nGli stati con CCD sono: Alabama, Arizona, California, Carolina del Sud, Colorado, Delaware, Florida, Georgia, Hawaii, Idaho, Kentucky, Montana, Nevada, Nuovo Messico, Oklahoma, Oregon, Tennessee, Texas, Utah, Washington, Wyoming."}
{"id": "4349543", "revid": "729019", "url": "https://it.wikipedia.org/wiki?curid=4349543", "title": "Stazione di Hokkaid\u014d-Iry\u014ddaigaku", "text": "La \u00e8 una stazione ferroviaria della cittadina di T\u014dbetsu, nella periferia di Sapporo situata sulla linea Sassh\u014d. Dal 2012 la stazione fa parte della tratta elettrificata della linea, ed \u00e8 il suo capolinea, essendo la stazione pi\u00f9 a nord nell'area metropolitana di Sapporo. Oltre questa stazione la linea diventa a trazione termica.\nStruttura.\nLa stazione \u00e8 dotata di due banchine laterali che servono 2 binari."}
{"id": "4349544", "revid": "438678", "url": "https://it.wikipedia.org/wiki?curid=4349544", "title": "Distribuzione F di Snedecor", "text": ""}
{"id": "4349546", "revid": "790618", "url": "https://it.wikipedia.org/wiki?curid=4349546", "title": "Ay, Carmela", "text": ""}
{"id": "4349547", "revid": "790618", "url": "https://it.wikipedia.org/wiki?curid=4349547", "title": "Ay, Manuela", "text": ""}
{"id": "4349548", "revid": "790618", "url": "https://it.wikipedia.org/wiki?curid=4349548", "title": "El Ej\u00e9rcito del Ebro", "text": ""}
{"id": "4349549", "revid": "790618", "url": "https://it.wikipedia.org/wiki?curid=4349549", "title": "Viva la Quince Brigada", "text": ""}
{"id": "4349556", "revid": "1305772", "url": "https://it.wikipedia.org/wiki?curid=4349556", "title": "Circuito Orpheum", "text": "Il Circuito Orpheum (in inglese \"Orpheum Circuit\") \u00e8 stata una catena di teatri e di sale cinematografiche. Fu fondata nel 1886 ed oper\u00f2 fino al 1927 quando venne assorbita dalla catena \"Keith-Albee\". In seguito divenne parte della RKO Pictures corporation.\nStoria.\nIl \"Circuito Orpheum\" ebbe inizio quando un impresario teatrale specializzato nel genere \"vaudeville\" di nome \"Gustav Walter\" apr\u00ec l'Orpheum opera House nel 1886 a San Francisco. Questo primo teatro poteva ospitare 3500 spettatori e divenne immediatamente il teatro pi\u00f9 popolare di San Francisco. A seguito di questo successo Walter apr\u00ec altri teatri Orpheum a Los Angeles ed a Sacramento.\nMolti teatri come Il teatro Orpheum di Los Angeles costruito nel 1926 sono tuttora in attivit\u00e0."}
{"id": "4349559", "revid": "599013", "url": "https://it.wikipedia.org/wiki?curid=4349559", "title": "The Last Straw", "text": ""}
{"id": "4349562", "revid": "1782831", "url": "https://it.wikipedia.org/wiki?curid=4349562", "title": "Coro da stadio", "text": "I cori da stadio sono i canti e gli slogan che vengono intonati coralmente dai tifosi delle squadre di calcio, o di altri sport di squadra, in occasione di incontri ed eventi agonistici, sia dentro sia fuori dallo stadio, durante lo svolgimento delle partite, ma anche prima dell'inizio dell'incontro e talvolta dopo la sua conclusione. I cori possono accompagnare lo svolgimento vero e proprio delle azioni, oppure riempire le pause tra i tempi di gioco o le interruzioni regolamentari che scandiscono i diversi tempi di cui si compone un incontro. L'innesco di un coro non \u00e8 un evento eterodiretto, ma il frutto di un comportamento emergente e spontaneo: in principio, infatti, il canto viene di solito intonato da un solo tifoso, o da un piccolo gruppo di persone; in un secondo momento, il canto viene raccolto da altri per poi propagarsi, fino a impegnare ampi settori delle gradinate, trasformandosi in coro o in un vero e proprio boato.\nFunzioni.\nLe esplosioni di cori e canti, insieme alle bordate di fischi, alle coreografie, ai boati di gioia, disappunto, o disperazione, costituiscono uno degli ingredienti fondamentali che compongono quel fenomeno sociale di ritualit\u00e0 collettiva che va in scena in occasione delle partite e attraverso il quale si d\u00e0 espressione e sfogo a \u00abemozioni, gioie, dolori, rabbie e frustrazioni\u00bb. Un rito catartico in cui entrano in gioco valori e sentimenti che danno senso all'appartenenza comunitaria e attraverso il quale si \u00abd\u00e0 vita, domenica dopo domenica, [...] all'epopea della propria comunit\u00e0, all'esaltazione dell'atto collettivo, da cui emergono spontaneamente forze ancestrali, mitiche, che si fanno energia e pathos comune\u00bb, in un clima che pu\u00f2 indurre il singolo a sentirsi partecipe di uno stato vicino a una \"trance collettiva\".\nGenere musicale.\nI cori sono inventati dagli stessi tifosi e sono spesso il frutto di adattamenti di canzoni o motivi musicali famosi. A volte, invece, non si possono definire come veri e propri canti, ma sono una sorta di slogan accompagnati da un ritmico battere di mani, scanditi nella maniera ritmata che si incontra nell'ascolto di slogan politici e sindacali intonati durante le manifestazioni pubbliche.\nSi tratta di creazioni musicali pi\u00f9 o meno spontanee, classificabili alla stregua di un genere musicale di estrazione popolare. Poich\u00e9, normalmente, i cori non sono oggetto di pubblicazione musicale, essi si tramandano, perpetuano, ed evolvono, soprattutto facendo affidamento sui meccanismi della tradizione orale. La loro popolarit\u00e0 pu\u00f2 essere pi\u00f9 o meno duratura: alcuni di essi risalgono indietro fino all'epoca stessa di costituzione della squadra.\nFonti di ispirazione musicale.\nL'origine delle melodie pu\u00f2 essere la pi\u00f9 varia. A volte, per esempio, i canti attingono a brani celebri della musica classica, della tradizione operistica o del jazz. Altre volte, invece, le musiche sono prese in prestito da inni di varia natura, o dal repertorio spiritual, o da canzoni popolari. Fonti di ispirazione vengono fornite spesso dal mondo della musica pop e dalla musica leggera. Non mancano casi di creazioni derivate da cori o inni politici.\nObiettivi dei cori.\nIl fenomeno musicale dei cori da stadio interessa diverse culture calcistiche nazionali, seppure con modi e accenti variabili, non solo da paese a paese, ma, spesso, anche da squadra a squadra. I cori possono essere intonati a sostegno della propria squadra o, al contrario, possono avere come bersaglio i tifosi e i calciatori della squadra avversaria: a volte vengono perfino intonati nei confronti di un club diverso dall'avversario del momento, per il solo fatto che esiste, nei suoi confronti, una tradizione di rivalit\u00e0 calcistica. Quando lo scopo \u00e8 colpire l'orgoglio e la reputazione di calciatori e di tifoserie avverse, i cori possono arrivare a veicolare offese ed esprimere insulti anche molto pesanti, fino a trascendere nella discriminazione etnica o razziale.\nCori contro le forze dell'ordine.\nA volte, obiettivi dei cori offensivi sono le forze dell'ordine colpite con slogan che ne offendono l'immagine istituzionale, anche prendendone di mira singoli esponenti dal forte valore simbolico: \u00e8 il caso, ad esempio, in Italia, del vasto repertorio di slogan offensivi, che rimbalzano anche sui graffiti murali, nei confronti della memoria dell'ispettore capo di Polizia Filippo Raciti, ucciso in servizio nel 2007, mentre tentava di sedare i disordini susseguenti al Derby di Sicilia Catania-Palermo. Esistono anche cori che sono rivolti a singole figure di atleti (o a dirigenti della squadra), con un intento che pu\u00f2 essere sia malevolo sia benevolo: quest'ultimo fenomeno, tuttavia, \u00e8 da considerare in declino, dal momento che i meccanismi del calciomercato e la frequente mobilit\u00e0 tra team portano sempre pi\u00f9 alla rarefazione delle figure dei calciatori-bandiera, quelli, cio\u00e8, in grado di interpretare, agli occhi del pubblico, perfino quello avverso, un valore simbolico per un'intera squadra.\nCori razzisti o discriminatori.\nA volte, i cori intonati sulle gradinate mirano a colpire la dignit\u00e0 degli avversari facendo leva su contenuti che implicano feroce discriminazione su basi etniche, religiose, territoriali o razziali. Tali contenuti discriminatori e razzisti, a seconda degli ordinamenti nazionali vigenti nei territori in cui tali comportamenti vengono messi in atto, possono arrivare a integrare varie tra quelle fattispecie di reato la cui \"ratio\" \u00e8 colpire i cosiddetti crimini d'odio: secondo il diritto penale italiano, ad esempio, pu\u00f2 essere configurabile la fattispecie istigazione all'odio razziale, ipotesi di reato introdotta dalla cosiddetta Legge Mancino. I responsabili dei comportamenti illeciti possono essere individuati e identificati dalla magistratura attraverso l'osservazione delle riprese video provenienti dalle videocamere di sorveglianza installate nello stadio o nella struttura sportiva."}
{"id": "4349576", "revid": "287204", "url": "https://it.wikipedia.org/wiki?curid=4349576", "title": "Massacro dei Latini", "text": "Il massacro dei Latini fu un massacro su larga scala dei cittadini cattolici (o \"Latini\") di Costantinopoli, la capitale dell'Impero bizantino, compiuto dalla popolazione cristiana ortodossa della citt\u00e0 nel maggio 1182.\nA quell'epoca i cattolici dominavano i traffici marittimi e il settore finanziario di Costantinopoli. Anche se non sono disponibili dati precisi, il grosso della popolazione latina, stimata in circa 60000 persone, fu spazzato via o costretto a fuggire. La comunit\u00e0 genovese e quella pisana furono le pi\u00f9 colpite, mentre circa 4000 superstiti furono venduti ai Turchi come schiavi.\nIl massacro peggior\u00f2 ulteriormente i rapporti tra la Chiesa cattolica e quella ortodossa e fu seguito da una serie di ostilit\u00e0 tra le due parti.\nContesto.\nSin dal tardo undicesimo secolo mercanti occidentali, provenienti soprattutto da Genova, Venezia e Pisa, avevano iniziato a diffondersi a Oriente. I primi erano stati i veneziani, che si erano assicurati delle vantaggiose concessioni mercantili dall'imperatore bizantino Alessio I Comneno. Estensioni successive di questi privilegi e la debolezza della marina bizantina fecero s\u00ec che Venezia esercitasse di fatto un monopolio sui traffici marittimi dell'Impero, soffocandone l'economia. \nManuele I Comneno, nipote di Alessio I, cominci\u00f2 a ridurre i privilegi di Venezia e concluse accordi commerciali con le rivali Genova, Pisa e Amalfi, nel tentativo di ridurre l'influenza dei veneziani. Gradualmente a tutte e quattro le citt\u00e0 fu consentito di creare dei propri quartieri nella parte settentrionale di Costantinopoli, verso il Corno d'Oro.\nIl predominio dei mercanti italiani caus\u00f2 disordini economici e sociali a Bisanzio: acceler\u00f2 il declino dei mercanti locali indipendenti in favore di grandi esportatori, che si legarono con l'aristocrazia terriera, che a sua volta inizi\u00f2 ad accumulare grandi possedimenti. Questo, insieme all'arroganza percepita degli italiani, caus\u00f2 del risentimento popolare soprattutto da parte delle classi medie e basse, sia nelle campagne che nelle citt\u00e0.\nIl problema fu ulteriormente esasperato dalle differenze religiose dei due schieramenti, che si accusavano reciprocamente di essere scismatici. Gli italiani dimostrarono di essere fuori dal controllo delle autorit\u00e0 imperiali: nel 1162, per esempio, i pisani ed alcuni veneziani saccheggiarono il quartiere genovese, causando parecchi danni alla citt\u00e0. Di conseguenza l'imperatore Manuele espulse i genovesi ed i pisani dalla citt\u00e0, lasciando campo libero ai veneziani per diversi anni.\nTuttavia, nei primi mesi del 1171, quando i veneziani attaccarono il quartiere genovese, distruggendone una buona parte, l'imperatore si vendic\u00f2 ordinando l'arresto in massa di tutti i veneziani sul territorio dell'impero e la confisca dei loro beni. Una seguente spedizione punitiva veneziana nell'Egeo fall\u00ec: un assalto diretto era reso impossibile dalla potenza delle forze bizantine e i veneziani intavolarono delle trattative, che furono rallentate volontariamente dall'imperatore. Mentre i colloqui proseguivano durante l'inverno, la flotta veneziana rimaneva in attesa a Chio, fino a quando lo scoppio di un'epidemia di peste la costrinse alla ritirata. \nVenezia e l'Impero rimasero in guerra, con i veneziani che evitarono prudentemente lo scontro diretto, finanziando rivolte dei serbi, assediando Ancona, l'ultimo caposaldo bizantino in Italia, e stringendo accordi con il normanno Regno di Sicilia. Le relazioni si stabilizzarono solo gradualmente: esistono prove di un trattato nel 1179, ma solo a met\u00e0 del decennio successivo ci fu un totale recupero dei rapporti amichevoli. Nel frattempo, genovesi e pisani approfittarono della guerra con Venezia e si stima che entro il 1180 la popolazione latina a Costantinopoli avesse raggiunto le 60000 unit\u00e0.\nMorte di Manuele I e massacro.\nIn seguito alla morte di Manuele I nel 1180, la sua vedova Maria d'Antiochia fece da reggente per il figlio minorenne Alessio II Comneno. La sua reggenza, nota per i favoritismi ai mercanti occidentali e ai grandi proprietari terrieri, fu rovesciata nell'aprile 1182 da Andronico I Comneno, che fu accolto, al suo ingresso in citt\u00e0, da un'ondata di supporto popolare. Quasi immediatamente i festeggiamenti degenerarono in violenza contro gli odiati latini, e dopo essere entrata nel quartiere latino la folla cominci\u00f2 ad attaccarne gli abitanti.\nMolti avevano previsto gli eventi ed erano scappati via mare. Il massacro fu indiscriminato: non furono risparmiati n\u00e9 donne n\u00e9 bambini, e persino i malati latini che giacevano in ospedale furono assassinati. Case, chiese e istituti di carit\u00e0 furono saccheggiati. Gli uomini di Chiesa cattolici furono particolarmente colpiti e il legato pontificio, il cardinale Giovanni, fu decapitato e la sua testa fu trascinata per le strade attaccata alla coda di un cane.\nNonostante Andronico non avesse tendenze anti-occidentali, lasci\u00f2 che il massacro andasse avanti incontrollato. Qualche anno pi\u00f9 tardi lo stesso Andronico I fu deposto, consegnato alla popolazione di Costantinopoli, torturato e ucciso da soldati latini nei pressi dell'Ippodromo di Costantinopoli.\nConseguenze.\nIl massacro peggior\u00f2 ulteriormente la reputazione dei bizantini in Occidente e, nonostante i trattati commerciali tra Bisanzio e gli stati latini riprendessero presto, l'ostilit\u00e0 latente continu\u00f2 ad esistere, portando ad una catena di ostilit\u00e0 crescenti: nel 1185 una spedizione normanna al comando di Guglielmo II di Sicilia saccheggi\u00f2 Tessalonica, la seconda citt\u00e0 dell'Impero, mentre sia Federico Barbarossa che il suo successore Enrico VI minacciarono di attaccare Costantinopoli. \nIl peggioramento delle relazioni culmin\u00f2 nel brutale sacco di Costantinopoli del 1204 nell'ambito della quarta crociata, che port\u00f2 alla separazione permanente della Chiesa ortodossa da quella cattolica. Il massacro di per s\u00e9, tuttavia, rimase un fatto poco noto, tanto che lo storico cattolico Warren Carrol scrisse che \"gli storici che, eloquenti e indignati - non senza ragione - evocano il sacco di Costantinopoli [...] menzionano raramente, se non mai, il massacro dei latini nel [...] 1182\"."}
{"id": "4349579", "revid": "729019", "url": "https://it.wikipedia.org/wiki?curid=4349579", "title": "Stazione di Wakkanai", "text": "La \u00e8 la principale stazione ferroviaria della citt\u00e0 giapponese di Wakkanai, capolinea settentrionale della linea principale S\u014dya. Allo stesso tempo si tratta della stazione situata pi\u00f9 a nord in tutto il Giappone.\nStruttura.\nLa stazione \u00e8 dotata di un solo binario tronco.\nEspressi limitati.\nWakkanai rappresenta il termine di due treni Espressi Limitati a lunga percorrenza:"}
{"id": "4349588", "revid": "47767", "url": "https://it.wikipedia.org/wiki?curid=4349588", "title": "Randolf", "text": ""}
{"id": "4349589", "revid": "47767", "url": "https://it.wikipedia.org/wiki?curid=4349589", "title": "Ranulfo", "text": ""}
{"id": "4349590", "revid": "47767", "url": "https://it.wikipedia.org/wiki?curid=4349590", "title": "Ranulf", "text": ""}
{"id": "4349591", "revid": "47767", "url": "https://it.wikipedia.org/wiki?curid=4349591", "title": "Ranulph", "text": ""}
{"id": "4349596", "revid": "767487", "url": "https://it.wikipedia.org/wiki?curid=4349596", "title": "Sam Morrow", "text": ""}
{"id": "4349597", "revid": "55123603", "url": "https://it.wikipedia.org/wiki?curid=4349597", "title": "Cori da stadio", "text": ""}
{"id": "4349605", "revid": "196390", "url": "https://it.wikipedia.org/wiki?curid=4349605", "title": "Villaggio Siderurgico di Mongiana", "text": ""}
{"id": "4349608", "revid": "2033069", "url": "https://it.wikipedia.org/wiki?curid=4349608", "title": "Golden Boy (serie televisiva)", "text": "Golden Boy \u00e8 una serie televisiva statunitense creata da Nicholas Wootton per la CBS, trasmessa dal 26 febbraio al 14 maggio 2013. In Italia la serie viene trasmessa in prima visione assoluta su Premium Crime dal 18 settembre 2013, mentre in chiaro durante l'inverno 2015 su TOP Crime.\nTrama.\nLa serie segue la fulminea ascesa di un giovane e ambizioso agente, che passa da poliziotto a detective, diventando il pi\u00f9 giovane capo della polizia di New York a soli 34 anni.\nProduzione.\nIl network CBS ordin\u00f2 ufficialmente la serie durante gli upfront di maggio, per poi trasmetterla in midseason.\nIl 10 maggio 2013, CBS ha cancellato la serie."}
{"id": "4349614", "revid": "486946", "url": "https://it.wikipedia.org/wiki?curid=4349614", "title": "Pane toscano", "text": ""}
{"id": "4349616", "revid": "44876", "url": "https://it.wikipedia.org/wiki?curid=4349616", "title": "Dino Castellano", "text": "Lo storico ufficiale del Bari Calcio, Gianni Antonucci, spiega che il cognome \"Castellana\" o il nome completo \"Donato Castellana\" sono modi errati dei cronisti dell'epoca, di riportare il suo nome. \nSoprannominato e ricordato dopo la morte, come \"Tutuccio\".\nCaratteristiche tecniche.\nEra in grado di effettuare tiri potenti con il piede sinistro.\nCarriera.\nDopo gli esordi con la Pro Italia Taranto ed il servizio militare durante il quale gioca con la Polisportiva Itala di Gradisca (nel 1926), nella stagione 1927-1928 conquista la promozione in Divisione Nazionale con il Bari Football Club (Liberty), trasformatosi nel corso dell'anno in U.S. Bari, disputando 19 partite. Nel 1928-1929 disputa 6 gare in massima serie con la maglia del .\nIn seguito gioca in Seconda Divisione con l'U.S. Gioia del Colle, e in Prima Divisione con Trani ed Akragas; durante la militanza all'Akragas subisce una squalifica a vita, in seguito revocata, a causa di un forte schiaffo dato a un arbitro.\nAgli inizi degli anni cinquanta allena il Pro Gioia nelle serie dilettantistiche regionali. Nella stagione 1950-1951 accede con i gialloneri in Promozione.\nIn seguito viene nominato presidente della stessa societ\u00e0 calcistica Pro Gioia.\nViene insignito del titolo di Cavaliere per i \"meriti sportivi e filantropici\".\nNel 1981, dopo la sua morte, ai Giochi pitici Helicon di Gorizia gli viene riconosciuta la Medaglia di Benemerenza ai Meriti Sportivi."}
{"id": "4349619", "revid": "287451", "url": "https://it.wikipedia.org/wiki?curid=4349619", "title": "Donato Castellano", "text": ""}
{"id": "4349621", "revid": "108590168", "url": "https://it.wikipedia.org/wiki?curid=4349621", "title": "Comuni mercato della provincia di Bolzano", "text": "I comuni mercato della provincia di Bolzano sono i comuni comuni dell'Alto Adige insigniti dello status di \"comune mercato\" (in tedesco \"Marktgemeinde\")."}
{"id": "4349623", "revid": "767487", "url": "https://it.wikipedia.org/wiki?curid=4349623", "title": "Molly of the Mountains", "text": "Molly of the Mountains \u00e8 un cortometraggio muto del 1915 diretto da Charles Swickard.\nProduzione.\nIl film fu prodotto dalla Broncho Film Company. Fu una delle prime regie (la quarta) del regista di origine tedesca. Tra i protagonisti del cortometraggio in due rulli, un giovane Frank Borzage poco pi\u00f9 che ventenne che aveva da poco intrapreso anche la carriera di regista.\nDistribuzione.\nDistribuito dalla Mutual, il film - un cortometraggio in due rulli - usc\u00ec nelle sale cinematografiche degli Stati Uniti il 7 aprile 1915."}
{"id": "4349625", "revid": "599013", "url": "https://it.wikipedia.org/wiki?curid=4349625", "title": "Dante Corengia", "text": "Carriera.\nDopo gli esordi con lo Sport Iris Milan, nella stagione 1926-1927 vince con la Pro Patria il campionato di Prima Divisione Nord conquistando l'accesso alla Divisione Nazionale.\nNegli anni successivi si trasferisce a Bari, dove nella stagione 1927-1928 conquista la promozione in Divisione Nazionale con il Bari Football Club (Liberty), trasformatosi nel corso dell'anno in U.S. Bari, segnando 7 reti in 21 gare. Nel 1928-1929 disputa 29 partite mettendo a segno 6 gol in massima serie con la maglia del .\nIn seguito veste le maglie di Trani, con cui tra le altre disputa 21 gare nel campionato di Prima Divisione 1930-1931 e funge da allenatore-giocatore nella stagione seguente, del Sora e del Bellator Frusino."}
{"id": "4349643", "revid": "767487", "url": "https://it.wikipedia.org/wiki?curid=4349643", "title": "The Raiders (film 1916 Swickard)", "text": "The Raiders \u00e8 un film muto del 1916 diretto da Charles Swickard sotto la supervisione di Thomas H. Ince. Prodotto dalla Kay-Bee Pictures e New York Motion Picture, aveva come interpreti Henry B. Warner, Dorothy Dalton, Henry Belmar, Robert McKim, George Elwell, J. Barney Sherry.\nTrama.\nImpiegato presso Jerrold Burns, un agente di cambio, Scott Wells sente per caso dal suo principale che questi ha in progetto di rovinare il magnate delle ferrovie David Haldeman. Scott cerca allora di avvertire l'industriale del pericolo, ma non ci riesce perch\u00e9, nel frattempo, David Haldeman \u00e8 partito per le vacanze.\nScott decide che l'unica maniera di contrastare i piani di Burns sia quella di batterlo sul terreno borsistico. Ma, per poter agire, ha bisogno di molto denaro che gli viene accordato dalla figlia di Haldeman, Dorothy, di cui ha conquistato la fiducia. Scott impiega tutto il denaro per cercare di battere Burns ma poi scopre che quest'ultimo ha fatto rapire Haldeman. Riesce a salvarlo e a portarlo in Borsa, dove l'industriale riprende in mano la situazione e si salva dai complotti del suo avversario. Alla fine, Scott non ottiene solo la riconoscenza di Haldeman, ma anche la mano di Dorothy.\nProduzione.\nIl film fu prodotto dalla Kay-Bee Pictures e dalla New York Motion Picture\nDistribuzione.\nDistribuito negli Stati Uniti dalla Triangle Distributing, usc\u00ec nelle sale cinematografiche il 27 febbraio 1916. Il copyright del film, richiesto dalla Triangle, fu registrato il 19 aprile 1916 con il numero LU8103.\nNon si conoscono copie ancora esistenti della pellicola che viene considerata presumibilmente perduta."}
{"id": "4349649", "revid": "1305772", "url": "https://it.wikipedia.org/wiki?curid=4349649", "title": "Associazione Sportiva Simmenthal-Monza 1955-1956", "text": "Questa pagina raccoglie le informazioni riguardanti l'Associazione Sportiva Simmenthal-Monza nelle competizioni ufficiali della stagione 1955-1956.\nStagione.\nIl salvataggio in extremis della stagione precedente aveva creato troppi problemi a livello dirigenziale: la triade che gestiva la societ\u00e0 dette le dimissioni e la societ\u00e0 si trovava in passivo di 80 milioni.\nIn molti avevano sempre creduto che l'impegno della Simmenthal per questa stagione fosse limitato a una semplice sponsorizzazione, ma non fu affatto cos\u00ec che andarono le cose.\nGino Alfonso Sada, fondatore della Soc.Anonima Alfonso Sada, entr\u00f2 nel calcio creando nel 1953 il \"Gruppo Sportivo Simmenthal\" affiliandolo alla F.I.G.C. il 12 ottobre iscrivendolo al campionato di Seconda Divisione lombarda lasciando che fosse il figlio Claudio a presiedere il club. A fine stagione per\u00f2 la Simmenthal con un misero 4\u00ba posto non ottenne la promozione in categoria superiore.\nLa stagione successiva la Sanrocchese (nata nel 1945) che con lei divideva il campo di Via Fiume \u00e8 promossa in Promozione Lombarda e dopo 9 anni di attivit\u00e0 ai massimi livelli regionali non ha pi\u00f9 le possibilit\u00e0 finanziarie per continuare. Sada coglie l'occasione al volo; ne acquisisce il titolo sportivo attraverso la fusione e schiera la propria squadra in Promozione. Ma ancora una volta non ottiene il salto di categoria (stavolta in IV Serie). Alfonso Sada (Gino era solo un soprannome) contatta il dirigente dell'A.C. Como Edoardo Bertacchi e gli propone di gestire la Segreteria della Simmenthal-Monza. Sar\u00e0 proprio il \"Cavalier Bertacchi\" il perno del successo nella fusione della Simmenthal di Sada con il Monza.\nAll'inizio, l'ingresso di Sada che pone alla presidenza ancora una volta il figlio Claudio, sembra non andare in porto. La triade non \u00e8 dell'idea di perdere completamente la dirigenza, ma \u00e8 grazie soprattutto il dott. Aurelio Ferrazzi, che con il dott. A. Bosisio, G. Giovenzana e il rag. L. Tarenghi \u00e8 comproprietario statutario del \"pacchetto giocatori\", a convincere gli altri dirigenti ad accettare di andare a comporre la \"commissione di reggenza\" destinata ad affiancare Claudio Sada. L'apporto dei Sada \u00e8 stabilito in 30 milioni di lire e la dirigenza uscente \u00e8 obbligata a ripianare la differenza del deficit 1954-1955, mentre ad accollarsi le spese per la campagna acquisti stagionale avrebbero dovuto essere entrambe le due societ\u00e0.\nLasciato libero l'allenatore della stagione scorsa Carlo Alberto Quario, arriva sulla panchina biancorossa Pietro Rava ex difensore juventino e della nazionale, a cui \u00e8 garantito che avrebbe potuto andare in campo e giocare qualora avessero avuto bisogno di sopperire a una importante defezione in difesa.\nA molti giocatori, a cui all'inizio della stagione si prospettava l'imminente cessione, fu garantita la riconferma a cui vennero affiancati i nuovi Aurelio Milani e Severino Lojodice che risulteranno la migliore scelta stagionale: i migliori cannonieri del campionato sommando da soli 34 reti sulle 44 realizzate.\nOrganigramma societario.\nArea direttiva\nArea tecnica"}
{"id": "4349651", "revid": "1543377", "url": "https://it.wikipedia.org/wiki?curid=4349651", "title": "Coppa Libertadores 2013", "text": "La Copa Libertadores de Am\u00e9rica 2013 (ufficialmente Copa Bridgestone Libertadores de Am\u00e9rica 2013 per ragioni di sponsorizzazione) \u00e8 stata la 54\u00aa edizione della Copa Libertadores, la maggiore competizione internazionale per club organizzata dalla CONMEBOL, la federazione calcistica sudamericana. \u00c8 iniziata il 22 gennaio e si \u00e8 conclusa il 24 luglio. Presero parte 38 club provenienti da 11 paesi: Argentina, Bolivia, Brasile, Cile, Colombia, Ecuador, Paraguay, Per\u00f9, Uruguay, Venezuela e Messico.\nL'Atl\u00e9tico Mineiro di Belo Horizonte ha conquistato per la prima volta la coppa battendo nella doppia finale l'Olimpia di Asunci\u00f3n, ottenendo cos\u00ec anche l'accesso alla Coppa del mondo per club FIFA 2013 e contender\u00e0 la Recopa Sudamericana 2014 al vincitore della Copa Sudamericana 2013.\nSquadre qualificate.\nLe squadre in grassetto accedono direttamente alla fase a gironi.\nDate.\nLe date indicate cadono di mercoled\u00ec, ma le partite potranno essere disputate anche nel giorno precedente e in quello seguente.\nPrimo turno.\nAl primo turno partecipano dodici squadre. Le sei vincitrici del doppio confronto (andata e ritorno) si qualificheranno alla fase a gironi.\nFase a gironi.\nLa fase a gironi \u00e8 iniziata il 12 febbraio e terminer\u00e0 il 17 aprile. Le prime due classificate di ciascun girone si qualificheranno per la fase ad eliminazione diretta.\nFase a eliminazione diretta.\nGli accoppiamenti degli ottavi di finale, sul modello del tabellone tennistico, avvengono in base a una classifica che si basa sul rendimento nella prima fase. La prima squadra della classifica affronter\u00e0 l'ultima, la seconda la penultima, la terza la terzultima, la quarta la quartultima e cos\u00ec via. Le prime di ogni girone del secondo turno sono classificate tra le posizioni 1-8, le seconde tra le posizioni 9-16."}
{"id": "4349652", "revid": "729019", "url": "https://it.wikipedia.org/wiki?curid=4349652", "title": "Antonio Carafa (maresciallo)", "text": "Biografia.\nSestogenito di Marcantonio Carafa (1609-1642) e Maria Tommasina Carafa (i genitori erano cugini primi), nacque poco dopo la morte del padre la cui scomparsa lasci\u00f2 la famiglia in ristrettezze economiche. Trascorse l'infanzia e l'adolescenza a Napoli dedicando agli esercizi fisici molta pi\u00f9 attenzione che non allo studio del latino. Entrato nell'Ordine dei Cavalieri di Malta (23 dicembre 1660), lasci\u00f2 Malta per Vienna nel 1666 ed entr\u00f2 al servizio di Leopoldo I con la raccomandazione di Carlo Carafa della Spina, nunzio apostolico a Vienna e suo parente.\nArruolato come semplice venturiero, si distinse contro i ribelli ungheresi di Imre Th\u00f6k\u00f6ly e 6 dicembre 1672 fu nominato colonnello di un reggimento di corazzieri. L'anno successivo spos\u00f2 Caterina Cardona, una gentildonna spagnola. Il 21 giugno 1682 fu nominato sergente generale di battaglia, nel 1683 fu incaricato da Carlo V di Lorena di proteggere l'avanzata dell'esercito polacco di Giovanni Sobieski che accorreva in difesa di Vienna. Si distinse inoltre nelle campagne contro i Turchi in Ungheria, partecipando all'assedio di Buda nel 1686. I successi, caratterizzati spesso da crimini sanguinari verso la popolazione civile, sono testimoniati dagli avanzamenti di grado e dai riconoscimenti: tenente maresciallo di campo nel settembre del 1685, feldmaresciallo austriaco nel 1688, conte dell'Impero nel 1686, Toson d'oro ottenuto da Carlo II di Spagna nel 1687.\nNel 1691 comand\u00f2 le truppe imperiali in Italia nell'ambito della Guerra dei Nove Anni. Si preoccup\u00f2 innanzitutto di spremere le popolazioni italiane moltiplicando di cinquanta volte i tributi richiesti rispetto a quanto preteso dal marchese Ferdinando degli Obizzi che l'aveva preceduto nell'incarico, minacciando l'invio delle proprie truppe a chi avesse rifiutato di pagare. Le proteste contro il Carafa, rivolte all'imperatore direttamente o attraverso il pontefice, quando non assunsero il carattere di sommovimenti popolari (per esempio, a Castiglione delle Stiviere) sortirono finalmente l'effetto sperato, allorquando Carafa venne richiamato a Vienna nell'aprile del 1692. Si dimetter\u00e0 dall'incarico l'11 gennaio 1693. Chieder\u00e0 in compenso la carica di ambasciatore a Roma, che gli venne concessa da Leopoldo I il 4 febbraio, ma un'improvvisa febbre lo port\u00f2 a morte alla vigilia della sua partenza il 7 marzo 1693."}
{"id": "4349654", "revid": "2008491", "url": "https://it.wikipedia.org/wiki?curid=4349654", "title": "Cicciotella/La marcia dei bambini che vanno a letto", "text": "Cicciotella/La marcia dei bambini che vanno a letto \u00e8 un singolo di Loretta Goggi, pubblicato nel 1979.\nIl brano era la sigla di \"Fantastico Bis\", programma legato alla Lotteria Italia nato da una costola di \"Fantastico\" e trasmesso all'interno di \"Domenica in\", condotto da Pippo Baudo. Il brano \u00e8 stato scritto da Bruno Lauzi su musica e arrangiamento di Pippo Caruso.\nIl disco divenne ben presto un grande successo, toccando la terza posizione dei singoli pi\u00f9 venduti in Italia e risultando il diciassettesimo singolo nella classifica assoluta del 1979, vendendo secondo le certificazioni ufficiali della FIMI, quattrocentomila copie..\n\"La marcia dei bambini che vanno a letto\" \u00e8 il lato B del disco, scritto da Bruno Lauzi, su musica e arrangiamento di Pippo Caruso. Il brano non era tuttavia completamente inedito, perch\u00e9 apparve per la prima volta in una puntata del variet\u00e0 del 1979 Luna Park, ma con un testo diverso, interpretato dal coro di bambini di Renata Cortiglioni..\nSignificato del testo.\nDietro l'apparenza di un testo per bambini, il brano nasconde in realt\u00e0 una metafora, neanche troppo velata, alla crisi energetica e petrolifera del 1979 che si verific\u00f2 a causa del brusco rialzo nel mercato internazionale del prezzo del petrolio a seguito della rivoluzione iraniana del 1979, che caus\u00f2 gravi effetti sull'apparato produttivo del paese dipendente per il 70% dal petrolio e dai suoi derivati. \"Cicciottella\" non \u00e8 altro che la \"Terra\" o l\"'Italia\" stessa, secondo altre interpretazioni, ed i riferimenti alla crisi presenti nel testo sono molteplici, finanche con suggestive e fantasiose soluzioni al risparmio energetico e alla ricerca di fonti autonome alternative per l'Occidente: "}
{"id": "4349659", "revid": "709565", "url": "https://it.wikipedia.org/wiki?curid=4349659", "title": "Portoghese brasiliano", "text": ""}
{"id": "4349664", "revid": "1232412", "url": "https://it.wikipedia.org/wiki?curid=4349664", "title": "Le avventure della dolce Katy/Lo strano mondo di Min\u00f9", "text": "Le avventure della dolce Katy/Lo strano mondo di Min\u00f9 \u00e8 il diciassettesimo singolo di Cristina D'Avena pubblicato nel 1985 e distribuito da C.G.D. Messaggerie Musicali S.p.A. \nI brani.\n\"Le avventure della dolce Katy\" \u00e8 una canzone incisa da Cristina D'Avena scritta da Alessandra Valeri Manera su musica e arrangiamento di Detto Mariano e sigla dell'anime omonimo. La canzone venne successivamente adatta anche in lingua francese tuttavia a causa della mancata trasmissione dell'anime in Francia, questa versione \u00e8 rimasta inedita. \n\"Lo strano mondo di Min\u00f9\" \u00e8 una canzone incisa da Cristina D'Avena scritta da Alessandra Valeri Manera su musica e arrangiamento di Gianfranco Intra e prima sigla dell'anime \"omonimo\". La musica venne utilizzata per la trasmissione tedesca con il titolo \"Frau Pfeffertopf\" con l'adattamento di Michael Kunze e la supervisione musicale di Vincenzo Draghi. Anche questa \u00e8 rimasta inedita.\nPubblicazioni all'interno di album e raccolte.\n\"Le avventure della dolce Katy\" e \"Lo strano mondo di Min\u00f9\" sono state pubblicate all'interno di alcuni album e raccolte della cantante"}
{"id": "4349666", "revid": "120129326", "url": "https://it.wikipedia.org/wiki?curid=4349666", "title": "Patrick Lowie", "text": "Nato a Bruxelles il 21 giugno 1964, Patrick Lowie collabora nel 1985 con Pasquale Polidori alla creazione a Roma dell'associazione culturale Uscita di Sicurezza e dell'omonima rivista, cui faranno seguito solo due numeri e le due piccole ma importanti rassegne \"Filmakers milanesi\", presentata al cinema Farnese il 16 maggio 1986, e \"Prospettive del cinema europeo\" al Novocine i 2/3/4 dicembre dello stesso anno. Realizza nel 1987 un corto-mettraggio in italiano girato a Torvaianica.\nAutore di una decina di libri in lingua francese. Il suo libro pi\u00f9 famoso \"La tentazione del latte e del miele\" \u00e8 stato tradotto in 19 lingue. In quanto editore ha pubblicato libri di giovani talenti italiani nella collana Piola.libri della casa editrice belga Biliki."}
{"id": "4349667", "revid": "585241", "url": "https://it.wikipedia.org/wiki?curid=4349667", "title": "Adam Parvipontanus", "text": ""}
{"id": "4349669", "revid": "738436", "url": "https://it.wikipedia.org/wiki?curid=4349669", "title": "Zeir Anpin", "text": ""}
{"id": "4349673", "revid": "633110", "url": "https://it.wikipedia.org/wiki?curid=4349673", "title": "37 mm Mle 1916 TRP", "text": "Il Canon d'Infanterie de 37\u00a0mm Mod\u00e8le 1916 TRP fu un'arma d'accompagnamento francese sviluppata per l'impiego in trincea durante la prima guerra mondiale. La denominazione indica il calibro in millimetri ed il modello secondo l'anno di introduzione, il 1916; la sigla \"TRP\" sta per \"tir rapide, Puteaux\", ovvero riporta il tipo di funzionamento a tiro rapido e l'arsenale di produzione di Puteaux, nella regione francese dell'\u00cele-de-France.\nStoria.\nPensato per l'appoggio diretto alla fanteria nelle trincee della Grande Guerra, l'obiettivo primario di questo pezzo era la distruzione dei nidi di mitragliatrici, imitando l'efficacia del 3,7 cm Infanteriegesch\u00fctz M.15, prodotto dal 1915, dalla \u0160koda per l'Imperial regio Esercito austro-ungarico. Pure destando perplessit\u00e0 per il calibro ritenuto eccessivamente piccolo, nelle ultime fasi della guerra, caratterizzate da un maggiore dinamismo, si dimostr\u00f2, per la sua maneggevolezza e leggerezza, superiore al mortaio. Venne installato anche sugli aerei da caccia francesi SPAD S.XII, Salmson-Moineau S.M.1 e Beardmore W.B.V. Presso il Regio Esercito italiano venne assegnato, durante la guerra, ai gruppi di artiglieria da montagna, mentre non fu ritenuto soddisfacente nell'assegnazione diretta ai battaglioni di fanteria prevista dall'ordinamento del 1928. Nella prima guerra mondiale fu acquisito anche dall'US Army, mentre negli anni successivi fu acquistato dalla Polonia ed ispir\u00f2 il Type 11 giapponese. Nell'Arm\u00e9e de terre rimase in servizio fino al 1940, quando venne sostituito dal Hotchkiss 25 mm Mle. 1934. Dopo la sconfitta della Francia, i pezzi caduti nelle mani della Wehrmacht furono ridenominati 3.7\u00a0cm IG 152(f).\nTecnica.\nSi tratta di un cannone con canna in acciaio a 12 righe sinistrorse ed affusto a deformazione. L'affusto, anch'esso in acciaio, era costituito da una coda a due cosce divaricabili e montava due ruote per il traino (animale o a mano) e la scudatura per la protezione dei serventi. Rimuovendo le ruote, il pezzo poteva essere messo in batteria sulle due cosce della coda e su un terzo piede posto sotto all'affusto. Per il someggio o il trasporto a spalla era divisibile in tre carichi. Gli organi di mira erano costituiti da un mirino telescopico \"APX\" rimovibile.\nI francesi utilizzarono due tipi di munizioni a cartoccio-proietto: un proiettile in acciaio pieno da 0,56 kg, rivelatosi poco efficace, ed una granata ad alto esplosivo (HE) da 0,45\u00a0kg. Gli americani impiegarono la granata Mark II da 0,67\u00a0kg, caricata con 27,2 grammi di TNT, mentre gli italiani la Cartoccio Granata \"Rimbalzante\" da 0,67\u00a0kg con spoletta a percussione.\nGli addetti al pezzo erano sette: un sottufficiale capopezzo, un puntatore/tiratore, un caricatore, tre portamunizioni ed un conducente del cassone portamunizioni con 192 proiettili in cofani da 16 colpi ciascuno."}
{"id": "4349679", "revid": "738436", "url": "https://it.wikipedia.org/wiki?curid=4349679", "title": "Beit haMiqdash", "text": ""}
{"id": "4349688", "revid": "767487", "url": "https://it.wikipedia.org/wiki?curid=4349688", "title": "Viaggio a titolo privato", "text": "Viaggio a titolo privato (\"Port Djema\") \u00e8 un film del 1997 diretto da Eric Heumann."}
{"id": "4349690", "revid": "767487", "url": "https://it.wikipedia.org/wiki?curid=4349690", "title": "Tai yang you er", "text": "Tai yang you er \u00e8 un film del 1996 diretto da Ho Yim."}
{"id": "4349691", "revid": "834", "url": "https://it.wikipedia.org/wiki?curid=4349691", "title": "Arco di C\u00e1parra", "text": "L'arco di C\u00e1parra \u00e8 un arco onorario romano, risalente alla fine del I secolo o agli inizi del II, e situato a C\u00e1parra (\"Municipium Flavium Caparensis\", presso Oliva de Plasencia nella provincia di C\u00e1ceres della comunit\u00e0 autonoma della Spagna di Estremadura ). \u00c8 un tetrapilo, ovvero un arco quadrifonte con passaggi sui quattro lati.\nDescrizione.\nL'arco, costruito in blocchi di granito locale, sorgeva sulla antica strada romana chiamata \"via Delapidata\" (conosciuta oggi come \"via de la Plata\"), sul decumano massimo, contiguo al foro della citt\u00e0 e ad un complesso termale.\nHa pianta quadrata (8,60 x 7,35 m) e doveva in origine raggiungere un'altezza di pi\u00f9 di 13 m\nSui quattro piloni si conservano lesene corinzie agli angoli e piedritti da cui partono gli archivolti, sorretti da un unico piedistallo. Lo spazio centrale \u00e8 coperto con una volta a crociera.\nSu due dei piedistalli disposti davanti ai piloni su uno dei lati, che dovevano sorreggere statue equestri, si legge un'iscrizione di dedica da parte di Marco Fidio Macer, un importante personaggio locale noto anche da altre iscrizioni, ai genitori e alla moglie."}
{"id": "4349692", "revid": "767487", "url": "https://it.wikipedia.org/wiki?curid=4349692", "title": "Il capitano (film 1991)", "text": "Il capitano \u00e8 un film del 1991 diretto da Jan Troell."}
{"id": "4349694", "revid": "1442080", "url": "https://it.wikipedia.org/wiki?curid=4349694", "title": "Apia International Sydney 2013 - Qualificazioni singolare femminile", "text": "Le qualificazioni del singolare femminile dell'Apia International Sydney 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4349695", "revid": "1543377", "url": "https://it.wikipedia.org/wiki?curid=4349695", "title": "Carlton F. Stewart", "text": "Si \u00e8 laureato nel 1999 in astronomia all'Universit\u00e0 Stephen Austin con una tesi intitolata \"The Photometry and Astrometry of Minor Planets\".\nIl Minor Planet Center gli accredita la scoperta dell'asteroide 36037 Linenschmidt effettuata il 13 agosto 1999 in collaborazione con W. Dan Bruton, suo professore all'universit\u00e0."}
{"id": "4349696", "revid": "767487", "url": "https://it.wikipedia.org/wiki?curid=4349696", "title": "Dante Lodrini", "text": "Carriera.\nCresciuto nell'Inter, in seguito calca i campi della Serie C per diversi anni con le maglie di Rapallo ed Avellino.\nNella stagione 1971-1972 debutta in Serie B disputando 36 gare con il Sorrento, con cui gioca anche il successivo campionato di Serie C. In seguito disputa altre 18 partite tra i cadetti con il Catania.\nPoi gioca nel Messina dove totalizza 29 presenze in Serie C nel Latina in Serie D e chiude la carriera nella Pro Sesto dove inizier\u00e0 la carriera di allenatore."}
{"id": "4349697", "revid": "55126022", "url": "https://it.wikipedia.org/wiki?curid=4349697", "title": "Campanacci", "text": ""}
{"id": "4349698", "revid": "287204", "url": "https://it.wikipedia.org/wiki?curid=4349698", "title": "169078 Chuckshaw", "text": "169078 Chuckshaw \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,6115458\u00a0UA e da un'eccentricit\u00e0 di 0,2004635, inclinata di 14,35680\u00b0 rispetto all'eclittica.\nL'asteroide \u00e8 dedicato allo statunitense Charles Shaw, detto \"Chuck\", direttore della missione STS-125."}
{"id": "4349702", "revid": "599013", "url": "https://it.wikipedia.org/wiki?curid=4349702", "title": "Mikaela Tommy", "text": "Biografia.\nStagioni 2011-2012.\nLa Tommy ha partecipato per la prima volta a competizioni valide ai fini del punteggio FIS l'11 dicembre 2010 a Val Saint-C\u00f4me giungendo 38\u00aa in slalom speciale. L'anno seguente ha debuttato in Nor-Am Cup a Vail, non riuscendo a concludere la seconda manche dello slalom gigante in programma. Si \u00e8 aggiudicata il primo podio in Nor-Am Cup il 10 gennaio 2012 sul tracciato di Panorama, piazzandosi 3\u00aa nel supergigante vinto dalla slovena Ana Kobal davanti alla statunitense Brooke Wales.\nNel 2012 ha partecipato anche ai I Giochi olimpici giovanili invernali di , ottenendo come miglior piazzamento l'11\u00ba posto nel supergigante, e ai Mondiali juniores di Roccaraso, disputati due mesi dopo, non andando oltre il 31\u00ba piazzamento nello slalom gigante.\nStagioni 2013-2021.\nNel 2013, il 26 gennaio ha debuttato in Coppa del Mondo a Maribor, senza concludere lo slalom gigante, e il 4 febbraio ha conquistato la sua prima vittoria in Nor-Am Cup nello slalom gigante di Vail. Ha partecipato anche ai Mondiali juniores del Qu\u00e9bec 2013, vincendo la medaglia di bronzo nella gara a squadre, e a quelli di Jasn\u00e1 2014, senza ottenere piazzamenti di rilievo.\nAi Mondiali di Vail/Beaver Creek 2015, sua prima presenza iridata, \u00e8 stata 22\u00aa nello slalom gigante, mentre a quelli di Sankt Moritz 2017 si \u00e8 classificata 22\u00aa nel supergigante e non ha completato lo slalom gigante, lo slalom speciale e la combinata. Nel 2019 ai Mondiali di \u00c5re \u00e8 stata 26\u00aa nello slalom gigante.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nSG = supergigante\nGS = slalom gigante\nKB = combinata\nSC = supercombinata"}
{"id": "4349703", "revid": "124123", "url": "https://it.wikipedia.org/wiki?curid=4349703", "title": "Ryan M. Williams", "text": "Il Minor Planet Center gli accredita la scoperta dell'asteroide 34611 Nacogdoches effettuata il 25 ottobre 2000 in collaborazione con W. Dan Bruton, suo professore all'Universit\u00e0 Stephen Austin."}
{"id": "4349704", "revid": "287204", "url": "https://it.wikipedia.org/wiki?curid=4349704", "title": "171112 Sickafoose", "text": "171112 Sickafoose \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,8954773\u00a0UA e da un'eccentricit\u00e0 di 0,1041983, inclinata di 1,96589\u00b0 rispetto all'eclittica.\nL'asteroide \u00e8 dedicato a J. Lorin e Tanalynne Sickafoose, genitori dell'autrice della scoperta."}
{"id": "4349705", "revid": "55126499", "url": "https://it.wikipedia.org/wiki?curid=4349705", "title": "Cori dei tifosi", "text": ""}
{"id": "4349706", "revid": "1442080", "url": "https://it.wikipedia.org/wiki?curid=4349706", "title": "Brisbane International 2013 - Doppio maschile", "text": "Il doppio maschile del Brisbane International 2013 \u00e8 stato un torneo di tennis facente parte dell'ATP World Tour 2013.\nI detentori del titolo sono Maks Mirny e Daniel Nestor ma hanno deciso di non prendere parte alla competizione.\nMarcelo Melo e Tommy Robredo hanno sconfitto in finale Eric Butorac e Paul Hanley per 4-6, 6-1, [10-5]."}
{"id": "4349710", "revid": "55126643", "url": "https://it.wikipedia.org/wiki?curid=4349710", "title": "Arbasino", "text": ""}
{"id": "4349719", "revid": "55126797", "url": "https://it.wikipedia.org/wiki?curid=4349719", "title": "Gas lacrimogeni", "text": ""}
{"id": "4349720", "revid": "729019", "url": "https://it.wikipedia.org/wiki?curid=4349720", "title": "Battaglia di Fort Davidson", "text": "La battaglia di Fort Davidson (conosciuta anche come battaglia di Pilot Knob) \u00e8 stata la prima operazione del Raid di Price durante la guerra di secessione americana. La battaglia venne combattuta il 27 settembre nei pressi di Pilot Knob (Missouri) e, sebbene le forze nordiste fossero un decimo di quelle confederate, l'assalto venne respinto.\nNella notte i soldati nordisti riuscirono ad ritirarsi approfittando del buio e l'indomani gli uomini di Price poterono occupare agevolmente il forte. Tuttavia le perdite di uomini e munizioni subite impedirono al comandante sudista di proseguire nel suo progetto di conquistare St. Louis."}
{"id": "4349726", "revid": "339392", "url": "https://it.wikipedia.org/wiki?curid=4349726", "title": "Aermacchi M-311", "text": ""}
{"id": "4349728", "revid": "2048012", "url": "https://it.wikipedia.org/wiki?curid=4349728", "title": "Pietro Derossi", "text": "Biografia.\nNato a Torino nel 1933, si \u00e8 laureato alla Facolt\u00e0 di Architettura del Politecnico di Torino. Professore ordinario di progettazione architettonica alla facolt\u00e0 di Architettura del Politecnico di Milano. Visiting professor all'Architectural School dell'Architectural Association di Londra. Professore a contratto al Pratt Institute e alla Columbia University di New York e della Facolt\u00e0 di Architettura del Politecnico di Losanna. Visiting professor alla Hochsch\u00fcle der K\u00fcnste di Berlino. Responsabile scientifico della XIV Triennale di Milano. Accademico di San Luca dal 1998.\nNel 1994 fond\u00f2 con Paolo e Davide Derossi la Derossi Associati che ha vinto concorsi internazionali (Centro di conservazione e restauro alla Reggia di Venaria, Museo e Palazzo dello Sport a Vercelli, Villaggio olimpico delle Olimpiadi invernali 2006 di Torino, ecc.).\nHa realizzato alcuni oggetti entrati nella storia del design, come il Pratone e la seduta Torneraj (con Giorgio Ceretti e Riccardo Rosso) e Wimbledon (con Ceretti). Torneraj e Pratone fanno anche parte della collezione del MoMA.\nOpere.\nMostre.\nDal 1968 al 2008 ha esposto in alcune delle pi\u00f9 importanti mostre nazionali e internazionali, occupandosi sia di tematiche sia relative alla citt\u00e0, che al design."}
{"id": "4349730", "revid": "287204", "url": "https://it.wikipedia.org/wiki?curid=4349730", "title": "Auk\u0161\u010diausioji lyga 1972", "text": "L'edizione 1972 dell'Auk\u0161\u010diausioji lyga fu la ventottesima come campionato della Repubblica Socialista Sovietica Lituana; il campionato fu vinto dal Nev\u0117\u017eis, giunto al suo 2\u00ba titolo.\nFormula.\nIl numero di squadre scese a 15: al posto delle retrocesse di In\u017einerija Vilnius e Drob\u0117 Kaunas e della rinunciataria Chemikas K\u0117dainiai, furono infatti solo due le neopromosse: Tauras \u0160iauliai e S\u016bduva.\nLe 15 formazioni si incontrarono in gironi di andata e ritorno, per un totale di 28 incontri per squadra. In visto del cambio di formula, non erano previste retrocessioni."}
{"id": "4349738", "revid": "1935652", "url": "https://it.wikipedia.org/wiki?curid=4349738", "title": "Leonardo Fieschi", "text": "Biografia.\nLeonardo Fieschi fu amministratore apostolico di Noli, dal 1303 al 1317, e vescovo di Catania, dal 1304 al 1331. Fu eletto anche arcivescovo di Ravenna, ma non venne confermato dal papa.\nNel 1317 fece costruire il monastero di San Leonardo a Carignano ove stabil\u00ec che potessero essere accolte, senza necessit\u00e0 di dote, fino a 12 monache della famiglia Fieschi. Il monastero fu costruito per ospitare 40 monache e 13 religiosi dell'Ordine Serafico Minoritario."}
{"id": "4349741", "revid": "399", "url": "https://it.wikipedia.org/wiki?curid=4349741", "title": "Il corpo umano", "text": "Il corpo umano \u00e8 il secondo romanzo di Paolo Giordano, pubblicato nel 2012.\nTrama.\nIl romanzo racconta di un plotone di italiani in missione nella valle desertica del Distretto di Gulistan (Afghanistan).\nOgnuno di loro pare si sia lasciato alle spalle un contesto differente ma problematico: una madre apprensiva, una giovane fidanzata, un figlio in arrivo o vari problemi familiari. Il comandante del plotone \u00e8 il maresciallo Antonio Ren\u00e9. I ragazzi vengono destinati ad uno dei luoghi pi\u00f9 pericolosi dell'area del conflitto: la forward operating base (fob) Ice, un territorio isolato dove il caldo e la paura di un attacco nemico imminente accompagnano le giornate dei protagonisti. Il medico del plotone \u00e8 il tenente Alessandro Egitto, deciso a rimanere in Afghanistan per sfuggire ad una situazione familiare che considera pi\u00f9 pericolosa della guerra. I soldati per combattere la noia quotidiana cercano distrazioni di ogni tipo, approfondiscono le amicizie e si lasciano andare a pericolosi scherzi camerateschi. Il giorno in cui sono costretti ad addentrarsi in territorio nemico ognuno di loro deve fare i conti con ci\u00f2 che ha lasciato in sospeso in Italia.\nCritica.\nIl romanzo sembra essere accolto bene dalla stampa, il critico Giovanni Dossini scrive per \"Europa\" parole d'elogio per l'opera preferendola all'opera prima di Giordano: \"La solitudine dei numeri primi\".\nBene ne parla anche Il Sole 24 ore:"}
{"id": "4349751", "revid": "6923", "url": "https://it.wikipedia.org/wiki?curid=4349751", "title": "Inuleae", "text": "Inuleae \u00e8 una trib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae).\nEtimologia.\nIl nome della trib\u00f9 deriva dal suo genere pi\u00f9 importante (\"Inula\" ) che a sua volta potrebbe derivare da un vocabolo latino usato dai Romani per indicare proprio queste piante (Plinio (23 - 79) e Dioscoride (40 - 90) usano questo nome che \u00e8 considerato una corruzione del termine greco \"helenion\"). Altri Autori propongono un'altra etimologia: la derivazione da un vocabolo greco \"en\u00e0ein\" (= purificare) facendo riferimento ovviamente alle presunte propriet\u00e0 mediche della pianta.\nIl nome scientifico di questa trib\u00f9 \u00e8 stato definito per la prima volta dal botanico e naturalista francese Alexandre Henri Gabriel de Cassini (1781 \u2013 1832) nella pubblicazione \"Journal de Physique, de Chemie, d'Histoire Naturelle et des Arts - 88.\" del 1819.\nDescrizione.\nQuesta trib\u00f9 comprende alberi, arbusti, subarbusti ed erbe perenni o annue. Alcune specie si sono adattate ai brevi periodi vegetativi delle zone aride o a sviluppo salino (specie succulente). In questa trib\u00f9 sono comprese specie ermafrodite, monoiche, dioiche oppure ginomonoiche.\nLa parte sotterranea del fusto consiste prevalentemente in rizomi allungati o tuberosi (genere \"Jasonia\"). La parte aerea del fusto pu\u00f2 essere provvista di condotti di resina (generi \"Doellia\", \"Limbarda\", \"Telekia\" e altri) oppure no. Generalmente il floema \u00e8 privo di strati fibrosi; inoltre sono assenti i tessuti latticiferi.\nLe foglie lungo il caule sono disposte in modo alternato o eventualmente subopposto. In alcuni casi si possono trovare raggruppate all'apice dei rami (generi \"Cylindrocline\" e \"Monarrhenus\"), o confinate in una rosetta basale (generi \"Rhodogeron\" e \"Sachsia\"). La lamina pu\u00f2 essere semplice, pennatifida o pennatosetta con bordi interi, seghettati o dentati. La consistenza pu\u00f2 essere carnosa (generi \"Iphiona\" e \"Limbarda\"). Spesso la superficie \u00e8 ghiandolosa e pubescente o ricoperta da peli settati (genere \"Pterocaulon\"). La base della foglia pu\u00f2 essere ristretta o decorrente lungo il picciolo (generi \"Calostephane\", \"Geigeria\", \"Laggera\" e altri).\nLe infiorescenze sono formate da capolini sia solitari che in formazioni corimbose, panicolate o da pi\u00f9 o meno forme da cilindriche sottili a sferiche. I capolini possono essere sia eterogami che omogami con forme sia radiate che discoidi. I capolini sono formati da un involucro composto da squame (o brattee) disposte in modo embricato al cui interno un ricettacolo fa da base ai fiori ligulati periferici o fiori del raggio e ai fiori tubulosi quelli centrali o del disco. I fiori possono essere pi\u00f9 di 100. L'involucro pu\u00f2 essere cilindrico, campanulato o a forma di coppa. Le brattee sono disposte generalmente su pi\u00f9 righe; hanno consistenza erbacea o cartilaginea, ma senza margini ialini; gli stereomi non sono divisi. Il ricettacolo \u00e8 piatto, convesso o concavo; pu\u00f2 essere provvisto di pagliette (a protezione della base dei fiori) o esserne privo (nudo).\nI frutti sono degli acheni con pappo. Gli acheni in genere sono provvisti di 5 fasci vascolari; la forma \u00e8 ellissoide, spiralata o a sezione triangolare, spesso con coste sclerenchimatiche. Talvolta sono presenti dei condotti o delle cavit\u00e0 resinose. La superficie \u00e8 glabra o ricoperta da peli ghiandolari. Nei fiori funzionalmente maschili gli acheni spesso sono molto ridotti. L'epidermide dell'achenio \u00e8 provvista di grandi cristalli di ossalato di calcio, oppure di cristalli simili alla sabbia, oppure ne \u00e8 priva. Gli acheni dei fiori del raggio generalmente sono simili a quelli del disco, qualche volta pi\u00f9 piatti. Il pappo \u00e8 formato setole capillari, o setole capillari miste a piccole squame o larghe squame sole. Qualche volta il pappo ha la forma di una anello o anche \u00e8 assente.\nDistribuzione e habitat.\nL'areale di questa trib\u00f9 \u00e8 principalmente in Eurasia, nell'Africa (est e sud) e in parte nell'America (soprattutto del sud); alcuni generi per\u00f2 hanno una distribuzione mondiale (\"Pluchea\"). Il clima preferito \u00e8 quello caldo.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Inuleae \u00e8 una delle 21 trib\u00f9 della sottofamiglia. La trib\u00f9 Inuleae a sua volta \u00e8 suddivisa in 2 sottotrib\u00f9.\nFilogenesi.\nAll'interno della famiglia Asteraceae, Inuleae \u00e8 descritta nella sottofamiglia Asteroideae. In particolare Inuleae risulta \u201cgruppo fratello\u201d della sottotrib\u00f9 Athroismeae e del gruppo denominato \"Heliantheae alliance\". Recentemente in questa trib\u00f9 \u00e8 stata inclusa la trib\u00f9 Plucheeae che insieme alle Inuleae s.s. formano un clade monofiletico. La monofilia si evidenzia da analisi molecolari di tipo filogenetico.\nAll'interno della trib\u00f9 si individuano quindi due linee monofiletiche, un \u201cgruppo fratello\u201d dell'altra. Una linea corrisponde al nucleo delle Inuleae s.s. (sottotrib\u00f9 Inulinae) con corolle soprattutto di colore giallo, con stili provvisti di peli acuti che terminano sopra la biforcazione e acheni provvisti di un grande cristallo di ossalato di calcio nelle cellule dell'epidermide. L'altra linea (coincidente con la sottotrib\u00f9 Plucheinae) ha corolle con varie tonalit\u00e0 di rosa, malva o porpora, con stigmi ricoperti di peli acuti, ma senza la caratteristica di avere dei grandi cristalli di ossalato nelle cellule dell'epidermide dell'achenio.\nNon tutti i generi di questa trib\u00f9 sono ben definiti. Il genere \"Blumea\" \u00e8 un assemblaggio eterogeneo di specie con caratteristiche (specialmente micromorfologiche) anche molto diverse. Anche il genere \"Pulicaria\" per il momento non \u00e8 considerato monofiletico; generi come \"Jasonia\" e \"Dittrichia\" hanno dimostrato un forte grado di parentela con questo genere. \"Inula\", il genere tipo, non \u00e8 monofiletico com'\u00e8 attualmente circoscritto; probabilmente generi come \"Telekia\", \"Pentanema\", \"Amblyocarpum\" e \"Chrysophthalmum\" sono imparentati con \"Inula\". Anche per i generi \"Pentanema\" e \"Epaltes\" sono stati sollevati dei dubbi sulla loro monofilia. La descrizione delle due specie di \"Adelostifma\" non \u00e8 stata ancora molto approfondita per cui potrebbero rappresentare due generi diversi. Il genere \"Pluchea\" non \u00e8 monofiletico e probabilmente \u00e8 imparentato con i generi \"Coleocoma\" e \"Streptoglossa\" e forse altri generi. Nel genere \"Pseudoblepharispermum\" sono state inserite due rare e poco conosciute specie e probabilmente non sono imparentate tra di loro. Inoltre il genere \"Nanothamnus\" non ha ancora trovato una collocazione precisa nella trib\u00f9.\nLe principali sinapomorfie per questo gruppo sono:\nComposizione della trib\u00f9.\nLa trib\u00f9 comprende 62 generi e circa 683 specie distribuiti su due sottotrib\u00f9: Inulinae con 33 generi e circa 266 specie e Pulcheinae con 29 generi e circa 417 specie.\nIl genere \"Blumeopsis\" con una specie (\"B. falcata\" ) e il genere \"Merrittia\" con una specie (\"M. benguetensis\" ), recentemente sono stati inclusi nel genere \"Blumea\".\nIl genere \"Caesulia\" generalmente viene descritto nella sottotrib\u00f9 Inulinae anche se \u00e8 privo del cristallo di ossalato di calcio nelle cellule dell'epidermide.\nA questo elenco va aggiunto il genere \"incertae sedis\" \"Nanothamnus\" (1 sp.: \"N. sericeus\" ) - Distribuzione: India. I grandi cristalli nell'epidermide dell'achenio suggeriscono una posizione nella trib\u00f9 \"Inuleae\", forse vicino al genere \"Blumea\". Ma altri caratteri come le corolle bilabiate, le antere calcarate e altri ancora rendono incerta la descrizione di questo genere nella presente trib\u00f9.\nFino a poco tempo fa un altro genere (\"Feddea\" (1 sp.: \"F. cubensis\" - Distribuzione: Cuba) era considerato \"incertae sedis\" per questa trib\u00f9. In realt\u00e0 una recente ricerca ha stabilito la descrizione di questa specie in una diversa trib\u00f9 (Feddeeae ).\nChiavi per i generi.\nPer comprendere meglio ed individuare i vari generi della trib\u00f9, l'elenco seguente utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue un gruppo dall'altro)\nSEZIONE A: (sottotrib\u00f9 Inulinae) ogni cellula dell'epidermide dell'achenio contiene un grande cristallo di ossalato di calcio; il colore dei fiori \u00e8 spesso giallo (raramente \u00e8 bianco); i fiori del raggio sono lunghi o corti;\nSEZIONE B: (sottotrib\u00f9 Plucheinae) le cellule dell'epidermide dell'achenio sono prive di gradi cristalli di ossalato di calcio, oppure sono presenti molti piccoli cristalli; il colore dei fiori \u00e8 spesso purpureo, qualche volta giallo o bianco; i capolini sono provvisti o privi dei fiori del raggio;\nIn rete \u00e8 possibile trovare chiavi analitiche specifiche per determinati areali: Bolivia e Cina.\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4349773", "revid": "55128165", "url": "https://it.wikipedia.org/wiki?curid=4349773", "title": "Juan Caramuel", "text": ""}
{"id": "4349775", "revid": "729019", "url": "https://it.wikipedia.org/wiki?curid=4349775", "title": "Radio Acheruntia", "text": "Radio Acheruntia (o AKR) \u00e8 un'emittente radiofonica FM regionale fondata nel 1977 con sede ad Acri (Cosenza) italiana.\nLa storia.\nRadio Acheruntia inizia le trasmissioni sperimentali nell'autunno del 1976 per poi continuare, dal 1977, in modo professionale senza nessuna interruzione, migliorandosi e restando al passo con le evoluzioni tecnologiche per mantenere a livello alto la qualit\u00e0 delle trasmissioni.\nIl suo segnale irradiato da Acri copre, oltre il capoluogo, la provincia cosentina esclusa la costa tirrenica.\nLe trasmissioni sono di solito in diretta ed autoprodotte, comprese percorribilit\u00e0 delle strade, meteo, e collegamenti con il municipio in occasione delle adunanze del consiglio comunale. Radio Acheruntia \u00e8 la prima emittente radiofonica calabrese a trasmettere un Consiglio Comunale in diretta.\nIl palinsesto si presenta caratterizzato da una sostanziale omogeneit\u00e0, evidenziando, quelli che sono i successi del momento, adatto pertanto, ad un pubblico di tutte le et\u00e0.\nMomenti di interattivit\u00e0 con gli ascoltatori si registrano nei programmi musicali a richiesta, con la partecipazione tramite dirette telefoniche e negli ultimi anni attraverso i vari social network.\nL'informazione \u00e8 garantita da otto edizioni di quotidiane di giornale radio con notizie prevalentemente di carattere locale, non manca, comunque, l'informazione regionale e quella nazionale, le stesse sono reperite attraverso fonti dirette, con uno sguardo a internet ed a vari quotidiani.\nSpeaker.\nConduttori che attualmente trasmettono su Radio Acheruntia\nStaff.\nSoci : Aldo Pellegrino \u2013 Angelo Scaramuzzo (fondatore) \u2013 Cosmo Spina (fondatore) \u2013 Osvaldo Azzinnari\nSito.\nNel 2000 la prima pagina di www.radioakr.it.\nDal 2008 \u00e8 disponibile sul sito lo streaming sia radio che vide, oltre a notizie di informazione locale."}
{"id": "4349781", "revid": "55128425", "url": "https://it.wikipedia.org/wiki?curid=4349781", "title": "Piazza ducale", "text": ""}
{"id": "4349786", "revid": "768068", "url": "https://it.wikipedia.org/wiki?curid=4349786", "title": "Cassoulet", "text": "Il cassoulet (dall'occitano \"ca\u00e7olet\", \"cassolet\") \u00e8 una specialit\u00e0 regionale della Linguadoca, a base di fagioli secchi generalmente bianchi e di carne. In origine era a base di fave. Il cassoulet deriva il proprio nome dalla casseruola in terracotta smaltata a forma di tronco fabbricata a Issel.\nIl cassoulet si serve tradizionalmente con un vino rosso della regione (Fitou, Corbi\u00e8res o Minervois).\nStoria.\nLa leggenda, riportata da Prosper Montagn\u00e9, pone l'origine del \"cassoulet\" all'interno della citt\u00e0 di Castelnaudary, durante la guerra dei Cent'anni (1337-1453). Durante l'assedio di Castelnaudary da parte degli Inglesi, gli assediati ridotti alla fame avrebbero riunito tutti i viveri disponibili (fagioli secchi e carni) per cucinare un gigantesco rag\u00f9 o \"estofat\" per rifocillare e rinvigorire i combattenti. Questi ultimi riuscirono cos\u00ec a cacciare gli Inglesi e liberare la citt\u00e0.\nQuesta leggenda che sostiene il sentimento nazionalista e fa del \"cassoulet\" un difensore dei valori francesi non resiste tuttavia al confronto con un'analisi critica. Sicuramente la citt\u00e0 di Castelnaudary ha notevolmente sofferto durante la guerra dei Cent'anni, fu parzialmente bruciata dall'esercito del Principe Nero il 31 ottobre del 1355. D'altra parte, i fagioli, originari del continente sudamericano, sono stati introdotti in Europa solo molto pi\u00f9 tardi (nel XVI secolo); quindi probabilmente si trattava di fave o di fagioli dall'occhio (\"moujette\" o \"mounjette\" in occitano) che erano consumati all'epoca come rag\u00f9.\nUno dei libri di cucina pi\u00f9 antichi, \"Le Viandier de Taillevent\", descrive una ricetta di rag\u00f9 di montone con le fave, probabilmente ispirata dagli Arabi. Questa ricetta mette in evidenza la natura stessa del piatto, fatto con gli avanzi di cucina e molto energetico. All'origine \u00e8 quindi una ricetta contadina, composta di legumi (fave, fagioli dell'occhio, e poi successivamente di fagioli bianchi) nei quali cuociono le carni disponibili nella dispensa dei contadini dell'epoca. Il piatto \u00e8 lasciato in un angolo della cucina tutta la mattina, cuoce cos\u00ec per tutta la giornata ed \u00e8 consumato durante la cena serale.\nIl \"cassoulet\", che nel XVII secolo si chiamava ancora \"estouffet\", acquist\u00f2 durante il XVIII secolo il nome attuale dal nome del contenitore nel quale si fa cuocere a fuoco lento, la \"cassole\" (pignatta in terracotta, in italiano).\nLa disputa sul paese d'origine del \"cassoulet\" data fin dal XIX secolo, quando la \"Revue m\u00e9ridionale\" pubblic\u00f2 nel 1890 un articolo affermando che il solo e autentico \"cassoulet\" viene da Castelnaudary. . La questione divenne nazionale verso il 1900 quando il critico gastronomico Edmond Richardin apr\u00ec una discussione su questo argomento sulle pagine della gazzetta parigina. Ognuno allora prese le parti di un paese (Castelnaudary, Carcassonne, Tolosa), dimenticando l'esistenza di alcune versioni locali come quelle di Villefranche-de-Lauragais, Narbonne, Montauban, Pau e Pamiers.\nNel 1911 il \"cassoulet\" fu celebrato dal poeta felibrista Auguste Four\u00e8s, che ritrascrisse un canto anonimo del 1850. Questo piatto arriv\u00f2 alla tavola dell'Eliseo grazie ad Armand Falli\u00e8res.\nAi nostri giorni sono disponibili, nella grande distribuzione, delle conserve di \"cassoulet\" in una versione che i puristi della cucina rinnegano. Per altro verso, nella regione d'origine si trovano rimarchevoli versioni gastronomiche. La sua ricetta \u00e8 strettamente codificata, con qualche variante a seconda delle varie scuole.\nComposizione e ricetta.\nIl \"cassoulet\" \u00e8 un piatto tradizionale la cui base \u00e8 un rag\u00f9 di fagioli bianchi lungamente cotto a fuoco lento per essere tenero in bocca, come se si sciogliesse. Al rag\u00f9 vengono aggiunti, secondo le versioni, del confit d'oca o di anatra, del lardo, della cotenna, dello stinco di maiale, della salsiccia, dell'agnello o della pernice. Ci si pu\u00f2 trovare anche del pomodoro, del sedano o della carota. Pu\u00f2 essere o meno ricoperto da pangrattato.\n\u00c8 l'oggetto di una disputa annosa fra tre citt\u00e0: Castelnaudary, Carcassonne e Tolosa. La controversia verte sull'origine stessa del \"cassoulet\", sulla sua composizione e sulle qualit\u00e0 organolettiche dei diversi \"cassoulet\" preparati nelle varie citt\u00e0. Il \"cassoulet\" di Castelnaudary \u00e8 a base di fagioli bianchi del Lauragais, contiene \"confit\" d'oca, lo stinco o la spalla di maiale, salsiccia e cotenna di maiale, una carota, un porro e una gamba di sedano. La sua cottura finisce in un forno da panettiere nel quale bruciano sterpi della \"Montagne Noire\". Il \"cassoulet\" di Carcassonne pu\u00f2 contenere anche pernice rossa e un pezzo di montone. Il \"cassoulet\" di Tolosa contiene \"confit\" d'anatra e salsiccia di Tolosa, carote e cipolle. Talvolta lo si ricopre con del pangrattato prima di passarlo al forno. Il numero di volte in cui si deve, durante la cottura al forno, rompere la crosta che si forma sulla superficie del piatto - tra le sei e le otto volte a seconda delle ricette - \u00e8 oggetto di grande dibattito tra gli esperti.\nPer porre fine alla rivalit\u00e0 tra le citt\u00e0, Prosper Montagn\u00e9 (Carcassonne, 1865 - S\u00e8vres, 1948), un gastronomo della Linguadoca divenuto cuoco a Tolosa, ha fatto ricorso a una metafora, presente nel suo libro intitolato \"Le Festin Occitan\": \"Il cassoulet, \u00e8 il Dio della cucina occitana; Dio-Padre, \u00e8 il cassoulet di Castelnaudary, Dio-Figlio \u00e8 quello di Carcassonne e Dio-Spirito Santo quello di Tolosa.\"\nNonostante le numerose varianti di questo piatto, si possono individuare due costanti: i fagioli che servono da base e la pentola che permette la cottura.\nI fagioli.\nDa tradizione si utilizzano, per la preparazione del \"cassoulet\", dei fagioli locali del sud-ovest della Francia. Alcuni cuochi tentano un ritorno alle origini preparandolo con le fave. Il fagiolo comune (Phaseolus vulgaris), probabilmente una variante locale del Phaseolus arborigineus, \u00e8 originario del Per\u00f9 ed \u00e8 stato importato in Europa verso il 1528 da un canonico italiano. Caterina de' Medici, contessa del Lauragais, raggiunse la Francia portando nei suoi bagagli alcuni semi di questo prodotto e ne incoraggi\u00f2 la coltivazione nel sud della Francia. Il fagiolo divent\u00f2 durante il XVII secolo e fino al XIX secolo una base importante della produzione e del consumo locale. Dopo la seconda guerra mondiale, questa coltura locale \u00e8 stata abbandonata a favore di coltivazioni pi\u00f9 redditizie. Il \"cassoulet\" \u00e8 quindi preparato con fagioli importati, ma la qualit\u00e0 del prodotto ne soffr\u00ec: i fagioli importati erano di differenti origini, risultava difficile ottenere una qualit\u00e0 costante e un livello di cottura omogeneo. Verso la met\u00e0 degli anni 1990 venne istituito un consorzio di produttori di fagioli da \"cassoulet\" il cui scopo principale \u00e8 quello di promuovere la produzione del fagiolo del Lauragais. In dieci anni la produzione \u00e8 stata cos\u00ec aumentata di quasi venti volte (da 35 a 600 tonnellate). I fagioli coltivati nella regione di Maz\u00e8res o di Pamiers sono spesso raccomandati per la preparazione del \"cassoulet\". Il consumo di fagioli, importante ancora nel XIX secolo, ha subito un notevole calo fino ad arrivare a circa 150-200 grammi al mese \"pro capite\". Con la riabilitazione del fagiolo regionale, il consorzio dei produttori di fagioli da \"cassoulet\" e la CAPA sperano di ridare prestigio a un piatto ricco di fibre, di proteine e di carboidrati a metabolizzazione lenta.\nPromozione.\nA Castelnaudary \u00e8 nata, a partire dal 1970, una confraternita del \"cassoulet\" il cui obbiettivo \u00e8 quello di promuovere il \"cassoulet\" di Castelnaudary. Ogni anno si organizza una festa del \"cassoulet\" durante la quale sono offerte alcune degustazioni. Un concorso raccoglie anche i migliori specialisti del \"cassoulet\" di Castelnaudary. In questa citt\u00e0 il \"cassoulet\" \u00e8 una vera sfida economica: l'80% della produzione francese (75000 tonnellate) viene prodotto da sei aziende di Castelnaudary. Carcassonne ha dato i natali a un'\"Accademia Universale del Cassoulet\". Il progetto, iniziato da un restauratore di Carcassonne Andr\u00e9 Pachon, e portato a termine da Jean-Claude Rodriguez, tende a promuovere il \"cassoulet\" in tutta la sua generalit\u00e0. \u00c8 stata proposta l'istituzione di una strada del \"cassoulet\", che permetta un viaggio tra le migliori tavole della regione e proponga pi\u00f9 varianti di questo piatto. L'Accademia Universale del Cassoulet incorona anche i migliori \"chef\" in tutto il mondo (Belgio, Canada, Giappone).\nPiatti simili.\nEsistono nel mondo numerosi piatti o rag\u00f9 a base di fagioli o di fave. Un piatto di origine medievale \u00e8 il \"f\u00e8voulet\" che \u00e8 un \"cassoulet\" a base di fave. Il \"cassoulet\" brasiliano si chiama \"feijoada\", \u00e8 composta da fagioli neri e si possono trovare al suo interno frattaglie, spalla di maiale salato, carne bovina seccata e del peperoncino. La \"fabada\" asturiana o \"cassoulet\" delle Asturie \u00e8 consumata nel nord-ovest della Spagna. \u00c8 preparata con un tipo speciale di fagiolo coltivato nella regione, chiamato la faba o fagiolo delle Asturie. Nelle Antille si cucina un \"cassoulet\" con una variet\u00e0 di fagioli secchi locali. In Catalogna, il piatto chiamato \"faves ofegades\" \u00e8 un \"cassoulet\" che si prepara utilizzando le fave e che ha la stessa origine del \"cassoulet\" occitano. Nel Qu\u00e9bec, le fave al lardo sono un piatto tipico tradizionale composto da fagioli cotti a fuoco lento e a lungo con del lardo. Le tre principali varianti sono: salsa di pomodoro, melassa e sciroppo d'acero.\nAnche in Italia, nel milanese, vi \u00e8 una preparazione simile: la \"cass\u0153ula\" (termine equivalente all'italiano \"casseruola\"), dove al posto dei fagioli bianchi \u00e8 previsto il cavolo verza, cotto con carne di maiale (costine, frattaglie come musetto, orecchie o piedini, salsiccette dette \"verzini\") e cotenna. La cottura \u00e8 analoga a quella del \"cassoulet\"."}
{"id": "4349789", "revid": "1776051", "url": "https://it.wikipedia.org/wiki?curid=4349789", "title": "Sinibaldo", "text": "Menzionato nel 1317, era probabilmente ancora vescovo nel 1321 quando i ghibellini tentarono di espugnare la citt\u00e0 guelfa di Noli inviando soldati via terra e 18 galee. In soccorso ai nolesi giunsero 15 galee comandate da Pietro Guano che si scontrarono con le avversarie nel mare davanti a Spotorno. In numero inferiore dei ghibellini, i guelfi accorsi in aiuto a Noli dovettero ritirarsi nel porto di Genova. La citt\u00e0 di Noli, persa ogni speranza di resistere, si arrese consegnandosi ai marchesi Del Carretto che si impossessarono anche del castello. Quasi certamente \u00e8 a causa delle vicende di questi anni che parte dei documenti ecclesiastici non furono scritti o andarono perduti."}
{"id": "4349794", "revid": "729019", "url": "https://it.wikipedia.org/wiki?curid=4349794", "title": "All-Ireland Senior Hurling Championship 1907", "text": "L'All-Ireland Senior Football Championship 1907 fu l'edizione numero 21 del principale torneo di hurling irlandese. Kilkenny batt\u00e9 Cork in finale, ottenendo il terzo titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale."}
{"id": "4349801", "revid": "729019", "url": "https://it.wikipedia.org/wiki?curid=4349801", "title": "All-Ireland Senior Hurling Championship 1908", "text": "L'All-Ireland Senior Football Championship 1908 fu l'edizione numero 22 del principale torneo di hurling irlandese. Tipperary batt\u00e9 Dublino in finale, ottenendo l'ottavo titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale."}
{"id": "4349802", "revid": "65547", "url": "https://it.wikipedia.org/wiki?curid=4349802", "title": "L'inquilino sospetto", "text": "L'inquilino sospetto (titolo originale \"Felo-de-se\" nell'edizione inglese o \"Death at the Inn\" nell'edizione americana) \u00e8 un romanzo poliziesco del 1937 dello scrittore inglese Richard Austin Freeman. \u00c8 il diciottesimo romanzo della serie che ha come protagonista l'investigatore John Thorndyke.\nTrama.\nMortimer, un impiegato di banca della City, fa amicizia con uno dei clienti, John Gillum, proveniente dall'Australia e residente a Clifford's Inn, uno degli antichi Inn of court. Malgrado sia un uomo colto e intelligente, Gillum \u00e8 un giocatore d'azzardo inveterato, e scommette, perdendo spesso, somme enormi. Mortimer nota che il suo conto si sta prosciugando a vista d'occhio; inoltre ha rapporti con individui equivoci ed effettua regolarmente grossi prelievi di contanti, che fanno supporre un ricatto. Quando, circa un anno dopo, un suo cugino viene a trovarlo dall'Australia, Gillum viene ritrovato in casa sua, morto da diversi giorni per avvelenamento da morfina. Un suicidio in apparenza indiscutibile, ma il cugino di Gillum intende scovare e denunciare il ricattatore e a questo scopo si rivolge al dottor John Thorndyke. Come sua abitudine, Thorndyke inizia una meticolosa indagine, che dar\u00e0 risultati sorprendenti.\nCritica.\n\"\"Felo De Se\" contiene un lungo finale, in cui Thorndyke ricostruisce tutte le prove scientifiche contro l'assassino. Questa parte viene dopo la rivelazione dell'identit\u00e0 dell'assassino e delle sue azioni. L'effetto ottenuto \u00e8 simile a quello del poliziesco invertito di Freeman. Come nei racconti invertiti, a questo punto conosciamo gi\u00e0 lo schema base del delitto; vediamo ora tutte le tracce che il criminale si \u00e8 lasciato dietro come prove. Questa parte ha un fascino notevole.\""}
{"id": "4349806", "revid": "729019", "url": "https://it.wikipedia.org/wiki?curid=4349806", "title": "All-Ireland Senior Hurling Championship 1909", "text": "L'All-Ireland Senior Football Championship 1909 fu l'edizione numero 23 del principale torneo di hurling irlandese. Kilkenny batt\u00e9 Tipperary in finale, ottenendo il quarto titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale."}
{"id": "4349816", "revid": "729019", "url": "https://it.wikipedia.org/wiki?curid=4349816", "title": "All-Ireland Senior Hurling Championship 1910", "text": "L'All-Ireland Senior Football Championship 1910 fu l'edizione numero 24 del principale torneo di hurling irlandese. Wexford batt\u00e9 Limerick in finale, ottenendo il primo titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale. I vincitori dei titoli di Munster e Connacht avevano diritto automatico d'accesso alle semifinali, mentre i campioni di Leinster e Ulster avrebbero sfidato rispettivamente Londra e Glasgow nei quarti di finale."}
{"id": "4349817", "revid": "767487", "url": "https://it.wikipedia.org/wiki?curid=4349817", "title": "Sunday Funday", "text": "Sunday Funday \u00e8 un videogioco a piattaforme a tema cristiano sviluppato da Wisdom Tree per NES e pubblicato a fine 1995. Si tratta dell'ultimo gioco ad essere stato pubblicato per questa piattaforma in occidente. La cartuccia contiene altre due modalit\u00e0 oltre il gioco principale: \"Fish Fall\" e \"4Him - The Ride\".\nModalit\u00e0 di gioco.\nSunday Funday.\nIl giocatore controlla uno skater in ritardo per la scuola domenicale. Egli deve attraversare una serie di aree e usare ogni oggetto che trover\u00e0 (palloncini, pompelmi e giornali) per sconfiggere bulli, clown, idraulici e uomini d'affari che cercano di ostacolare il suo cammino.\nSi tratta di una versione modificata di un gioco della Color Dreams, \"Menace Beach\" del 1990. Il design dei livelli \u00e8 rimasto praticamente invariato. Sono stati cambiati gli sprite dei nemici, rimpiazzando i ninja con dei bulli e i lavoratori portuali con degli idraulici. L'eroe di \"Sunday Funday\" ha con s\u00e9 una Bibbia. Al posto della fidanzata dell'eroe che perde gradualmente i vestiti, tra un livello e l'altro viene mostrata l'insegnante dell'eroe, completamente vestita.\nFish Fall.\nVersione modificata di un altro titolo Color Dreams, il mai pubblicato \"Free Fall\". In questo puzzle game in stile arcade si controlla una mano e bisogna afferrare al volo i pesci che cadono. Alla fine di ogni livello \u00e8 possibile leggere un verso della Bibbia.\n4Him - The Ride.\nUna semplice modalit\u00e0 karaoke, in cui \u00e8 possibile cantare il brano \"Ride of Life\" della band christian pop statunitense 4Him."}
{"id": "4349818", "revid": "1543377", "url": "https://it.wikipedia.org/wiki?curid=4349818", "title": "American Soccer League 1924-1925", "text": "Il Campionato dell'American Soccer League 1924-25 fu il quarto campionato della lega e il 25\u00ba di prima divisione statunitense di calcio.\nSquadre.\nNel 1924 il calcio negli Stati Uniti D'America \u00e8 in forte espansione: \"(...) Il calcio sta facendo grandi progressi e in un futuro non troppo lontano si collocher\u00e0 seconda solo al baseball come sport professionistico pi\u00f9 seguito (...).\". La lega si espanse accogliendo nuove squadre: i Boston Soccer Club (conosciuta in seguito, anche con il soprannome di \"Wonder Workers\"), i New Bedford Whalers (gi\u00e0 pluricampioni nella \"Southern New England Soccer League\"), i Providence F.C. (conosciuti anche come \"Providence Clamdiggers\") e i Philadelphia Fleisher Yarn (fondata dall'industria \"SB &amp; BW Fleisher Manufacturing Company\").\nLa nuova societ\u00e0 Indiana Flooring rileva la franchigia dei New York S.C. mantenendo la sede cittadina.\nCampionato.\nClassifica finale.\nVerdetti.\n Campione degli Stati Uniti 1924-1925"}
{"id": "4349822", "revid": "729019", "url": "https://it.wikipedia.org/wiki?curid=4349822", "title": "All-Ireland Senior Hurling Championship 1911", "text": "L'All-Ireland Senior Football Championship 1911 fu l'edizione numero 25 del principale torneo di hurling irlandese. Kilkenny batt\u00e9 Tipperary in finale, ottenendo il quinto titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale."}
{"id": "4349824", "revid": "287204", "url": "https://it.wikipedia.org/wiki?curid=4349824", "title": "Auk\u0161\u010diausioji lyga 1973", "text": "L'edizione 1973 dell'Auk\u0161\u010diausioji lyga fu la ventinovesima come campionato della Repubblica Socialista Sovietica Lituana; la vittoria and\u00f2 al Nev\u0117\u017eis, giunto al suo 3\u00ba titolo.\nFormula.\nDopo dieci anni (l'ultima volta capit\u00f2 nell'edizione 1962-'63) il campionato fu nuovamente disputato su due gironi ed in due fasi; i club partecipanti passarono da 15 a 26 (con ben 11 promozioni), nella prima fase divisi i due gironi (Zalgiris e Nemunas) formati da 14 e 12 squadre. In ciascuno di essi furono disputate gare di andata e ritorno, per un totale rispettivamente di 26 e 22 partite per squadra.\nNella seconda fase le squadre classificate ai primi tre posti dei rispettivi gironi disputavano un torneo a sei, con punteggi azzerati rispetto alla prima fase e gare di andata e ritorno; fu per altro necessario disputare una gara di spareggio per l'assegnazione del titolo, vista la parit\u00e0 tra Nev\u0117\u017eis e Granitas. Tutte le altre si affrontarono in gare di andata e ritorno per le posizioni dalla settima in gi\u00f9. Ad esempio le due quarte si affrontarono per stabilire la settima posizione assoluta, le due quinte si affrontarono per decidere la nona posizione e cos\u00ec via. Le ultime due del girone Zalgiris furono classificate alla venticinquesima e ventiseiesima posizione.\nLe squadre classificate agli ultimi quattro posti furono retrocesse."}
{"id": "4349825", "revid": "729019", "url": "https://it.wikipedia.org/wiki?curid=4349825", "title": "All-Ireland Senior Hurling Championship 1912", "text": "L'All-Ireland Senior Football Championship 1912 fu l'edizione numero 26 del principale torneo di hurling irlandese. Kilkenny batt\u00e9 Cork in finale, ottenendo il sesto titolo della sua storia.\nFormato.\nParteciparono 15 squadre e si tennero i campionati provinciali i cui vincitori avrebbero avuto diritto d'accesso alla fase finale nazionale."}
{"id": "4349829", "revid": "36426", "url": "https://it.wikipedia.org/wiki?curid=4349829", "title": "Ingubbiatura", "text": ""}
{"id": "4349832", "revid": "729019", "url": "https://it.wikipedia.org/wiki?curid=4349832", "title": "All-Ireland Senior Hurling Championship 1913", "text": "L'All-Ireland Senior Football Championship 1913 fu l'edizione numero 27 del principale torneo di hurling irlandese. Kilkenny batt\u00e9 Tipperary in finale, ottenendo il settimo titolo della sua storia.\nFormato.\nParteciparono 15 squadre e si tennero i campionati provinciali, tranne quello dell'Ulster, i cui vincitori avrebbero avuto diritto d'accesso alla fase finale nazionale. I campioni del Leinster avrebbero sfidato lo Scotland GAA, e la vincente avrebbe incontrato il Lancashire in una delle due semifinali."}
{"id": "4349833", "revid": "92723", "url": "https://it.wikipedia.org/wiki?curid=4349833", "title": "C\u00e1parra", "text": "C\u00e1parra \u00e8 un'antica citt\u00e0 romana che si trovava nella provincia della Lusitania. \nPosizione geografica.\nLa citt\u00e0 sorgeva su un promontorio che domina il fiume Ambroz, affluente del fiume Alag\u00f3n.\nAppartenne al \"conventus iuridicus\" della capitale provinciale, \"Augusta Emerita\". Si trovava sul percorso della \"via Delapidata\" (oggi \"via de la Plata\").\nIl sito archeologico si trova oggi al confine tra i comuni di Oliva de Plasencia e di Guijo de Granadilla, nella provincia di C\u00e1ceres (comunit\u00e0 autonoma spagnola di Estremadura). \nStoria.\nLa citt\u00e0 \u00e8 menzionata nelle fonti antiche:\nAlcuni frammenti ceramici hanno condotto ad ipotizzare che la citt\u00e0 romana fosse sorta su un insediamento pi\u00f9 antico, del quale tuttavia non sono state rinvenute tracce archeologiche.\nNel 74 d.C. le provincie ispaniche ottennero da un editto dell'imperatore Vespasiano la concessione della cittadinanza di diritto latino e in un momento imprecisato dell'et\u00e0 flavia la citt\u00e0 divenne un municipio come \"\"Municipium Flavium Caparensis\". Secondo il diritto latino i magistrati cittadini accedevano alla cittadinanza romana e venivano iscritti alla trib\u00f9 Quirina.\nLa citt\u00e0 si svilupp\u00f2 in quest'epoca, a cui appartengono i resti dei maggiori edifici pubblici. \nIn seguito alla vittoria di Settimio Severo su Clodio Albino le autorit\u00e0 cittadine eressero un monumento a Giulia Domna, del quale si conserva la dedica. \nLa citt\u00e0 decadde e si spopol\u00f2 progressivamente in epoca successiva. Le testimonianze delle iscrizioni sui miliari della \"via Delapidata\", rinvenuti presso la citt\u00e0, mostrano che la strada era stata riparata ancora sotto Massimiano (286-305) e sotto l'usurpatore Decenzio (350-353).\nDescrizione.\nLa citt\u00e0 era di piccole dimensioni, con un'estensione dell'abitato racchiuso da mura di circa 15 o 16 ettari, ma sono state rinvenute abitazioni anche in un sobborgo esterno alle mura verso nord-est.\nAveva pianta regolare, con strade ortogonali, impostate sull'asse dell'antica \"via Delapidata\", che la attraversava da nord a sud costituendone il decumano massimo. Alle estremit\u00e0 del decumano erano porte di accesso monumentali, una delle quali si era conservata fino al 1728 \nNel centro cittadino la via principale era scavalcata dall'arco di C\u00e1parra, un arco quadrifronte onorario di carattere privato, eretto in epoca flavia da un eminente cittadino in onore dei genitori e della moglie. L'arco \u00e8 situato in prossimit\u00e0 del foro cittadino, dotato di una curia e di una basilica civile sul lato sud \nA nord ovest si trova un complesso termale (33 x 36 m) che costeggia il decumano massimo, costruito anch'esso in epoca flavia, dotato di una palestra sul lato sud e costeggiato da taberne sul lato nord. L'accesso al complesso avveniva da un cardine sul lato ovest.\nNella zona a sud-est, all'esterno delle mura, si trova un anfiteatro, costruito con due muri ovali concentrici con riempimento in terra sopra il quale sorgevano le gradinate per gli spettatori \nGalleria d'immagini.\nC\u00e1parra"}
{"id": "4349840", "revid": "729019", "url": "https://it.wikipedia.org/wiki?curid=4349840", "title": "All-Ireland Senior Hurling Championship 1914", "text": "L'All-Ireland Senior Football Championship 1914 fu l'edizione numero 28 del principale torneo di hurling irlandese. Clare batt\u00e9 Laois in finale, ottenendo il primo titolo della sua storia.\nFormato.\nParteciparono 15 squadre e si tennero i campionati provinciali, i cui vincitori avrebbero avuto diritto d'accesso alla fase finale nazionale. Tuttavia i campioni dell'Ulster non parteciparono. Ci fu quindi solo la semifinale tra i campioni del Munster e del Connacht, che in finale avrebbero trovato i campioni del Leinster."}
{"id": "4349841", "revid": "1543377", "url": "https://it.wikipedia.org/wiki?curid=4349841", "title": "American Soccer League 1923-1924", "text": "Il Campionato dell'American Soccer League 1923-24 fu il terzo campionato della lega e il 24\u00ba di prima divisione statunitense di calcio.\nSquadre.\nCon il ritiro degli Harrison Field Club, la lega permise l'ammissione dei Newark Skeeters (fondato da \"Tom Adams\" ex manager dei West Hudson Athletic Association). I nuovi proprietari del Paterson F.C. trasferiscono la squadra a New York ribattezzandola New York Giants.\nCampionato.\nClassifica finale.\nVerdetti.\n Campione degli Stati Uniti 1923-1924"}
{"id": "4349847", "revid": "729019", "url": "https://it.wikipedia.org/wiki?curid=4349847", "title": "All-Ireland Senior Hurling Championship 1915", "text": "L'All-Ireland Senior Football Championship 1915 fu l'edizione numero 29 del principale torneo di hurling irlandese. Laois batt\u00e9 Cork in finale, ottenendo il primo titolo della sua storia.\nFormato.\nParteciparono 15 squadre e si tennero i campionati provinciali, i cui vincitori avrebbero avuto diritto d'accesso alla fase finale nazionale. Tuttavia i campioni dell'Ulster non parteciparono. Ci fu quindi solo la semifinale tra i campioni del Munster e del Connacht, che in finale avrebbero trovato i campioni del Leinster."}
{"id": "4349848", "revid": "838137", "url": "https://it.wikipedia.org/wiki?curid=4349848", "title": "Claudio Morganti (politico)", "text": "Biografia.\nDal 2002 al 2013 \u00e8 stato iscritto alla Lega Nord Toscana.\nDal 2004 al 2009 ricopre il ruolo di consigliere comunale a Vaiano, in provincia di Prato, e dal 2005 al 2008 \u00e8 Segretario provinciale di Prato della Lega Nord.\nIl 7 dicembre 2008 viene eletto Segretario Nazionale della Lega Nord Toscana dopo il commissariamento di Luca Rodolfo Paolini. Il 21 settembre 2011 si dimette da Segretario Nazionale a causa di contrasti con una parte dei militanti della Lega Nord Toscana; al suo posto viene nominato commissario federale Giovanni Fava.\nIl 7 giugno 2009 viene eletto per la Lega Nord Padania nella VII legislatura (2009-2014) del Parlamento europeo, aderendo al Gruppo Europa della Libert\u00e0 e della Democrazia (ELD).\nAl Parlamento europeo \u00e8 membro della Commissione per i bilanci (BUDG) e membro sostituto della Commissione per i problemi economici e monetari (ECON).\nFa parte della Delegazione alla Commissione parlamentare mista UE-Messico e della Delegazione all'Assemblea parlamentare euro-latinoamericana; \u00e8 inoltre membro sostituto della Delegazione all'Assemblea parlamentare paritetica ACP-UE.\nRicopre la carica di Vicepresidente dell'Intergruppo Disabilit\u00e0 del Parlamento europeo.\nNell'aprile 2013 comunica di essere stato espulso dalla Lega Nord per contrasti con la segreteria politica del partito. Pur restando membro dell'ELD al Parlamento europeo, a partire dal 5 novembre 2013 risulta come indipendente rispetto al partito politico nazionale di riferimento.\nNel 2014 viene candidato, alle elezioni europee come capolista di \"Io Cambio\"-MAIE nella Circoscrizione Italia centrale (che raccoglie i 14 collegi elettorali della Toscana, dell'Umbria, delle Marche e del Lazio), senza essere rieletto.\nNel 2011 sostiene l'adozione dell'Esperanto - lingua artificiale che nel mondo si stima soltanto due milioni di persone conoscano - come lingua tecnica unica in seno alle procedure di registrazione dei brevetti europei.\nIl 30 maggio 2020 viene arrestato per furto."}
{"id": "4349851", "revid": "729019", "url": "https://it.wikipedia.org/wiki?curid=4349851", "title": "All-Ireland Senior Hurling Championship 1916", "text": "L'All-Ireland Senior Football Championship 1916 fu l'edizione numero 30 del principale torneo di hurling irlandese. Tipperary batt\u00e9 Kilkenny in finale, ottenendo il nono titolo della sua storia.\nFormato.\nParteciparono 15 squadre e si tennero i campionati provinciali, i cui vincitori avrebbero avuto diritto d'accesso alla fase finale nazionale. Tuttavia i campioni dell'Ulster non parteciparono. Ci fu quindi solo la semifinale tra i campioni del Munster e del Connacht, che in finale avrebbero trovato i campioni del Leinster."}
{"id": "4349852", "revid": "1023546", "url": "https://it.wikipedia.org/wiki?curid=4349852", "title": "Giambattista Volpe", "text": "Biografia.\nFu allievo dello zio Giovanni Rovetta (di qui il soprannome), compositore e maestro di cappella alla Basilica di San Marco di Venezia, e in seguito di Francesco Cavalli. Divenne membro della cappella del Doge di Venezia dal 1645. Divent\u00f2 primo organista della Basilica di San Marco nel 1678, quindi maestro di cappella della Cappella Marciana, dal 1690 fino alla morte, successore di Giovanni Legrenzi. Dopo la morte del Volpe l'incarico fu assegnato a Gian Domenico Partenio, principale fondatore del \"Sovvegno di Santa Cecilia\", importante associazione di musicisti e insegnanti di musica, della quale anche il Volpe fu tra i membri maggiori. \nIn qualit\u00e0 di compositore, pass\u00f2 alla storia soprattutto per le sue composizioni operistiche, in cui si distingue chiaramente l'influsso e la scuola del Cavalli. \"Rovettino\" fu forse il primo ad aver introdotto il recitativo accompagnato (\"recitativo stromentato\") in un'opera lirica, \"Gli amori di Apollo e di Leucotoe\". A partire dall'incarico ottenuto a San Marco, scrisse anche un gran numero di composizioni sacre quali messe, salmi, e mottetti, in gran parte inediti. Scrisse anche un trattato, \"Il prattico al cembalo\" (La pratica del clavicembalo) che per\u00f2 \u00e8 andato perduto."}
{"id": "4349853", "revid": "1494169", "url": "https://it.wikipedia.org/wiki?curid=4349853", "title": "Claudio Morganti", "text": ""}
{"id": "4349854", "revid": "57342", "url": "https://it.wikipedia.org/wiki?curid=4349854", "title": "Claudio Morganti (attore)", "text": "Biografia.\nFormatosi presso la scuola del Teatro Stabile di Genova, allievo di Carlo Cecchi, forma con Alfonso Santagata la compagnia teatrale Katzenmacher, di cui si ricordano \"Katzenmacher\", \"B\u00fcchner mon amour\", \"Hauser Hauser\" e la messa in scena de \"Il calapranzi\" di Harold Pinter con la regia dello stesso Cecchi (premio della critica e \"Premio UBU\"). Dal 1993 fonda una propria compagnia iniziando un percorso personale sull'opera di Shakespeare: \"Studio per il Riccardo III\", \"Riccardo vs Amleto\", \"Tempeste\", \"La morte di Giulio Cesare\", e l'ultimo, conclusivo allestimento integrale del \"Riccardo III\", per la Biennale di Venezia 2000. Sempre nel 2000 \u00e8 protagonista dell\"'Edipo Re\", diretto da Mario Martone per il Teatro di Roma. Ritorna a Pinter con \"Il bicchiere della staffa\" e a Beckett con \"Atto senza parole numero due\" e \"L\u2019amara sorte del servo Gigi\". Nel 2010 riceve il Premio speciale Carmelo Bene, \"Premio Lo Straniero\". \u00c8 del 2012 l'omaggio ad Antonio Neiwiller con \"Mr Krapp goes into painting\".\nComincia un pluriennale lavoro su Woyzeck, che culmina nel 2012 con la messa in scena di \"Ombre Wozzeck - operina musicale per uomini ombra di poche parole\".\nNel 2012 le \"Edizioni Dell'Asino\" pubblicano il \"Serissimo metodo Morgant'hieff, per attori teatranti e spettatori\". Nel 2012 riceve il \"Premio UBU\" (\u00abper la coerenza e l\u2019ostinazione di un percorso artistico, laboratoriale e intellettuale che attraverso la fondamentale distinzione tra teatro e spettacolo, elaborata anche nel Serissimo metodo Morg\u2019hantieff, riafferma l\u2019autonomia poetica della scena\u00bb)."}
{"id": "4349855", "revid": "729019", "url": "https://it.wikipedia.org/wiki?curid=4349855", "title": "All-Ireland Senior Hurling Championship 1917", "text": "L'All-Ireland Senior Football Championship 1917 fu l'edizione numero 31 del principale torneo di hurling irlandese. Dublino batt\u00e9 Tipperary in finale, ottenendo il secondo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori si sarebbero incontrati nella finalissima All-Ireland."}
{"id": "4349856", "revid": "110157", "url": "https://it.wikipedia.org/wiki?curid=4349856", "title": "Esta vida tuya y m\u00eda", "text": "Esta vida tuya y m\u00eda \u00e8 una canzone della cantante portoricana Kany Garc\u00eda. La canzone \u00e8 stata scelta come secondo estratto dall'album \"Boleto de entrada\", sebbene non sia stata accompagnata da alcun video musicale."}
{"id": "4349857", "revid": "228587", "url": "https://it.wikipedia.org/wiki?curid=4349857", "title": "Gazzetta di Firenze", "text": "Gazzetta di Firenze \u00e8 il nome di tre periodici, apparsi nella capitale toscana tra XVIII secolo e XIX secolo:"}
{"id": "4349859", "revid": "729019", "url": "https://it.wikipedia.org/wiki?curid=4349859", "title": "All-Ireland Senior Hurling Championship 1918", "text": "L'All-Ireland Senior Football Championship 1918 fu l'edizione numero 32 del principale torneo di hurling irlandese. Limerick batt\u00e9 Wexford in finale, ottenendo il secondo titolo della sua storia.\nFormato.\nSi tennero solo i campionati provinciali di Leinster e Munster, i cui vincitori si sarebbero incontrati nella finalissima All-Ireland."}
{"id": "4349862", "revid": "729019", "url": "https://it.wikipedia.org/wiki?curid=4349862", "title": "Utica Devils", "text": "Gli Utica Devils sono stati una squadra di hockey su ghiaccio dell'American Hockey League con sede nella citt\u00e0 di Utica, nello stato di New York. Nati nel 1987 e sciolti nel 1993, nel corso degli anni sono stati affiliati alla franchigia dei New Jersey Devils.\nStoria.\nGli Utica Devils furono la franchigia in AHL affiliata ai New Jersey Devils nel periodo fra il 1987 ed il 1993. La squadra si trasfer\u00ec da Portland nel Maine al termine della stagione 1986-87, nota fino ad allora con il nome di Maine Mariners. La squadra di Utica fu allenata da Tom McVie dal 1987 al 1991, seguito nelle due ultime stagioni rispettivamente da Herb Brooks e Robbie Ftorek. Nella loro storia si sono qualificati quattro volte ai playoff, senza riuscire mai a superare il primo turno.\nNel 1993 i Calgary Flames acquistarono la franchigia e la trasferirono a Saint John's, nel Nuovo Brunswick, dove assunse la denominazione di Saint John Flames. I Devils invece nello stesso anno si affiliarono agli Albany River Rats.\nAffiliazioni.\nNel corso della loro storia gli Utica Devils sono stati affiliati alle seguenti franchigie della National Hockey League:"}
{"id": "4349865", "revid": "118797665", "url": "https://it.wikipedia.org/wiki?curid=4349865", "title": "The Here and Now", "text": "The Here and Now \u00e8 il quarto album in studio della band inglese Architects, pubblicato nel 2010."}
{"id": "4349867", "revid": "767487", "url": "https://it.wikipedia.org/wiki?curid=4349867", "title": "Orchestra della Toscana", "text": "L'Orchestra della Toscana, conosciuta anche come ORT, \u00e8 un'orchestra fiorentina con sede al Teatro Verdi di Firenze.\nStoria.\n\u00c8 stata fondata nel 1980 per iniziativa della Regione, della Provincia e del Comune. Nel 1983 \u00e8 stata riconosciuta come \"Istituzione Concertistica Orchestrale\" da parte del Ministero del turismo e dello spettacolo, sotto la direzione artistica di Luciano Berio.\n\u00c8 composta da 45 musicisti. Le prove e i concerti dell'orchestra si svolgono al Teatro Verdi, e successivamente i concerti vengono replicati su tutto il territorio regionale. L'orchestra vanta comunque un buon numero di apparizioni sia nel resto d'Italia che all'estero (da Madrid fino anche alla Carnegie Hall di New York).\nFino al giugno 2014 il direttore principale era il maestro Daniel Kawka, francese, mentre il direttore ospite principale era il maestro Daniele Rustioni che ne ha poi preso il posto. L'orchestra si esibisce spesso con direttori ospiti.\nL'attuale direttore artistico \u00e8 Giorgio Battistelli."}
{"id": "4349871", "revid": "123790831", "url": "https://it.wikipedia.org/wiki?curid=4349871", "title": "Adriana Maliponte", "text": "Biografia.\nNata Adriana Macchiaioli, si trasferisce con la famiglia in Francia a 12 anni. Ha studiato prima a Mulhouse e poi a Como con Carmen Melis ed ha fatto il suo debutto sul palcoscenico al Teatro Nuovo (Milano) nel 1958. \nNel 1960 ha vinto il Concorso Internazionale di Canto di Ginevra e divenne rapidamente una presenza regolare nel mondo dell'opera dal 1960 al 1970, facendo il suo debutto al Teatro alla Scala nel 1970 come Manon (Massenet) ed al Metropolitan Opera House di New York nel 1971 come Mim\u00ec ne La boh\u00e8me con Luciano Pavarotti diretta da Fausto Cleva.\nAl Grand Th\u00e9\u00e2tre di Ginevra nel 1962 \u00e8 Mim\u00ec ne La boh\u00e8me.\nAl Teatro La Fenice di Venezia nel 1964 \u00e8 Sardula ne L'ultimo selvaggio di Gian Carlo Menotti con Angelo Nosotti e Zerlina in Don Giovanni (opera), nel 1966 Margherita in Faust, nel 1980 Alice Ford in Falstaff (Verdi) con Rolando Panerai e nel 1985 tiene un recital.\nNel 1966 \u00e8 Violetta Val\u00e9ry ne La traviata con Alfredo Kraus, Jean Kraft e Sesto Bruscantini all'Opera di Chicago.\nAl Glyndebourne Festival Opera nel 1967 \u00e8 Adina ne L'elisir d'amore.\nA Bilbao nel 1969 canta ne Les p\u00eacheurs de perles con Kraus e Giuseppe Taddei e nel 1980 ne La traviata con Giorgio Zancanaro.\nNel 1969 \u00e8 Anaide nella Gro\u00dfes Haus dell'Hessisches Staatstheater di Wiesbaden di \"Mos\u00e8 in Egitto\" con Carlo Cava. \nAncora alla Scala sempre nel 1970 \u00e8 Zdenka in Arabella (opera) con Ottavio Garaventa diretta da Wolfgang Sawallisch ed Adina ne L'elisir d'amore con Luciano Pavarotti, nel 1971 \u00e8 Mim\u00ec nella prima di \"La boh\u00e8me\" con Panerai ed Ivo Vinco, nel 1974 \u00e8 Micaela nella prima di Carmen (opera) con Fiorenza Cossotto, Nicolai Gedda e Jos\u00e9 van Dam diretta da Georges Pr\u00eatre, nel 1976 Luisa in Luisa Miller con Pavarotti, nel 1978 Amalia nella prima di I masnadieri con Garaventa diretta da Riccardo Chailly, nel 1979 tiene un recital alla Piccola Scala, nel 1983 Li\u00f9 in Turandot con Panerai con Lorin Maazel e nel 1984 Nedda nella prima di Pagliacci (opera) con Juan Pons.\nAl Teatro Verdi (Trieste) nel 1971 \u00e8 Marguerite in Faust con Renato Bruson, nel 1977 Luisa in Louise (opera) e nel 1990 Luisa in Luisa Miller.\nAncora al Metropolitan sempre nel 1971 \u00e8 Luisa in Luisa Miller con Richard Tucker e Sherrill Milnes diretta da James Levine e Micaela in Carmen, nel 1972 \u00e8 Pamina in Die Zauberfl\u00f6te, Giulietta in Romeo e Giulietta (Gounod), Euridice in Orfeo ed Euridice (Gluck) con Marilyn Horne e Marguerite in Faust con Cesare Siepi, nel 1973 Violetta ne La traviata con Pl\u00e1cido Domingo e Robert Merrill ed Amelia in Simon Boccanegra, nel 1974 Li\u00f9 in \"Turandot\" e Norina in Don Pasquale con Fernando Corena e Luigi Alva, nel 1984 Manon in Manon Lescaut e nel 1985 Alice Ford in Falstaff con Taddei, la Cossotto e Mariella Devia diretta da Levine. Complessivamente la Maliponte ha preso parte a 113 rappresentazioni al Met.\nNel 1972 \u00e8 Elvira Valton nella ripresa nel Teatro Massimo Vincenzo Bellini di Catania di \"I puritani\" con Kraus e Piero Cappuccilli e Frasquita nella ripresa nella Salle Garnier del Th\u00e9\u00e2tre du Casino di Montecarlo di \"Carmen\" con Jos\u00e9 van Dam.\nIn Arena di Verona nel 1973 \u00e8 Mim\u00ec ne \"La boh\u00e8me\" e nel 1975 Li\u00f9 in \"Turandot\" con Domingo.\nAl Royal Opera House di Londra nel 1976 \u00e8 Nedda in Pagliacci con Domingo.\nAl Wiener Staatsoper nel 1978 \u00e8 Violetta Val\u00e9ry ne La traviata, nel 1979 Mim\u00ec ne \"La boh\u00e8me\" con Jos\u00e9 Carreras e Zancanaro, nel 1980 Contessa Almaviva ne Le nozze di Figaro con Lucia Popp e Walter Berry diretta da Karl B\u00f6hm e nel 1982 Giulietta ne I Capuleti e i Montecchi con Agnes Baltsa.\nAl San Diego Opera nel 1980 \u00e8 Giovanna in Giovanna d'Arco (opera).\nHa creato il ruolo di Sardula nella prima mondiale di Gian Carlo Menotti Le Dernier Sauvage (The Last Savage) all'Op\u00e9ra di Parigi nel 1963. La Maliponte si \u00e8 esibita in registrazioni d'opera tra cui il ruolo di Micaela diretta da Leonard Bernstein nel 1973 nella registrazione di Bizet di Carmen che ha vinto un Grammy Award per la migliore registrazione d'Opera nel 1974.\n\u00c8 stata docente di Canto presso il Conservatorio di Como.\nNel 1995 \u00e8 stata insignita Commendatore dell'Ordine al merito della Repubblica italiana e nel 1998 del Premio Puccini del Festival Puccini di Torre del Lago."}
{"id": "4349873", "revid": "241195", "url": "https://it.wikipedia.org/wiki?curid=4349873", "title": "Tellururo di cadmio-mercurio", "text": ""}
{"id": "4349874", "revid": "1305772", "url": "https://it.wikipedia.org/wiki?curid=4349874", "title": "Arcen", "text": "Arcen (in limburghese: \"\u00c1rse\"; 2.000 ab. ca.) \u00e8 una localit\u00e0 della provincia del Limburgo, nel sud-est dei Paesi Bassi, situata lungo il corso del fiume Mosa, al confine con il Land tedesco della Renania Settentrionale-Vestfalia. Dal punto di vista amministrativo si tratta di una frazione dell'ex-comune di Arcen en Velden, dal 2009 incorporato nella municipalit\u00e0 di Venlo (distretto di Noord-Limburg).\nEtimologia.\nL'etimologia del toponimo \"Arcen\", attestato come \"Arsnan\" (inizio XII secolo), \"Arsen\" (seconda met\u00e0 del XIII secolo), \"Aersen\" (met\u00e0 del XIV secolo), \"Arsen\" (seconda met\u00e0 del XIV secolo), \"Arcen\" (inizio XVI secolo), \"Aarcen\" e \"Aertsen\", \u00e8 incerta. Si \u00e8 ipotizzato un legame con il termine latino \"arx\", \"arco\", oppure con il termine anglosassone \"aersc\", \"terreno agricolo\".\nGeografia fisica.\nCollocazione.\nArcen si trova a circa 13\u00a0km a nord del centro di Venlo e a circa 50\u00a0km ad ovest della citt\u00e0 tedesca di Duisburg.\nSociet\u00e0.\nEvoluzione demografica.\nAl censimento del 2009, Arcen contava una popolazione pari 2.080 abitanti, di cui 1.010 donne e 1.070 uomini.\nArchitettura.\nArcen ha le caratteristiche di cittadina fortificata. Ne sono testimonianza le mura e i resti di una torre, la \"Schanstoren\".\nEdifici d'interesse.\nCastello.\nL'edificio principale di Arcen \u00e8 il Castello, costruito intorno al 1885 in luogo di preesistente edificio andato distrutto nel 1646.\nDegni di nota sono i giardini (kasteeltuinen), che comprendono, tra l'altro, un giardino orientale, un roseto un giardino delle piante da ombra, un bosco di conifere, un campo da golf, ecc.\nThermaalbad Arcen.\nAd Arcen, sorge anche uno stabilimento termale, il \"Thermaalbad Arcen\", dove scorrono acque ricche di minerali che sgorgano a 900 metri sottoterra.\nWijmarsche Watermolen.\nRisalente al XVII secolo, \u00e8 il \"Wijmarsche Watermolen\", un mulino ad acqua che ora ospita la \"Branderij de IJsvogel\".\nEconomia.\nProdotti tipici locali sono l'asparago, la birra di Arcen e una speciale bevanda prodotta dalla \"Branderij de IJsvogel\"."}
{"id": "4349875", "revid": "124687046", "url": "https://it.wikipedia.org/wiki?curid=4349875", "title": "Teodesco", "text": "Teodesco o Teodosio fu vescovo di Noli citato in una lettera di papa Benedetto XII del 27 maggio 1336 in cui si intima di indire un processo per una diatriba esplosa tra lo stesso vescovo e il marchese di Savona, Tommaso Del Carretto. Teodesco aveva infatti sospeso un certo monaco Oddone O.S.B. che officiava nella zona di Altare, suscitando lo scontento sia della popolazione che del marchese, il quale si era rivolto al papa in opposizione al provvedimento vescovile.\nNon si hanno successive notizie riguardo a Teodesco, se non quella che ci tramanda la sua morte in Noli nel 1346."}
{"id": "4349879", "revid": "1543377", "url": "https://it.wikipedia.org/wiki?curid=4349879", "title": "American Soccer League 1922-1923", "text": "Il Campionato dell'American Soccer League 1922-23 fu il secondo campionato della lega e il 23\u00ba di prima divisione statunitense di calcio.\nSquadre.\nCon il ritiro degli Holyoke Falcos, Todd Shipyards Field Club e dei Jersey City Celtics, la lega permise dei nuovi ingressi: i Brooklyn Wanderers (ricomposti per l'occasione dopo la fusione con i Brooklyn F.C.), i Paterson F.C. (precedentemente attiva nella defunta \"National Association Football League\") ed i redivivi Bethlehem Steel (nel campionato precedente militava sotto le insegne dei Philadelphia F.C.).\nI Fall River United vennero rinominati in Fall River Marksmen.\nCampionato.\nClassifica finale.\nVerdetti.\n Campione degli Stati Uniti 1922-1923."}
{"id": "4349880", "revid": "123417281", "url": "https://it.wikipedia.org/wiki?curid=4349880", "title": "Istanbul (Pamuk)", "text": "Istanbul \u00e8 un saggio di Orhan Pamuk scritto nel 2003.\nTrama.\nOrhan Pamuk racconta Istanbul in modo molto personale, espone i propri ricordi dall'infanzia alla giovinezza. Si interrompe nel 1972, quando ha vent'anni e decide di fare lo scrittore.\nLa sua famiglia \u00e8 molto benestante: il nonno si \u00e8 arricchito nell'Ottocento con la costruzione delle ferrovie e il padre e lo zio, per quanto abbiano intrapreso speculazioni sbagliate, non sono riusciti a dilapidare l'intero patrimonio familiare.\nLa madre \u00e8 molto bella (risulta anche dalle fotografie) ma il rapporto col marito \u00e8 piuttosto teso, spesso lui si allontana per lunghi periodi. Si scoprir\u00e0 che ha un appartamento dove vive con un'altra donna (sotto il cuscino un pigiama uguale a quello di casa, sul comodino lo stesso manuale per appassionati di Bridge). \nIl padre non \u00e8 severo, come ci si potrebbe aspettare in una famiglia turca tradizionale, \u00e8 invece leggero e con scarso senso della responsabilit\u00e0, ma piuttosto simpatico, anche al figlio, nonostante tutto.\nOrhan ha continui scontri, anche fisici, con il fratello maggiore, nei quali ha sempre la peggio, ma che affronta con coraggio quasi masochistico. \u00c8 un bambino buono e carino, apprezzato dagli adulti e dagli insegnanti, dei quali desidera l'approvazione, ma fondamentalmente triste. Inventa un suo doppio che si nasconde nei vicoli di Istanbul. La citt\u00e0 \u00e8 l'immagine della sua tristezza.\nLa famiglia Pamuk vive in un grande palazzo moderno, con tutti i parenti (fino a quando non sar\u00e0 costretta a trasferirsi per motivi economici), \u00e8 fondamentalmente laica e gaudente (celebra la fine del Ramadan solo per mangiare di pi\u00f9, senza aver fatto la dovuta penitenza), considera Allah una faccenda da poveri.\nDurante l'adolescenza Orhan frequenta la scuola inglese, scopre la sua passione per la pittura, Istanbul \u00e8 uno dei suoi soggetti preferiti. Si innamora di una ragazza di buona famiglia, che diventa sua modella e amante, ma i familiari di lei la allontanano mandandola a studiare in Svizzera.\nOrhan non studia seriamente, si iscrive ad architettura, ma non frequenta e non porter\u00e0 mai a termine gli studi, la madre lo rimprovera aspramente asserendo che come pittore non avr\u00e0 mai un futuro, ma lui diventer\u00e0 scrittore.\nLa citt\u00e0.\nIstanbul \u00e8 vista come la citt\u00e0 della tristezza, rispecchiando il paesaggio interiore dell'autore. Quindi viene apprezzata nella sua decadenza: i vicoli fatiscenti e poco illuminati, le ville di legno sul Bosforo, testimonianza di antichi fasti, ora grigie e cadenti, spesso superstiti di incendi che le hanno devastate e che il giovane Pamuk osservava con gli amici dall'alto della collina con un sentimento ambiguo di piacere e dolore .\nRicorda le gite domenicali, da bambino, sul Bosforo, con la madre, per curare le tonsille con l'aria di mare, i tram, i fumosi battelli che attraversano il Mar Nero, il porto.\nCi sono altri vari ricordi corredati da foto in bianco e nero della famiglia e della citt\u00e0.\nRiferimenti letterari.\nL'autore \u00e8 consapevole che i suoi ricordi si fondono con la sua formazione letteraria che comprende autori turchi e occidentali, tra cui grandi viaggiatori francesi dell'Ottocento come Flaubert e un incisore austriaco di cui sono riprodotte varie stampe.\nPamuk sostiene che i turchi non possono ormai prescindere dal confronto con l'Occidente e anche loro vedono Istanbul con lo sguardo occidentale, non sanno essere indipendenti dal giudizio straniero.\nLa tristezza della citt\u00e0 \u00e8 dovuta a un mondo scomparso (l'Impero Ottomano) di cui gli abitanti sembrano portare in s\u00e9 la traccia.\nBibliografia.\nOrhan Pamuk, \"Istanbul\", curato da Bergero Walter. e tradotto da Gezgin Semsa., Einaudi 2006 ISBN 9788806178994"}
{"id": "4349881", "revid": "33689", "url": "https://it.wikipedia.org/wiki?curid=4349881", "title": "Noah's Ark (videogioco)", "text": "Noah's Ark \u00e8 un videogioco a piattaforme per NES e pubblicato nel 1992 da Konami solo in Europa. A differenza di molti altri giochi biblici, questo \u00e8 stato ufficialmente approvato da Nintendo.\nModalit\u00e0 di gioco.\nIl giocatore controlla No\u00e8, guidandolo in un viaggio attraverso sette continenti (Europa, America del Nord, America del Sud, Africa, Antartide, Australia e Asia) per salvare differenti animali e condurli sull'Arca. No\u00e8 \u00e8 aiutato da diversi power-up che pu\u00f2 raccogliere. Le anatre possono dargli armi pi\u00f9 potenti, renderlo invulnerabile per un po' o fargli cambiare forma (ad esempio, andando sott'acqua muter\u00e0 in pesce). Ogni continente \u00e8 diviso in 3 livelli, per un totale di 21. Il terzo livello di ogni continente culmina con una battaglia contro un boss. Durante ogni livello l'acqua sale lentamente, rendendo pi\u00f9 difficile i controlli."}
{"id": "4349884", "revid": "46291", "url": "https://it.wikipedia.org/wiki?curid=4349884", "title": "Asteroideae", "text": "Asteroideae \u00e8 una sottofamiglia di piante spermatofite dicotiledoni appartenenti alla famiglia delle Asteraceae.\nEtimologia.\nIl nome della sottofamiglia deriva dal suo genere tipo (\"Aster\") che a sua volta deriva dal greco e significa (in senso ampio) \"fiore a stella\". Fu introdotto da Linneo ma sicuramente tale denominazione era conosciuta fin dall'antichit\u00e0. Dioscoride fa riferimento ad un \"Astro attico\" (un fiore probabilmente dello stesso genere).\nIl nome scientifico della sottofamiglia \u00e8 stato definito dal botanico e naturalista francese Alexandre Henri Gabriel de Cassini (1781 \u2013 1832) e successivamente dal botanico inglese John Lindley (Catton, 8 febbraio 1799 \u2013 Turnham Green, 1\u00ba novembre 1865) in una pubblicazione del 1829.\nDescrizione.\nLe specie di questa sottofamiglia hanno un habitus erbaceo, sia annuale che perenne, Arbustoarbustivo e in pochi casi anche arboreo. Sono presenti anche specie rampicanti, epifite e acquatiche e qualche volta succulente. In queste piante possono essere presenti ghiandole schizogene oleifere con oli eterei.\nLe foglie lungo il caule sono disposte sia in modo opposto che alternato. La lamina in genere \u00e8 semplice, ma sono presenti anche lamine sezionate (a pi\u00f9 segmenti), ma non spinose.\nLe infiorescenze sono per lo pi\u00f9 formate da capolini singoli eterogami o omogami di tipo sia radiato che disciforme che discoide. I capolini sono formati da un involucro con forme da cilindriche a subglobose, composto da diverse squame pi\u00f9 o meno seriate anche in modo embricato, al cui interno un ricettacolo in genere fa da base ai fiori del disco di tipo tubuloso e ai fiori periferici di tipo ligulato. Il ricettacolo pu\u00f2 essere sia privo che provvisto di pagliette a protezione della base dei fiori.\nFormula fiorale: per queste piante viene indicata la seguente formula fiorale:\nI fiori (da 1 a molti) sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). In genere sono ermafroditi e fertili (quelli centrali possono essere funzionalmente maschili e quelli periferici femminili). I fiori possono essere tutti regolari, oppure quelli interni sono regolari (di tipo attinomorfo) e quelli esterni possono essere radiati o filiformi. I fiori ligulati spesso hanno 3 lembi corollini. Il calice \u00e8 ridotto ad una coroncina di squame.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le antere sono quasi sempre prive di speroni e possono essere sia con coda che senza (le code sono semplici e normalmente snelle). Il polline ha la superficie spinosa e composta da due strati (uno esterno alveolare compatto e \"tectato\" e uno pi\u00f9 interno chiamato \"strato basale\") a protezione del materiale genetico durante la fase di essiccamento.\nIl gineceo ha un ovario uniloculare infero formato da due carpelli.. Lo stilo \u00e8 unico e con due stigmi nella parte apicale. Gli stigmi sono da corti ad allungati, con forme affusolate, da acute a obtuse o troncate e spesso con appendici. Le papille stigmatiche sono per lo pi\u00f9 confinate in due superfici marginali, da distanti a contigue; all'apice possono essere confluenti o separate, raramente ricoprono l'intera superficie interna degli stigmi.\nI frutti sono degli acheni con pappo. Gli acheni sono ricoperti da doppi peli; in molti membri del gruppo \"Heliantheae Alliance\" sono presenti strati di fitomelanina nella zona del pericarpo. Il pappo pu\u00f2 essere sia presente che assente; normalmente \u00e8 formato da setole o scaglie o una semplice coroncina. In alcuni casi \u00e8 eteromorfo.\nTassonomia.\nLa famiglia di appartenenza (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia \u00e8 una delle 12 sottofamiglie nella quale \u00e8 stata suddivisa la famiglia Asteraceae con circa 1.130 generi, circa 16.200 specie distribuite su 21 trib\u00f9.\nI caratteri pi\u00f9 distintivi delle specie di questo grande gruppo sono:\nLe principali sinapomorfie relative alle varie trib\u00f9 sono:\nFilogenesi.\nLa sottofamiglia da un punto di vista filogenetico \u00e8 divisa in due grandi gruppi: il gruppo \"Heliantheae Alliance\" con le trib\u00f9 Helenieae, Coreopsideae, Neurolaeneae, Tageteae, Chaenactideae, Bahieae, Polymnieae, Heliantheae, Millerieae, Madieae, Perityleae, Eupatorieae, Feddeeae e l'altro gruppo con il resto della sottofamiglia. Il gruppo \"Heliantheae Alliance\" \u00e8 caratterizzato soprattutto per le brattee involucrali disposte su 1 \u2013 3 serie, per le teche delle antere che sono spesso annerite e senza speroni e code, per la presenza di peli sotto la divisione dello stilo, per i rami dello stilo (gli stigmi) s'incurvano a maturit\u00e0 e per le appendici dello stilo che sono solitamente pi\u00f9 corte della porzione stigmatica (tranne in Eupatoriaea). Questo gruppo viene anche definito \"Phytomelanic cipsela\" e forma un clade caratterizzato dalla presenza nella cipsela di uno strato di fitomelanina. In realt\u00e0 le due trib\u00f9 Helenieae e Feddeeae non fanno parte del gruppo \"Phytomelanic cipsela\" s.s. in quanto i loro acheni sono privi di fitomelanina, ma in base ad altre considerazioni (sia morfologiche che di analisi sul DNA) attualmente sono ugualmente descritte all'interno del gruppo \"Heliantheae Alliance\".\nI rapporti filogenetici all'interno della sottofamiglia sono illustrati dal seguente cladogramma:\nComposizione della sottofamiglia.\nElenco delle trib\u00f9 e sottotrib\u00f9 con relativi numero di generi e specie:\nDistribuzione e habitat.\nLa sottofamiglia ha una distribuzione cosmopolita in habitat tra i pi\u00f9 vari. Per le distribuzioni relative alle varie trib\u00f9 vedere la tabella qui sotto."}
{"id": "4349886", "revid": "2088378", "url": "https://it.wikipedia.org/wiki?curid=4349886", "title": "Ann Cunningham", "text": "Biografia.\nEra la quarta figlia di James Cunningham, VII conte di Glencairn, e di sua moglie, Margaret, figlia di Sir Colin Campbell di Glenurquhy, una famiglia nota per il loro impegno per protestantesimo.\nMatrimonio.\nSpos\u00f2, il 30 gennaio 1603, James Hamilton, II marchese di Hamilton, figlio di John Hamilton, I marchese di Hamilton, e di sua moglie, lady Margaret Lyon. Ebbero cinque figli:\nMorte.\nMor\u00ec il 16 settembre 1647."}
{"id": "4349888", "revid": "1522738", "url": "https://it.wikipedia.org/wiki?curid=4349888", "title": "Skazo\u010dnoe pute\u0161estvie mistera Bil'bo Begginsa, Chobbita", "text": "Skazo\u010dnoe pute\u0161estvie mistera Bil'bo Begginsa, Chobbita () \u00e8 un film televisivo sovietico del 1985 diretto da Vladimir Laty\u0161ev per la TV di Leningrado, ispirato al romanzo \"Lo Hobbit\" di J. R. R. Tolkien.\nTrama.\nL'Autore, ossia lo stesso Tolkien (interpretato da Zinovij Gerdt), racconta la \"sua\" storia: la vita di Bilbo Baggins, un hobbit tranquillo e godereccio, viene sconvolta quando decide di unirsi al mago Gandalf e a una compagnia di tredici nani nel tentativo di riconquistare un tesoro rubato a questi ultimi.\nCostumi e coreografie.\nSia gli hobbit sia i nani sono interpretati da attori di normale statura, che in studio dovevano essere ripresi in maniera statica poich\u00e9 le scenografie disegnate o inserite nella composizione video permettevano solo cambi di prospettiva molto limitati.\nIl drago Smaug e i ragni nel Bosco Atro sono burattini. Gollum e gli orchi sono invece interpretati da attori, ma con un trucco limitato e senza protesi.\nNel film la musica ha un ruolo molto importante, come del resto anche nel romanzo: i canti dei nani sono a pi\u00f9 voci e quando gli orchi li catturano all'interno della montagna, i loro balli seguono una coreografia professionale. Le danze sono eseguite da artisti dell'Accademia Statale dell'Opera e del Balletto di Leningrado."}
{"id": "4349892", "revid": "838137", "url": "https://it.wikipedia.org/wiki?curid=4349892", "title": "Lorenzo Gioeni", "text": "Biografia.\nNacque a Palermo il 15 giugno 1678. Fu ordinato sacerdote il 6 giugno 1706. L'11 dicembre 1730 fu designato vescovo di Agrigento e ordinato il 17 dicembre di quell'anno dal cardinale Pier Luigi Carafa. Mor\u00ec nell'ottobre 1754 ad Agrigento.\nGenealogia episcopale.\nLa genealogia episcopale \u00e8:"}
{"id": "4349896", "revid": "767487", "url": "https://it.wikipedia.org/wiki?curid=4349896", "title": "Set-in", "text": "Set-in \u00e8 un metodo di costruzione degli strumenti cordofoni, come in particolare chitarre e bassi, che consiste nell'unire il manico e il corpo dello strumento per mezzo di tenone e mortasa, utilizzando dei collanti, di norma colla animale, colla vinilica, resina epossidica o cianoacrilati.\nIl set-in permette un buon passaggio delle vibrazioni nel legno, permettendo maggior sustain. Questo tipo di unione \u00e8 meno forte rispetto a un neck-thru, ma permette una maggior tenuta di un bolt-on per gli strumenti leggeri, quali quelli a corpo vuoto. L'accesso ai tasti pi\u00f9 alti \u00e8 facilitato rispetto a un manico bolt-on, ma al tempo stesso aumenta il rischio di rottura del manico, specialmente se realizzato con legno fragile come il mogano. Il set-in \u00e8 tipico di molte chitarre acustiche ed \u00e8 frequente anche per le chitarre elettriche semi-acustiche, come la Gibson Les Paul. Il costo e la manodopera per realizzare o riparare un set-in sono maggiori rispetto a un bolt-on."}
{"id": "4349900", "revid": "1980354", "url": "https://it.wikipedia.org/wiki?curid=4349900", "title": "Tunoa Lui", "text": "Carriera.\nAllenava le Samoa Americane durante la disastrosa sconfitta per 31-0 contro l'Australia.\nRimase sulla panchina della Samoa Americane fino al 2002, successivamente smise di allenare per 9 anni, fino al 2011 quando divenne ct della Samoa.\nDal 2017 allena (in ambito dilettantistico) la formazione under 18 di futsal della Samoa Americane.\nNel 2019 \u00e8 tornato, dopo 17 anni, alla guida della nazionale di calcio della Samoa Americane."}
{"id": "4349901", "revid": "124123", "url": "https://it.wikipedia.org/wiki?curid=4349901", "title": "Enrico Ittar", "text": "Nonostante sia nato a Catania, \u00e8 noto generalmente come architetto polacco di origine maltese, perch\u00e9 si trasfer\u00ec nel 1785, ancora adolescente, nell'isola di Malta al seguito del padre e, alla morte di questo, dopo un periodo di studio a Roma, and\u00f2 in Polonia, luogo di origine della famiglia Ittar, svolgendo l\u00ec la propria attivit\u00e0 professionale. Nel 1808 fu insegnante di disegno e architettura a Zamo\u015b\u0107.\nFra le opere di Enrico Ittar si segnalano: l'ippodromo e alcune altre realizzazioni presso Arkadia, un parco paesaggistico in stile inglese in Polonia, tra \u0141owicz e Niebor\u00f3w; il Tempio della Sibilla (\u015awi\u0105tyni Sybilli) a Pu\u0142awy.\nIl figlio Alessandro ebbe una certa fama come pittore."}
{"id": "4349902", "revid": "599013", "url": "https://it.wikipedia.org/wiki?curid=4349902", "title": "The Gates of Doom", "text": ""}
{"id": "4349903", "revid": "729019", "url": "https://it.wikipedia.org/wiki?curid=4349903", "title": "Ulrico II di Neuch\u00e2tel", "text": "Biografia.\nUlrico II di Neuch\u00e2tel era figlio di Rodolfo I di Neuch\u00e2tel e di sua moglie, Emma di Gl\u00e2ne. Egli fu noto anche come Ulrico II di F\u00e9nis. Egli succedette al trono paterno alla morte del genitore e ben presto ebbe a scontrarsi con lo zio materno Guglielmo di Gl\u00e2ne per alcune donazioni che suo padre aveva concesso al cognato, ma nel 1149 prefer\u00ec abbandonare le proprie pretese e riconciliarsi col congiunto. Personaggio molto pio, Ulrico II prese parte alla Seconda crociata ed una volta ritornato don\u00f2 gran parte dei ricavi che ne ebbe alla chiesa di Saint-Michel dell'abbazia di Fontaine-Andr\u00e9.\nMatrimonio e figli.\nRodolfo II spos\u00f2 Berta di Granges dalla quale ebbe i seguenti eredi:"}
{"id": "4349904", "revid": "164044", "url": "https://it.wikipedia.org/wiki?curid=4349904", "title": "Serigne Kara", "text": ""}
{"id": "4349907", "revid": "118919408", "url": "https://it.wikipedia.org/wiki?curid=4349907", "title": "Georgette Berger", "text": "Georgette Berger nacque a Marcinelle, nel 1901, figlia di un macellaio.\nLei e il suo futuro marito Ren\u00e9 Magritte si incontrarono adolescenti nel 1913 alla fiera annuale di Charleroi. Nel 1914 scoppi\u00f2 la prima guerra mondiale e Magritte nel 1915 and\u00f2 a vivere a Bruxelles per studiare Accademia Reale di belle arti.\nLa Berger nel dopoguerra incontr\u00f2 nuovamente Magritte nel Giardino Botanico a Bruxelles nel 1920. Si fidanzarono e successivamente si sposarono, nell'autunno del 1923.\nLa Berger divenne la principale musa ispiratrice del marito. La sua figura \u00e8 presente in numerosi quadri, abbozzi e fotografie dell'artista belga .\nBerger mor\u00ec nel 1986, e venne sepolta nel cimitero di Schaerbeek accanto al marito ."}
{"id": "4349912", "revid": "767487", "url": "https://it.wikipedia.org/wiki?curid=4349912", "title": "Big Nothing", "text": "Big Nothing \u00e8 un film del 2006 diretto da Jean-Baptiste Andrea con protagonisti Simon Pegg, Alice Eve e David Schwimmer.\nTrama.\nCharlie, padre di Emily e marito di Penelope (agente di polizia), \u00e8 affetto da una malattia che causa una lenta perdita di memoria, per questo ha perso il suo posto di insegnante. Ha scritto un libro ma nessuna casa editrice ha risposto e, anche se con un dottorato di ricerca, finisce a lavorare in un call center. Qui conosce Gus che lo aiuta con il lavoro ma dopo poco tempo Charlie insulta un cliente al telefono, credendo di aver riagganciato la chiamata, e perde il lavoro. Gus si sente in debito e d\u00e0 appuntamento a Charlie al bar. L\u00ec Gus rivela di aver preso l'elenco delle persone che si sono collegate a siti pornografici negli ultimi mesi, tra queste c'\u00e8 il reverendo Smalls. Il piano \u00e8 di ricattare il sacerdote senza ricorrere all'uso della violenza. Mentre i due parlano si intromette Josie, cameriera del locale, che ha sentito tutto ed entra a farne parte. La ragazza contatta telefonicamente Smalls, lo ricatta e lo informa che verr\u00e0 qualcuno a prendere i soldi. La sera successiva Gus si reca all'abitazione del reverendo e trova la porta aperta, ad aspettarlo c'\u00e8 un sacerdote che gli punta contro una pistola, mentre lui \u00e8 disarmato. Charlie, per fornire un alibi a Gus, va al bar e racconta che intanto Gus \u00e8 alla stazione di servizio a fare rifornimento di benzina, poco dopo si accorge che a fianco a lui al bancone c'\u00e8 il gestore della stazione e di conseguenza l'alibi non regge, mandando in aria il piano. Non sapendo cosa fare, Charlie corre ad avvisare Gus ma trova nel salotto il reverendo steso a terra e una chiazza di sangue. Credendolo morto, per nascondere il cadavere, lo getta nella fossa biologica in giardino. Rientrato in casa, trova Gus ferito a una gamba e gli spiega cosa \u00e8 accaduto: aveva colpito il sacerdote con un vaso ed era svenuto a terra ma con la pistola aveva ferito Gus. Charlie si rende conto di aver appena ucciso una persona. Mentre riordinano per cancellare le tracce, arriva alla porta l'agente."}
{"id": "4349918", "revid": "36426", "url": "https://it.wikipedia.org/wiki?curid=4349918", "title": "Famiglia verde", "text": "La famiglia verde o fiorentina \u00e8 un tipo di maiolica arcaica, tra i pi\u00f9 antichi di produzione italiana, iniziato a comparire nel XIV secolo a Firenze e nelle zone limitrofe.\nCaratteristiche.\n\u00c8 caratterizzata da un'invetriatura biancastra e opaca ottenuta con l'aggiunta di diossido di stagno al rivestimento di vernice piombifera e da decorazioni di colore bruno su sfondo verde. Piatti e bacili sono spesso decorati al centro da stemmi familiari, emblemi, leoni portabandiera, cavalieri in armatura, dame. \nIl segno \u00e8 sempre grafico; il disegno assomiglia a uno schizzo ottenuto rapidamente. \nOpere della famiglia verde vennero prodotte a lungo, fino alla met\u00e0 del XV secolo e oltre. In seguito si svilupp\u00f2, nei pezzi \"da pompa\", uno stile con figure desunte dalla pittura del momento."}
{"id": "4349920", "revid": "1543377", "url": "https://it.wikipedia.org/wiki?curid=4349920", "title": "American Soccer League 1921-1922", "text": "Il Campionato dell'American Soccer League 1921-22 fu il primo campionato della lega e il 22\u00ba di prima divisione statunitense di calcio. La nuova lega fu formata dalla fusione tra la National Association Football League e la Southern New England Soccer League.\nCampionato.\nClassifica finale.\nVerdetti.\n Campione degli Stati Uniti 1921-1922"}
{"id": "4349922", "revid": "2052878", "url": "https://it.wikipedia.org/wiki?curid=4349922", "title": "L'immensit\u00e0/Non piangere stasera", "text": "L'immensit\u00e0/Non piangere stasera \u00e8 un singolo di Don Backy del 1967. Il lato A \u00e8 \"L'immensit\u00e0\", brano con cui Don Backy partecip\u00f2 al Festival di Sanremo 1967"}
{"id": "4349923", "revid": "834750", "url": "https://it.wikipedia.org/wiki?curid=4349923", "title": "Serqet", "text": ""}
{"id": "4349924", "revid": "1543377", "url": "https://it.wikipedia.org/wiki?curid=4349924", "title": "Mirmecomorfismo", "text": "In entomologia il mirmecomorfismo \u00e8 una forma di mimetismo che consiste nell'imitazione, da parte di ragni, insetti o altri artropodi, delle sembianze e talvolta del comportamento delle formiche.\nAlcuni organismi utilizzano il mirmecoformismo per sfuggire a predatori quali gli uccelli o le vespe, che solitamente evitano le formiche in quanto poco appetibili ed aggressive (mimetismo difensivo); altri usano la loro somiglianza per introdursi all'interno dei formicai e predare larve e uova delle formiche (mimetismo offensivo).\nAracnidi.\nIl mirmecomorfismo nei ragni si esprime attraverso adattamenti che vanno dalle semplici similarit\u00e0 di colorazione, a modificazioni morfologiche complesse tali da rendere compatibile la struttura corporea a due segmenti (cefalotorace e opistosoma), tipica dei ragni, con quella a tre segmenti (capo, torace e addome) tipica delle formiche. Il problema rappresentato dal numero delle zampe (8 nei ragni, 6 nelle formiche) \u00e8 risolto utilizzando solo tre paia di zampe per deambulare ed agitando le zampe anteriori come se fossero antenne (assenti nei ragni).\nSpecie mirmecomorfe esistono all'interno delle seguenti famiglie di ragni:\nIn alcune specie il mirmecomorfismo \u00e8 prerogativa di uno solo dei sessi: p.es. in \"Micrathena\" solo i maschi e le forme giovanili sono mirmecomorfi. In altri casi maschi e femmine possono imitare specie diverse. Ci sono poi specie che presentano diverse forme, ciascuna delle quali mima un differente modello di formica: p.es le forme con livrea giallo-bruna di \"Synemosyna aurantiaca\" mimano le sembianze di \"Pseudomyrmex flavidulus\" e \"P. oculatus\", mentre le forme con livrea nera assomigliano a \"P. gracilis\" e \"P. sericeus\". Tra i ragni del genere \"Myrmarachne\" \u00e8 molto comune il \"mimetismo transformazionale\", che comporta l'adozione di modelli differenti di formiche nei differenti stadi dello sviluppo postembrionale.\nAlcuni ragni mirmecomorfi sono anche mirmecofili, cio\u00e8 vivono in associazione con colonie di formiche: \u00e8 il caso, p. es. di \"Myrmarachne assimilis\", che vive a stretto contatto con le colonie di \"Oecophylla smaragdina\".\nColeotteri.\nI coleotteri della famiglia Anthicidae presentano una serie di caratteristiche (un collo marcatamente ristretto, un pronoto pi\u00f9 largo nella parte anteriore e pi\u00f9 stretto in quella posteriore, delle antenne lunghe e sottili) che conferiscono a questi insetti una apparenza simile a quella delle formiche.\nIn alcuni casi (p.es. \"Anthelephila cyanea\") la somiglianza \u00e8 davvero sorprendente. Nonostante ci\u00f2, la gran parte delle oltre 3000 specie che formano questa famiglia, non ha alcun rapporto con le formiche: il mirmecomorfismo \u00e8 solo una forma di mimetismo batesiano che garantisce protezione contro potenziali predatori.\nMolti coleotteri stafilinidi che vivono in associazione con le formiche legionarie (Dorylinae) presentano una somiglianza davvero notevole con le loro ospiti: un esempio eclatante \u00e8 quello di \"Ecitomorpha nevermanni\", la cui colorazione varia dal rosso al nero per adattarsi alle variazioni regionali di colore di \"Eciton burchellii\". Dal momento che le formiche del genere \"Eciton\" hanno una vista molto limitata, anche il mirmecomorfismo di questi coleotteri va inteso una forma di mimetismo volto ad ingannare eventuali predatori.\nNumerosi esempi di mirmecomorfismo si ritrovano tra i cerambicidi: fra i tanti si possono citare le specie centro-americane \"Mallocera spinicollis\", \"Neoclytus oesopus\" e \"Diphyrama singularis\", tutte estremamente somiglianti a formiche della sottofamiglia Myrmicinae, \"Euderces velutinus\" che mima \"Camponotus sericeiventris\", \"Pseudomyrmecion ramalium\" somigliante a \"Crematogaster scutellaris\", \"Cyrtinus pygmaeus\" molto simile a \"Lasius alienus\" e \"Michthisoma heterodoxum\" con sembianze simili a quelle di \"Camponotus pennsylvanicus\".\nCasi di mirmecomorfismo si riscontrano anche tra i curculionidi: p.es. \"Cylindrocopturinus hainesi\" e \"Copturus mimeticus\" riproducono le sembianze delle formiche del genere \"Zacryptocerus\", mentre \"Copturus paschalis\" imita la formica \"Camponotus sericeiventris\".\nDitteri.\nIl mirmecomorfismo \u00e8 molto diffuso in diverse famiglie di ditteri, anche se mancano revisioni approfondite del fenomeno e la maggior parte delle conoscenze si basa su osservazioni aneddotiche.\nSembianze mirmecoidi sono state descritte in numerose specie di Micropezidae; in particolare nella specie attera australiana \"Badisis ambulans\" sono state evidenziate notevoli somiglianze morfologiche con le formiche della sottofamiglia Dolichoderinae.Tra le specie del genere \"Sepsisoma\", genere neotropicale della famiglia Richardiidae, sono state descritte somiglianze con le formiche del genere \"Camponotus\" (Formicinae).Analoghe osservazioni sono state compiute per i generi \"Strongylophthalmyia\" (Strongylophthalmyiidae), \"Syringogaster\" (Syringogastridae), \"Inium\" (Platystomatidae), e per numerosi generi delle famiglie Neurochaetidae e Sepsidae.\nFasmidi.\nLe neanidi di 1\u00aa et\u00e0 dell'insetto-foglia \"Extatosoma tiaratum\", nere con il capo rosso, mimano l'aspetto della formica tropicale \"Leptomyrmex darlingtoni\" (Dolichoderinae). Anche il loro movimento, erratico, ricorda quello delle formiche. Alla muta successiva il loro aspetto si modifica somigliando a quello che avranno da adulti, simile ad una foglia secca.\nI fasmidi della specie \"Phalces brevis\" depongono uova che assomigliano a semi di piante, complete di una struttura chiamata \"capitulum\" che \u00e8 simile agli elaiosomi presenti nelle piante che si diffondono per mirmecocoria. Queste uova vengono raccolte dalle formiche e portate all'interno dei loro nidi.\nMantoidei.\nDiverse specie di mantidi esibiscono un mirmecomorfismo limitato ai primi stadi del loro sviluppo postembrionale, una fase in cui risultano particolarmente vulnerabili a potenziali predatori quali uccelli o imenotteri. Nelle fasi successive dello sviluppo perdono tali caratteristiche ricorrendo ad altre forme di mimetismo (mimetismo trasformazionale). Per esempio le neanidi di I stadio della mantide africana \"Phyllocrania paradoxa\" (Hymenopodidae) sono di colore nero e con aspetto che ricorda marcatamente quello delle formiche. Dopo le prime due mute esse assumono le sembianze degli insetti adulti, che sono di colore bruno e con aspetto che simula quello di una foglia secca. Le neanidi di I stadio della mantide messicana \"Mantoida maya\" (Mantoididae) riproducono le sembianze della formica \"Camponotus planatus\"; negli stadi successivi tendono invece ad assomigliare alle vespe. Le mantidi asiatiche del genere \"Creobroter\" (Hymenopodidae) nei primi stadi del loro sviluppo sono di colore uniformemente nero e brillante; a partire dalla terza muta, perdono le sembianze mirmecomorfe per assumere la colorazione verdastra che le aiuta a confondersi nella vegetazione.\nLe neanidi della mantide sudamericana \"Acontista concinna\" (Acanthopidae) sono di un colore rosso brillante che le fa assomigliare alle formiche del genere \"Solenopsis\". A seguito delle prime mute compaiono delle macchie verde-bruno che confluiscono in una colorazione interamente verde negli insetti adulti.\nLa somiglianza con le formiche delle neanidi della mantide asiatica \"Odontomantis planiceps\" (Hymenopodidae) riguarda non solo l'aspetto ma anche il comportamento: nei primi stadi esse tendono infatti ad aggregarsi in colonie numerose, imitando i movimenti erratici dei loro modelli.\nOrtotteri.\nAnche tra gli ortotteri si riscontrano casi di mirmecomorfismo limitato ai primi stadi di sviluppo.\nPer esempio, le neanidi di I e II stadio di alcune specie del genere \"Macroxiphus\" (Tettigoniidae) hanno una colorazione nera e presentano modificazioni strutturali del pronoto e dell'addome che le rendono estremamente somiglianti alle formiche. La somiglianza \u00e8 accentuata da un comportamento simile a quello delle formiche: si muovono sul terreno durante il giorno, spesso mischiandosi alle formiche stesse, con la tipica andatura erratica, e si nutrono dei detriti della lettiera. Dopo la terza muta la conformazione dei segmenti toracici e addominale si modifica e le larve cambiano abitudini per divenire notturne e fitofaghe, assumendo la tipica andatura dei Tettigoniidi.\nAnche le neanidi di I stadio della cavalletta australiana \"Torbia viridissima\" (Tettigoniidae) sono estremamente somiglianti a delle formiche, di colore dal bruno scuro al nero. Dopo le prime mute perdono tale caratteristica ed iniziano a sfoggiare la livrea verde brillante tipica dell'insetto adulto.\nRincoti.\nEsempi di mirmecomorfismo si ritrovano in diverse famiglie di Rincoti e possono riguardare solo i maschi, solo le femmine o solo gli stadi giovanili di una specie.\nLe neanidi di \"Hyalimenus\" spp. (Alydidae) nei diversi stadi del loro sviluppo mutano dimensioni e colorazione, assumendo di volta in volta le sembianze di diverse specie di formiche. Tale somiglianza induce le formiche a proteggerle dagli attacchi dei predatori. Casi di mirmecomorfismo sono documentati anche nelle neanidi di altre specie di Alydidae (p.es. \"Alydus calcaratus\", \"Dulichius inflatus\").\nAnche nel caso dell'eterottero \"Himacerus mirmicoides\" (Nabidae), il mirmecomorfismo riguarda solo le neanidi, che hanno i margini del 2\u00b0 e del 3\u00b0 tergite addominale pi\u00f9 chiari del resto dell'addome, dando l'illusione di una struttura simile al peziolo delle formiche.\nNel caso dell'eterottero nordamericano \"Coquilletia insignis\" (Miridae), solo la femmina \u00e8 mimetica, mirmecomorfa ed attera, e, nel corso del suo sviluppo mima, in forma e dimensioni, diverse specie di formiche. Tra i Miridi sembianze mirmecomorfe sono presenti anche in \"Systellonotus alpinus\", \"Myrmecoris gracilis\", \"Pithanus maerkeli\", \"Systellonotus triguttatus\", solo per citare alcuni esempi.\nNell'omottero indiano \"Formiscurra indicus\" (Caliscelidae) il mirmecomorfismo \u00e8 presente solo nei maschi.\nTisanotteri.\nLe femmine di \"Franklinothrips\" (Thysanoptera, Aeolothripidae) mimano le formiche sia nell'apparenza che nel comportamento. Il mirmecomorfismo \u00e8 presente anche in altri generi di Aeolothripidae, tra cui, per esempio, \"Aeolothrips albicinctus\" in Europa e \"A. bicolor\" in Nord America, \"Desmothrips reedi\" in Australia, \"Allelothrips\" in Africa e India, \"Stomatothrips\" nelle Americhe.\nTisanuri.\nParecchie specie di Thysanura assumono sembianze simili a quelle delle formiche grazie ad una striscia addominale chiara che simula il peziolo. In particolare il mirmecomorfismo \u00e8 presente in diverse specie della famiglia Nicoletiidae (p.es. \"Trichatehira manni\", \"Trichatehira borgmeieri\", \"Grassiella rettenmeyeri\") che vivono all'interno delle colonie di formiche legionarie."}
{"id": "4349926", "revid": "36426", "url": "https://it.wikipedia.org/wiki?curid=4349926", "title": "Zaffera a rilievo", "text": "La zaffera a rilievo o, pi\u00f9 comunemente, zaffera \u00e8 un tipo di lavorazione della maiolica, diffuso in Toscana, in Umbria, a Faenza e nell'alto Lazio, nel corso del XV secolo. Questa decorazione \u00e8 anche chiamata \"a foglia di quercia\" o \"a goccioloni\". \nIl colore blu scuro (blu cobalto), usato per la decorazione, ha la stessa derivazione araba della parola zaffiro. Il pigmento veniva steso entro contorni bruni su sfondo bianco e durante la cottura si gonfiava producendo il tipico effetto a rilievo, dovuto alla presenza di una creta sciolta, detta \"barbottina\". Gli ornati rappresentano per lo pi\u00f9 motivi vegetali, animali stilizzati, emblemi, figure umane e talvolta creature fantastiche, realizzati entro un contorno in cui veniva inserito il colore blu in pennellate dense e larghe. Tra le decorazioni fitomorfe pi\u00f9 utilizzate c'\u00e8 quella della foglia di quercia stilizzata, in tutte le possibili varianti. A ci\u00f2 si aggiunge spesso la rappresentazione centrale di uno o pi\u00f9 animali, pi\u00f9 raramente di un personaggio o di un motivo araldico. \nIn Toscana l'ornato \"a zaffera\" invadeva tutto il pezzo decorato, mentre a Faenza era inserito entro una corona di manganese o di smalto turchino.\nScavi archeologici nei butti di Viterbo hanno dimostrato che la produzione avvenne per un periodo brevissimo di circa 20 o 30 anni, in poche officine cittadine. La lavorazione, bench\u00e9 di grande pregio, sarebbe stata abbandonata precocemente forse a causa dell'elevata difficolt\u00e0 di esecuzione. In fase di cottura infatti, se si raggiungono temperature troppo elevate, l'ossido di cobalto diviene liquido e cola con gran facilit\u00e0."}
{"id": "4349928", "revid": "36426", "url": "https://it.wikipedia.org/wiki?curid=4349928", "title": "Zaffera", "text": ""}
{"id": "4349929", "revid": "729019", "url": "https://it.wikipedia.org/wiki?curid=4349929", "title": "ANF Les Mureaux 170", "text": "L'ANF Les Mureaux 170 fu un caccia monomotore ad ala bassa sviluppato dall'azienda aeronautica francese Ateliers de Construction du Nord de la France et des Mureaux nei primi anni trenta e rimasto allo stadio di prototipo.\nRealizzato su una specifica emessa dal Service technique de l'a\u00e9ronautique (STA\u00e9) per conto dell'A\u00e9ronautique Militaire, la componente aerea dell'Arm\u00e9e de terre (l'esercito francese), valutato assieme ad altri undici concorrenti venne giudicato non idoneo preferendogli il Dewoitine D.500, di conseguenza il suo sviluppo venne abbandonato.\nStoria del progetto.\nNel 1930, quando oramai il \"legier Chasse\" \"Jockey\" detto anche \"Plan Caquot\", programma per la realizzazione di un caccia leggero, venne giudicato un insuccesso, per ovviare alla necessit\u00e0 di sostituire il parco velivoli oramai inadeguato il Service technique de l'a\u00e9ronautique (STA\u00e9) emise una specifica C1, relativa cio\u00e8 ad un nuovo modello da caccia monoposto. I requisiti, gi\u00e0 espressi nel 1928, erano relativi ad un velivolo dotato di ottima visibilit\u00e0, cellula con coefficiente di robustezza pari a 16, velocit\u00e0 massima raggiungibile di almeno 327 km/h a 3\u00a0500 m ed un armamento comprendente due mitragliatrici Vickers calibro 7,7 mm costruite su licenza dalla Manufacture d'Armes de Ch\u00e2tellerault (MAC). Una modifica successiva, datata 26 gennaio 1931, specificava la necessit\u00e0 di utilizzare un motore aeronautico con una cilindrata tra i 26 ed i 30 L dotato di compressore meccanico portando la velocit\u00e0 massima a 350 km/h a 4\u00a0000 m.\nAl concorso risposero le principali aziende aeronautiche nazionali che presentarono non meno di 10 progetti, concretizzatisi in 12 diversi prototipi, quasi tutti disegnati attorno all'Hispano-Suiza 12Xbrs, un 12 cilindri a V da 26 L in grado di erogare una potenza pari a 650 hp (485 kW) alla quota di 4\u00a0500 m (14\u00a0765 ft), scelto per la sua dimostrata affidabilit\u00e0 e contenuta superficie frontale rispetto ai modelli allora disponibili.\nLa ANF Les Mureaux affid\u00f2 il progetto al direttore del suo ufficio tecnico, l'ingegnere Andr\u00e9 Brunet, il quale disegn\u00f2 un velivolo dall'impostazione moderna, di costruzione interamente metallica, caratterizzato dalla velatura monoplana ad ala di gabbiano posizionata alta sulla fusoliera rinforzata da due aste di controvento, soluzione intenzionata a riproporre i vantaggi teorizzati dal polacco Zygmunt Pu\u0142awski che per primo l'aveva adottata per equipaggiare un velivolo e che permetteva di abbinare la maggiore stabilit\u00e0 di un'ala alta alla migliore visibilit\u00e0 da parte del pilota.\nIl primo prototipo, identificato come 170.01 e realizzato presso gli stabilimenti aziendali a Les Mureaux, venne presentato al pubblico nel 1932 durante la 13\u00aa edizione del Salon d'Aviation di Parigi.\nPresentato alla commissione esaminatrice dell'esercito francese, bench\u00e9 avesse dimostrato di possedere buone prestazioni, descritte dalla rivista specializzata Flight come \"il pi\u00f9 veloce aereo francese in servizio\", venne indicato dai piloti collaudatori come carente nella visibilit\u00e0 in fase di atterraggio invitando l'azienda a presentare un secondo prototipo dove questo inconveniente fosse risolto. Il problema venne affrontato senza ottenere soluzioni di rilievo tuttavia il secondo prototipo che vol\u00f2 nel marzo 1934, presentava alcune migliorie tecniche tra cui l'adozione del glicole etilenico nel motore per elevare maggiormente il punto di ebollizione al fine di utilizzare un radiatore di minori dimensioni a vantaggio della pulizia aerodinamica generale. Presentato come richiesto, questa volta alla neoistituita forza armata francese, l'Arm\u00e9e de l'air, venne giudicato inferiore sia al vincitore, il monoplano Dewoitine D.500, che al biplano Bl\u00e9riot-SPAD S.510, entrambi avviati alla produzione in serie. Nonostante il rifiuto il modello venne utilizzato dall'azienda come base di sviluppo per il successivo caccia biposto ANF Les Mureaux 180, anche in questo caso senza successo.\nTecnica.\nIl 170 era un velivolo dall'impostazione moderna, di costruzione interamente metallica, che riproponeva l'aspetto dei modelli ideati dall'ingegnere dal polacco Zygmunt Pu\u0142awski per conto della Pa\u0144stwowe Zak\u0142ady Lotnicze (PZL - Fabbrica statale di costruzioni aeronautiche), un monomotore in configurazione traente, monoplano ad ala di gabbiano, monoposto a carrello fisso.\nLa fusoliera, realizzata con struttura metallica ricoperta da pannelli in duralluminio, era caratterizzata dall'unico abitacolo riservato al pilota, aperto e dotato anteriormente di parabrezza e posteriormente di un poggiatesta che si raccordava ad una pinna dorsale. Posteriormente terminava in un impennaggio classico monoderiva dai piani orizzontali a sbalzo.\nLa velatura era monoplana, con profilo ad ala di gabbiano, rastremata per dare corda e spessore massimi alla met\u00e0 di ogni semiala, vicino a dove erano controventate alla fusoliera da una coppia di aste per lato.\nIl carrello d'atterraggio era fisso, con i due elementi anteriori indipendenti con gambe di forza ammortizzate che insistevano sulla controventatura dell'ala, dotato di ruote carenate, integrato posteriormente da un ruotino d'appoggio posizionato sotto la coda.\nLa propulsione era affidata ad un motore Hispano-Suiza 12Xbrs, un 12 cilindri a V raffreddato a liquido in grado di erogare, in quella versione, una potenza pari a 650 hp (485 kW), posizionato all'apice anteriore della fusoliera chiuso in una cofanatura metallica dalla quale uscivano singolarmente i collettori di scarico, ed abbinato ad un'elica bipala metallica Ratier. L'impianto di raffreddamento era basato su un radiatore posizionato in una gondola sotto la fusoliera, dotato di un dispositivo a lamelle per parzializzare l'afflusso d'aria in base alla quota raggiunta.\nL'armamento era affidato ad una coppia di mitragliatrici MAC-Vickers calibro 7,7 mm posizionate nel profilo alare e sparanti fuori dal disco dell'elica cos\u00ec da non richiedere alcun dispositivo di sincronizzazione."}
{"id": "4349930", "revid": "599013", "url": "https://it.wikipedia.org/wiki?curid=4349930", "title": "The Lair of the Wolf", "text": ""}
{"id": "4349937", "revid": "729019", "url": "https://it.wikipedia.org/wiki?curid=4349937", "title": "Paul Vachon", "text": "Carriera nel wrestling professionistico.\nPaul Vachon crebbe tredicesimo figlio di Ferdinand Vachon, un agente di polizia di Montreal. Nel 1957, segu\u00ec le orme di suo fratello Maurice \"Mad Dog\" Vachon iniziando la carriera di lottatore professionale, adottando l'atteggiamento da heel del fratello e il nome d'arte \"Butcher Vachon\" (\"Macellaio\" Vachon). Lott\u00f2 principalmente nella American Wrestling Association, nella National Wrestling Alliance e nella Georgia Championship Wrestling.\nSpesso combatteva in coppia con suo fratello \"Mad Dog\" Vachon, con il quale vinse l'AWA World Tag Team Championship.\nAll'inizio degli anni settanta apparve a fianco della sorella Vivian Vachon nel film \"Wrestling Queen\".\n\u00c8 uno dei pochi wrestler ad aver alzato Andr\u00e9 the Giant.\nPaul si ritir\u00f2 dal wrestling nel 1984.\nVita privata.\nPaul Vachon \u00e8 il padre adottivo della lottatrice Luna Vachon. In totale, Vachon ha 6 figli ed \u00e8 stato sposato quattro volte.\nDopo la sua carriera da wrestler, Paul Vachon si un\u00ec al NDP (Nuovo Partito Democratico Canadese) candidandosi per le elezioni federali del 1988, 1993 e 1995.\nNel 1993, gli venne diagnosticato un cancro al colon e dovette sottoporsi ad un delicato intervento chirurgico. Successivamente, nel 2003, gli venne diagnosticato anche un cancro alla gola. Vachon si sottopose ad un ciclo di cure intensive per circa cinque anni, nella speranza di debellare la malattia. Infine, Vachon soffre anche di diabete."}
{"id": "4349938", "revid": "1237825", "url": "https://it.wikipedia.org/wiki?curid=4349938", "title": "L'immensit\u00e0/Soltanto il sottoscritto", "text": "L'immensit\u00e0/Soltanto il sottoscritto \u00e8 un 45 giri di Johnny Dorelli del 1967 pubblicato per la CGD. \nL'immensit\u00e0.\n\"L'immensit\u00e0\" \u00e8 un brano, scritto da Don Backy, presentato al Festival di Sanremo 1967 dall'autore in coppia con \"Johnny Dorelli\". Quest'ultimo forn\u00ec una interpretazione romantica molto apprezzata dal pubblico, difatti la sua versione vender\u00e0 pi\u00f9 di un milione di copie. \n\"Dorelli\" inser\u00ed il brano nell'album \"L'immensit\u00e0\" dello stesso anno. \nSoltanto il sottoscritto.\nIl lato B \"Soltanto il Sottoscritto\" \u00e8 una canzone Rhythm and Blues scritta da Johnny Dorelli e Bruno Pallesi. Anch'essa venne inserita nell'album \"L'immensit\u00e0\" dello stesso anno. "}
{"id": "4349939", "revid": "36426", "url": "https://it.wikipedia.org/wiki?curid=4349939", "title": "Famiglia gotico floreale", "text": "La famiglia gotico floreale \u00e8 un tipo di maiolica del XV secolo, diffuso nell'Italia centrale.\nSecondo gli studi del ceramologo Ballarini, esso si caratterizza dal decoro della foglia accartocciata (derivata dalla miniatura), disposta a tralcio, che riempie le tese dei piatti o gli spazi liberi in altri tipi di vasellame, come gli albarelli da farmacia. Questa famiglia presenta inoltre decorazioni figurate, con personaggi, animali, elementi vegetali e araldici, iscrizioni."}
{"id": "4349942", "revid": "36426", "url": "https://it.wikipedia.org/wiki?curid=4349942", "title": "Famiglia a occhio di penna di pavone", "text": "La famiglia a occhio di penna di pavone \u00e8 un tipo di maiolica del XV secolo, diffuso nell'Italia centrale.\nSecondo gli studi del ceramologo Ballarini, esso si caratterizza dal decoro a forma di occhio di pavone di derivazione orientale, legato anche a significati simbolici di vita eterna e immortalit\u00e0 dell'anima. Tale motivo pu\u00f2 essere protagonista o riempire le tese dei piatti o gli spazi liberi in altri tipi di vasellame, come gli albarelli da farmacia. Questa famiglia presenta inoltre decorazioni figurate, con personaggi, animali, elementi vegetali e araldici, iscrizioni."}
{"id": "4349949", "revid": "36426", "url": "https://it.wikipedia.org/wiki?curid=4349949", "title": "Famiglia a palmetta persiana", "text": "La famiglia a palmetta persiana \u00e8 un tipo di maiolica del XV secolo, diffuso nell'Italia centrale.\nSecondo gli studi del ceramologo Ballarini, esso si caratterizza dal decoro a forma di palmetta di derivazione orientale, copiata dai disegni sui tappeti. Tale motivo pu\u00f2 essere protagonista o riempire le tese dei piatti o gli spazi liberi in altri tipi di vasellame, come gli albarelli da farmacia. Questa famiglia presenta inoltre decorazioni figurate, con personaggi, animali, elementi vegetali e araldici, iscrizioni."}
{"id": "4349950", "revid": "111002960", "url": "https://it.wikipedia.org/wiki?curid=4349950", "title": "Giacomo Giuseppe Saratelli", "text": "Biografia.\nNato e cresciuto a Bologna dove debutt\u00f2 con un oratorio gi\u00e0 nel 1699 e si form\u00f2 come organista, si spost\u00f2 a Padova dal 1714 e nel 1736 successe ad Antonio Lotti divenendo Primo organista della Basilica di San Marco. Nel 1740 divenne Vice Maestro della Cappella Marciana. Dal 1732 al 1739 \u00e8 stato maestro di coro presso dell'Ospedale dei Mendicanti a Venezia, una delle scuole di musica pi\u00f9 prestigiose del tempo. Nel 1747 diviene Maestro di Cappella a San Marco, incarico che manterr\u00e0 fino alla morte, avvenuta nel 1762."}
{"id": "4349951", "revid": "287204", "url": "https://it.wikipedia.org/wiki?curid=4349951", "title": "Albarelli", "text": ""}
{"id": "4349953", "revid": "729019", "url": "https://it.wikipedia.org/wiki?curid=4349953", "title": "UFC 102", "text": "UFC 102: Couture vs. Nogueira \u00e8 stato un evento di arti marziali miste tenuto dalla Ultimate Fighting Championship il 29 agosto 2009 alla Rose Garden Arena di Portland, Stati Uniti d'America.\nRetroscena.\nL'evento doveva prevedere un match tra Kyle Kingsbury e Razak Al-Hassan, ma tale incontro venne posticipato.\nBrandon Vera avrebbe dovuto affrontare Matt Hamill, ma quest'ultimo s'infortun\u00f2 e venne sostituito con Krzysztof Soszynski.\nJames Irvin e Wilson Gouveia avrebbero dovuto scontrarsi in questo evento, ma prima Irvin diede forfait per un infortunio al ginocchio, venendo sostituito da Ed Herman, e successivamente anche Gouveia non prese parte alla serata a causa di un acciacco alla schiena, permettendo cos\u00ec l'inserimento nella card di Aaron Simpson.\nL'avversario di Evan Dunham doveva essere Matt Veach, ma quest'ultimo s'infortun\u00f2 e venne rimpiazzato con Marcus Aur\u00e9lio.\nLa vittoria per KO di Todd Duffee su Tim Hague, durata solamente sette secondi, \u00e8 tuttora il record in UFC di KO pi\u00f9 veloce assieme a quelli di Jung Chan-Sung a \"UFC 140: Jones vs. Machida\" e di Ryan Jimmo a \"UFC 149: Faber vs. Barao\".\nPremi.\nAi vincitori sono stati assegnati 60.000$ per i seguenti premi:"}
{"id": "4349955", "revid": "76963", "url": "https://it.wikipedia.org/wiki?curid=4349955", "title": "Dana V\u00e1vrov\u00e1", "text": "Biografia.\nNata in Cecoslovacchia, ricopr\u00ec il suo primo ruolo principale cinematografico in \"A\u0165 \u017eij\u00ed duchov\u00e9!\".\nNel 1982 fu protagonista nella mini-serie televisiva tedesca \"Ein St\u00fcck Himmel\", e venne per questo in seguito insignita del \"Goldene Kamera\", del \"Goldener Gong\", e di un \"Adolf Grimme Award\".\nPartecip\u00f2 poi con piccolissimi ruoli ai film \"Amadeus\" e \"Pan Tau\".\nApparve anche nella serie poliziesca televisiva tedesca \"L'ispettore Derrick\"\nMor\u00ec nel 2009 all'et\u00e0 di 41 anni per una neoplasia della cervice uterina a Monaco di Baviera, lasciando tre figlie, anche loro attrici, e il marito, il regista Joseph Vilsmaier, che l'aveva diretta nei film \"Stalingrad\" e \"Comedian Harmonists\". La coppia si era sposata nel 1986."}
{"id": "4349956", "revid": "205197", "url": "https://it.wikipedia.org/wiki?curid=4349956", "title": "Gaz Metan Media\u0219", "text": ""}
{"id": "4349959", "revid": "767487", "url": "https://it.wikipedia.org/wiki?curid=4349959", "title": "Necropoli di S'Elighe Entosu", "text": "La necropoli di S'Elighe Entosu (la denominazione corretta della necropoli \u00e8: Giorr\u00e8-S'\u00c8lighe Entosu) \u00e8 un sito archeologico situato nelle localit\u00e0 di Giorr\u00e8 (comprendente anche il sito di: Su Littu) e S'\u00c8lighe Entosu (nell'area pi\u00f9 vasta \u00e8 presente anche la necropoli di: Pedras Serradas ricadente per\u00f2 in comune di Florinas), alle falde dell'omonimo altopiano di Giorr\u00e8, nella regione storica del Sassarese, Sardegna nord occidentale (trattasi in realt\u00e0 della regione storica di Figulinas -gi\u00e0 curatoria del giudicato di Torre-, Logudoro nord-occidentale). Appartiene amministrativamente al comune di Cargeghe, centro abitato in provincia di Sassari, da cui dista circa (le tombe pi\u00f9 distanti) tre chilometri.\nIl complesso, tra il sito di Giorr\u00e8 (otto tombe) e quello di S'\u00c8lighe Entosu (sei tombe) \u00e8 costituito da tredici tombe ipogeiche del tipo a \"domus de janas\" scavate in grossi blocchi isolati di roccia calcarea, staccatisi a suo tempo dalla sovrastante parete rocciosa. Fra di esse spiccano la Tomba I e IV per la presenza di ornamenti decorativi rappresentati da motivi spiraliformi realizzati in rilievo con la tecnica della martellina diretta, ed elementi architettonici tipici delle coeve abitazioni, quali travi e travetti (a riprodurre un tetto a doppio spiovente), cornici, lesene, zoccolature, gradini e false porte, scolpiti a bassorilievo nella roccia, tendenti a ricreare un ambiente dall'aspetto simile al luogo in cui il defunto aveva trascorso la sua esistenza.\nIl sito, appartenente cronologicamente al Neolitico, \u00e8 stato oggetto di indagini archeologiche durante gli anni settanta."}
{"id": "4349961", "revid": "1442080", "url": "https://it.wikipedia.org/wiki?curid=4349961", "title": "Publio Sulpicio Saverrione (console 279 a.C.)", "text": "Biografia.\nFiglio del console omonimo, fu eletto console nel 279 a.C. con Publio Decio Mure. Unitamente al collega, gli fu affidata la campagna contro Pirro.\nPartecip\u00f2 alla battaglia di Ascoli (279 a.C.), anche se il suo ruolo non \u00e8 ben definito, poich\u00e9 tutti gli storici hanno messo in rilievo la vicenda del suo collega. In ogni caso non vi sono pi\u00f9 suoi cenni biografici dopo la battaglia."}
{"id": "4349967", "revid": "228587", "url": "https://it.wikipedia.org/wiki?curid=4349967", "title": "La diga della paura", "text": "La diga della paura (\"Killer Flood: The Day the Dam Broke\") \u00e8 un film per la televisione del 2003 diretto da Doug Campbell.\nTrama.\nPer la gente di Rutland non trascorre molto tranquilla: in pi\u00f9 di un'occasione la citt\u00e0 rimane vittima delle piogge torrenziali che avrebbero potuto mettere a rischio la tenuta della diga che sovrasta il paese. I dubbi sono quasi certi: infatti l'ingegnere sul posto rimane travolto in un'ondata della diga. L'architetto David Arthur Powell e suo figlio Garth rimangono intrappolati all'interno della diga che sta per esplodere."}
{"id": "4349968", "revid": "155634", "url": "https://it.wikipedia.org/wiki?curid=4349968", "title": "US Open 1989 - Doppio maschile", "text": "John McEnroe e Mark Woodforde hanno battuto in finale Ken Flach e Robert Seguso 6\u20134, 4\u20136, 6\u20133, 6\u20133."}
{"id": "4349979", "revid": "155634", "url": "https://it.wikipedia.org/wiki?curid=4349979", "title": "US Open 1988 - Doppio maschile", "text": "Sergio Casal e Emilio S\u00e1nchez hanno battuto in finale Rick Leach e Jim Pugh per walkover."}
{"id": "4349981", "revid": "297059", "url": "https://it.wikipedia.org/wiki?curid=4349981", "title": "Quality Adjusted Life Years", "text": ""}
{"id": "4349986", "revid": "2181294", "url": "https://it.wikipedia.org/wiki?curid=4349986", "title": "Raoul Silva", "text": "Tiago Rodriguez, meglio noto come Raoul Silva, \u00e8 un personaggio immaginario, nemico di James Bond.\nPrincipale antagonista del ventitreesimo film, \"Skyfall\", Silva \u00e8 un ex agente dell'MI6 divenuto poi un cyber-terrorista determinato a vendicarsi di coloro che ritiene lo abbiano tradito, in particolare M. \u00c8 stato interpretato dal premio Oscar Javier Bardem.\nBiografia.\nCome agente dell'MI6 Silva \u00e8 stato distaccato all'ufficio di Hong Kong dal 1986 al 1997, periodo in cui era l'agente di punta di M, la quale era impegnata in un'indagine contro la pirateria cinese.\nMentre stava supervisionando la missione ad Hong Kong, M, che era convinta del doppio gioco di Silva, decise di scambiarlo con i prigionieri inglesi detenuti dal governo cinese. Incarcerato e torturato per ottenere informazioni, Silva tent\u00f2 di togliersi la vita con la capsula di cianuro impiantata in un dente: Silva tuttavia sopravvisse (\"la vita si \u00e8 attaccata a me come una malattia\", riferisce a M), sebbene con dei seri danni agli organi interni e con il volto deturpato, tanto che per mantenere un aspetto normale fu di l\u00ec in poi costretto a portare una protesi in bocca.\n\u00c8 il primo avversario dell'agente segreto apertamente omosessuale.\nNel successivo film, \"Spectre\", Ernst Stavro Blofeld rivela che Silva, al pari di Le Chiffre e Dominic Greene (rispettivamente i cattivi di \"Casino Royale\" e \"Quantum of Solace\"), era un agente della SPECTRE, la sua organizzazione criminale.\nSkyfall.\nL'MI6 sta affrontando una crisi e Bond si trova a Istanbul per fermare il mercenario Patrice, che ha rubato un hard disk che contiene le identit\u00e0 di tutti gli agenti NATO infiltrati nelle organizzazioni terroristiche di tutto il mondo. Patrice riesce a fuggire e a consegnare l'hard disk a Silva il quale, dopo alcuni mesi, riesce ad infiltrarsi nel sistema di sicurezza dell'MI6 e nel computer di M facendo esplodere, mediante una fuoriuscita di gas, una parte degli uffici dei servizi segreti causando la morte di sei agenti.\nBond riesce a raggiungere Silva grazie all'aiuto di S\u00e9v\u00e9rine, una prostituta salvata da Silva: a bordo di uno yacht Bond \u00e8 portato su un'isola al largo della costa di Macao, sede di un vecchio stabilimento chimico di cui Silva aveva preso possesso in seguito ad un falso allarme che aveva spinto tutti i lavoratori ad evacuare la zona. Sull'isola gli uomini di Silva portano via S\u00e9verine e conducono Bond in una grande sala dove si trovano le apparecchiature elettroniche utilizzate dalla cellula terroristica; qui incontrer\u00e0 Silva, che gli riveler\u00e0 il suo precedente status e il presunto tradimento di M. Silva poi porta fuori Bond e lega S\u00e9v\u00e9rine ad una statua crollata mettendo un piccolo bicchiere di alcool sulla sua testa e obbligando Bond a colpire il bersaglio; Bond sbaglia volontariamente ma Silva punta l'arma verso S\u00e9v\u00e9rine e la uccide. Silva quindi ordina ai suoi uomini di uccidere l'agente ma questi riesce a salvarsi poco prima dell'arrivo della squadra di soccorso che aveva avvisato prima di giungere sull'isola, catturando cos\u00ec Silva.\nA Londra Silva viene imprigionato nel nuovo quartier generale sotterraneo dei servizi segreti e qui incontra M rivelandogli il perch\u00e9 del suo odio; nel frattempo il nuovo Q sta analizzando il computer di Silva, che per\u00f2 si rivela portatore di un virus che oltrepassa nuovamente i sistemi di sicurezza del rifugio permettendo a Silva di fuggire e dare inizio al suo piano: l'ex agente pu\u00f2 cos\u00ec fuggire e raggiungere M durante l'inchiesta a suo carico sulla perdita del disco rigido. Bond lo insegue e fortunatamente, grazie anche all'aiuto del nuovo corrispondente dei servizi segreti Mallory, la salva.\nSilva scappa mentre Bond si rifugia con M presso Skyfall, la tenuta dove abitava con i genitori in Scozia e grazie all'aiuto di Q, che aveva lasciato delle piccole tracce elettroniche che solo Silva poteva captare, trae in trappola l'ex agente. Dopo un violentissimo scontro a fuoco tra gli uomini di Silva e Bond, coadiuvato dalla stessa M e dal vecchio guardiacaccia Kincade, l'agente riesce ad uccidere il suo avversario con il vecchio coltello da caccia del padre. M, tuttavia, morir\u00e0 a causa delle ferite riportate."}
{"id": "4349991", "revid": "21880", "url": "https://it.wikipedia.org/wiki?curid=4349991", "title": "\u00cele Sainte Marie", "text": ""}
{"id": "4349992", "revid": "767487", "url": "https://it.wikipedia.org/wiki?curid=4349992", "title": "Rasmus Christiansen", "text": "Carriera.\nClub.\nLyngby.\nChristiansen cominci\u00f2 la carriera con la maglia del Lyngby. Esord\u00ec in squadra nella 1. Division 2006-2007, annata in cui il Lyngby centr\u00f2 la promozione nella massima divisione danese. Il 16 marzo 2008, cos\u00ec, debutt\u00f2 nella Superligaen: subentr\u00f2 a Morten Christiansen nella sconfitta casalinga per 1-4 contro il Copenaghen. A fine stagione, il Lyngby retrocesse nuovamente.\n\u00cdBV Vestmann\u00e6yja.\nNel 2010, Christiansen si trasfer\u00ec agli islandesi dello \u00cdBV Vestmann\u00e6yja. Debutt\u00f2 nella \u00darvalsdeild in data 17 maggio, subentrando a Denys Sytnyk nel pareggio per 1-1 sul campo del Valur. Il 7 maggio 2011, realizz\u00f2 il primo gol in squadra, nella sconfitta per 1-2 contro il Fylkir. Il 30 giugno successivo, ebbe modo di esordire nella Champions League, seppure nei turni preliminari: fu titolare nel successo per 1-0 contro il St Patrick's.\nUllensaker/Kisa.\nIl 3 gennaio 2013, firm\u00f2 un contratto con i norvegesi dell'Ullensaker/Kisa. Esord\u00ec in squadra il 7 aprile 2013, schierato titolare nella sconfitta per 3-1 sul campo del Bod\u00f8/Glimt. Il 9 giugno successivo, realizz\u00f2 la prima rete in campionato, nel pareggio per 1-1 in casa del Sandefjord.\nIl 16 maggio 2014, sub\u00ec un infortunio nella partita di campionato contro il Bryne, a causa del quale fu costretto ad abbandonare il campo. Nei giorni successivi, gli esami mostrarono come Christiansen avesse subito la rottura del legamento, incidente che gli fece concludere la stagione anzitempo.\nKR Reykjav\u00edk e Valur.\nNel 2015, Christiansen \u00e8 tornato in Islanda per militare nelle file del KR Reykjav\u00edk. In vista del campionato 2016, \u00e8 passato al Valur.\nNazionale.\nChristiansen rappresent\u00f2 diverse formazioni giovanili danesi. Conta una presenza per la , nell'amichevole vinta 1-0 contro .\nStatistiche.\nPresenze e reti nei club.\n\"Statistiche aggiornate al 25 aprile 2017.\""}
{"id": "4349993", "revid": "1942768", "url": "https://it.wikipedia.org/wiki?curid=4349993", "title": "Fonderia di Mongiana", "text": "La Fonderia di Mongiana \u00e8 stata una fonderia costruita a Mongiana, in Calabria nel '700 durante il Regno delle Due Sicilie per la produzione di manufatti in ferro, facente parte del Polo siderurgico di Mongiana. Dal 2019 rientra dei beni del MUFAR.\nDescrizione.\nIn origine prima della ricostruzione si sa che aveva solo un ingresso principale e un unico altoforno.\nL'area della fonderia occupava pi\u00f9 di metri quadrati ().\nNel 1874 il corpo principale risultava grande .\nStoria.\nNon si \u00e8 a conoscenza di quando fu costruita la prima volta, le prime notizie si hanno al termine del XVIII secolo quando dopo il Terremoto del 1783 venne ricostruita. Durante il periodo francese venne ammodernata, per essere poi nuovamente superata negli anni '30 dell'Ottocento, durante il periodo borbonico.\nTra il 1835 e il 1855 si riprese grazie all'adozione di alcuni miglioramenti, fu colpita da un'alluvione nel 1850 e di nuovo nel 1855.\nFu costruita nuovamente dall'ingegnere Domenico Fortunato Savino.\nDopo l'abbandono del polo siderurgico di Mongiana da parte del regno d'Italia nel 1874, i proprietari, del terreno, agricoltori, misero su un vigneto.\nOggi.\nOggi \u00e8 uno dei siti archeologici facenti parte dell'Ecomuseo delle ferriere e fonderie di Calabria e da agosto 2019 del MUFAR.\nIl 19 giugno 2016 viene annunciata la scoperta di 3 nuovi altiforni, gi\u00e0 menzionati in una relazione del 3 maggio 1845. Da allora si sono svolti per tre anni dei lavori di recupero e restauro di un nuovo altoforno conclusasi con l'inaugurazione del sito ad agosto 2019."}
{"id": "4349995", "revid": "36426", "url": "https://it.wikipedia.org/wiki?curid=4349995", "title": "Maiolica di Montelupo", "text": "Montelupo Fiorentino fu uno dei principali centri di produzione di maiolica rinascimentale in Italia.\nStoria.\nAttivo come centro di produzione ceramica fin dalla fine del Duecento, avvi\u00f2 a produrre maiolica di ispirazione ispano-moresca (motivi blu e decorazione a prevalenza verde) dal XV secolo.\nDestinata quasi esclusivamente all'esportazione, la ceramica di Montelupo poteva contare su pi\u00f9 di 50 fornaci alla fine del Quattrocento. Il livello di produzione era tale che un editto del potest\u00e0 viet\u00f2 di gettare le enormi quantit\u00e0 di scarti e residui di lavorazione nell'adiacente fiume Pesa, onde evitare che potesse esserne deviato il flusso. Primo sbocco della produzione montelupina era Firenze, ma la vicinanza ai porti di Pisa e, in seguito, Livorno, ne facilit\u00f2 lo smercio su tutte le piazze europee visitate dai mercanti toscani. Pezzi di ceramica montelupina sono stati ritrovati nei siti archeologici dell'America Centrale connessi con i primi insediamenti europei nella zona, cos\u00ec come nelle Filippine, nei Paesi Bassi e in Scozia. Un documento del 1490 ricorda dopotutto come un mercante fiorentino, Francesco Antinori, acquist\u00f2 l'intera produzione di ventitr\u00e9 forni per smerciarla all'estero.\nNel XV secolo la ceramica di Montelupo era caratterizzata da suppellettivi verniciate per lo pi\u00f9 di bruno manganese e verde ramina, con decorazioni a fiori, ad arabeschi, e figurazioni di personaggi, motti e paesaggi.\nDalla met\u00e0 del Quattrocento, Montelupo divenne protagonista del fenomeno della \"circolazione delle tecniche e del sapere\" che caratterizz\u00f2 quel periodo storico: artisti montelupini andarono a lavorare a Faenza e a Cafaggiolo ed \u00e8 documentata la presenza di ceramisti di Montelupo anche a Caltagirone, dove dettero nuovo impulso alle relative tradizioni ceramiche che continuano ancora oggi.\nDalla produzione istoriata nacque il decoro montelupino sicuramente pi\u00f9 famoso, ossia i secenteschi \"Arlecchini\", raffigurazioni satirico-naif dei personaggi allora pi\u00f9 famosi e temuti, i Lanzichenecchi al soldo di Carlo V. Alla fine del Seicento, dopo che fu terminata la produzione di splendidi manufatti per le farmacie fiorentine dei domenicani di San Marco e di Santa Maria Novella, inizi\u00f2 il lento ma inesorabile declino della produzione ceramica di Montelupo. Soltanto grazie alla produzione di \"pentole\" di Capraia la tradizione sopravvisse durante il XVIII e XIX secolo. La memoria della grande ceramica di Montelupo, cos\u00ec, si perse.\nNel 1977 i volontari del \"Gruppo archeologico di Montelupo Fiorentino scoprirono, all'interno del castello che dominava il borgo medievale, la bocca di un grande pozzo (il \"pozzo dei lavatoi\"), riempito di frammenti di ceramica dalle fornaci cittadine. I ritrovamenti sono esposti nel museo della ceramica di Montelupo."}
{"id": "4349997", "revid": "287204", "url": "https://it.wikipedia.org/wiki?curid=4349997", "title": "Auk\u0161\u010diausioji lyga 1974", "text": "L'edizione 1974 dell'Auk\u0161\u010diausioji lyga fu la trentesima come campionato della Repubblica Socialista Sovietica Lituana; la vittoria and\u00f2 al Tauras \u0160iauliai, giunto al suo 1\u00ba titolo.\nFormula.\nLa formula dell'anno precedente fu confermata: il campionato fu disputato su due gironi ed in due fasi; i club partecipanti passarono da 26 a 25, con le retrocesse \u017dalgiris Naujoji Vilnia, Mastis Tel\u0161iai, KKI Kaunas e Automobilininkas Klaip\u0117da solo parzialmente sostituite da Au\u0161ra Vilnius, \u0160viesa Vilnius e Utenis Utena. Nella prima fase i 25 club furono divisi i due gironi (Zalgiris e Nemunas) formati da 13 e 12 squadre: in ciascuno di essi furono disputate gare di andata e ritorno, per un totale rispettivamente di 24 e 22 partite per squadra.\nNella seconda fase le squadre classificate ai primi tre posti dei rispettivi gironi disputavano un torneo a sei, con punteggi azzerati rispetto alla prima fase e gare di andata e ritorno, per un totale di 10 partite. Tutte le altre si affrontarono in gare di andata e ritorno per le posizioni dalla settima in gi\u00f9. Ad esempio le due quarte si affrontarono per stabilire la settima posizione assoluta, le due quinte si affrontarono per decidere la nona posizione e cos\u00ec via. All'ultima classificata del girone Zalgiris fu attribuita venticinquesima posizione finale.\nNon erano previste retrocessioni."}
{"id": "4350007", "revid": "767487", "url": "https://it.wikipedia.org/wiki?curid=4350007", "title": "I corvi (film 2012)", "text": "I corvi \u00e8 un cortometraggio del 2012 diretto da Marco Limberti."}
{"id": "4350009", "revid": "36426", "url": "https://it.wikipedia.org/wiki?curid=4350009", "title": "Ceramica di Montelupo", "text": ""}
{"id": "4350017", "revid": "1310927", "url": "https://it.wikipedia.org/wiki?curid=4350017", "title": "Izunna Uzochukwu", "text": "Carriera.\nClub.\nA livello giovanile, Uzochukwu ha giocato per Makbet, Ebedei e Midtjylland. Con quest'ultima maglia, ha esordito in Superligaen in data 14 maggio 2009, subentrando ad Adigun Salami nella vittoria per 2-1 arrivata sull'Aalborg. Il 16 maggio 2010 ha trovato la prima rete nella massima divisione danese, in occasione della vittoria per 3-0 arrivata sul Silkeborg.\nIl 14 luglio 2011 ha debuttato nelle competizioni europee per club: \u00e8 stato schierato titolare nel successo per 1-3 maturato sul campo del The New Saints, sfida valida per i turni preliminari dell'Europa League 2011-2012. Negli anni successivi, ha contribuito alla vittoria di un campionato da parte del Midtjylland (2014-2015).\nA luglio 2015, Uzochukwu si \u00e8 trasferito ai russi dell'Amkar Perm'. Ha esordito in Prem'er-Liga il 26 luglio, schierato titolare nella vittoria per 0-2 arrivata in casa del Rubin Kazan'.\nA gennaio 2016 ha fatto ritorno in Danimarca, per giocare nell'Odense. Il 26 febbraio \u00e8 tornato a calcare i campi da calcio della Superligaen, venendo impiegato da titolare nel pareggio per 2-2 contro l'Aarhus. Il 10 settembre 2017 ha siglato il primo gol in campionato, nel pareggio casalingo per 1-1 contro il Br\u00f8ndby.\nA gennaio 2018, Uzochukwu ha firmato con i cinesi del Meizhou Hakka, compagine militante in League One. Ha esordito con questa casacca l'8 aprile, in occasione della vittoria per 3-1 maturata sul Nei Mongol Zhongyou.\nIl 1\u00ba aprile 2019 \u00e8 stato ingaggiato dai norvegesi dell'Aalesund, a cui si \u00e8 legato con un contratto annuale. Il 22 aprile 2019 ha debuttato in 1. divisjon, sostituendo Niklas Castro nella vittoria per 4-2 sullo Skeid. Ha contribuito alla promozione in Eliteserien della squadra, arrivata al termine di quella stessa stagione, rinnovando poi il contratto col club fino al 31 dicembre 2021.\nIl 16 giugno 2020 ha giocato la prima partita nella massima divisione locale, sostituendo Fredrik Carlsen nella sconfitta casalinga per 1-4 subita contro il Molde. L'Aalesund \u00e8 retrocesso al termine del campionato.\nIl 4 gennaio 2021, il club norvegese ha comunicato d'aver rescisso il contratto con il giocatore, con un anno d'anticipo sulla naturale scadenza.\nNazionale.\nIl 5 settembre 2015 ha debuttato per la , venendo schierato titolare nel pareggio per 0-0 contro la .\nStatistiche.\nPresenze e reti nei club.\n\"Statistiche aggiornate al 7 marzo 2021.\""}
{"id": "4350018", "revid": "767487", "url": "https://it.wikipedia.org/wiki?curid=4350018", "title": "Mighty Like a Moose", "text": "Mighty Like a Moose \u00e8 una comica muta del 1926 diretta da Leo McCarey con protagonista Charley Chase.Il film, distribuito il 18 luglio 1926, \u00e8 stato scelto dalla preservazione nel National Film Registry nella Biblioteca del Congresso degli Stati Uniti nel 2007\nTrama.\nIl signore e la signora Moose non sono belli. Ma dopo che egli ha riparato i suoi denti ed ella ha rifatto il suo naso essi sembrano ottimi. Essi si incontrano per caso e non si riconoscono. Fanno i piani per un illecito incontro, entrambi nervosi per i loro coniugi, ma felici di sembrare attraenti per la prima volta. Il solo problema: come impedire di essere scoperti dai rispettivi coniugi."}
{"id": "4350030", "revid": "767487", "url": "https://it.wikipedia.org/wiki?curid=4350030", "title": "Hawk Eyes", "text": "Gli Hawk Eyes sono un gruppo musicale di Leeds, Inghilterra. Precedentemente noto sotto il nome di Chickenhawk, il gruppo \u00e8 nato verso la fine del 2004: ha pubblicato un primo album costituito da tracce estrapolate da vecchie produzione demo nel 2008, ma si sono consacrati a un pubblico pi\u00f9 ampio nel 2010 con l'album \"Modern Bodies\".\nLa band, partendo inizialmente nei circoli DIY della scena hardcore e metal inglese, si pian piano avvicinata a un pubblico sempre pi\u00f9 ampio in seguito al cambio del nome avvenuto con l'uscita dell'EP \"Mindhammers\". \nLa loro musica si presenta come uno sludge metal da un marcato suono progressive metalcore nel quale sono presenti elementi di altri generi quali metal estremo, noise, alternative rock, stoner metal, progressive rock, rock psichedelico, hardcore punk, doom metal e varie sperimentazioni particolari. In aggiunta a ci\u00f2, si caratterizzano per grottesche canzoni incentrate su un morbido senso dell'umorismo su tematiche scabrose, ma anche nonsense, o su argomenti astrusi come uccelli e pennuti: non a caso lo stesso nome precedente \"Chickenhawk\" sta ad indicare sia la poiana, che un modo gergale per indicare una persona codarda che predica la violenza, e allo stesso tempo anche la pederastia."}
{"id": "4350031", "revid": "729019", "url": "https://it.wikipedia.org/wiki?curid=4350031", "title": "Rodolfo II di Neuch\u00e2tel", "text": "Biografia.\nProveniente dalla famiglia dei von Neuenburg, oggi Neuch\u00e2tel, fu attivo almeno dal 1181 e influenzato dalla scuola provenzale, della cui lingua francese era conoscitore. Fu maestro di Friedrich von Hausen e intervenne nella contesa artistica che divise Folquet de Marseille e Peire Vidal.\nConosciuto anche col nome di Rodolfo II di Fenis, Rodolfo II di Neuch\u00e2tel era figlio di Ulrico II di Neuch\u00e2tel e di sua moglie Berta di Granges. Alla morte del padre, divenne coreggente della contea paterna insieme al fratello Ulrico III di Neuch\u00e2tel, gi\u00e0 signore di Arconciel col quale rimase al governo per breve tempo sino alla propria morte nel 1196.\nEgli \u00e8 conosciuto essenzialmente per i suoi lavori di canzoni e poesie che, per l'area di Neuch\u00e2tel, rappresentano le prime attestazioni letterarie in tal senso. Di lui ci restano ventisette strofe (otto, forse nove canzoni) contenute oggi nel canzoniere di Weingarten e nel \"Codex Manesse\" (ove si trova anche una rappresentazione idealizzata del conte nelle vesti di poeta, accompagnato dal suo stemma). Probabilmente bilingue, egli compose sia in tedesco che in francese.\nAlla sua morte gli succedette il fratello Ulrico III.\nMatrimonio e figli.\nRodolfo II spos\u00f2 una donna indicata genericamente col titolo di contessa, dalla quale ebbe un unico figlio:"}
{"id": "4350035", "revid": "729019", "url": "https://it.wikipedia.org/wiki?curid=4350035", "title": "Kuj\u014d (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Minami-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350036", "revid": "124714793", "url": "https://it.wikipedia.org/wiki?curid=4350036", "title": "Giovanni Battista Traverso (mineralogista)", "text": "Biografia.\nLaureatosi nella Scuola di Applicazione degli Ingegneri di Torino, cio\u00e8 il futuro Politecnico, Traverso nel 1870 ha conseguito la specializzazione a Parigi presso l'\u00c9cole des mines. L'anno seguente, tornato in Italia, ha intrapreso la carriera di ingegnere minerario. Ha lavorato in Corsica e soprattutto, dalla fine degli anni Settanta, in Sardegna, come direttore e poi come ispettore generale della \"Societ\u00e0 anonima miniere di Lanusei\". Nell'area del Sarrabus ha dato pi\u00f9 completa operativit\u00e0 allo sfruttamento argentifero, in particolare nella miniera di Monte Narba (presso San Vito), e di antimonio in quella di Su Suergiu (presso Villasalto) e nel tempo ha potuto formare una collezione di esemplari della mineralogia sarda, donata in parte a Quintino Sella e per lo pi\u00f9 al Museo civico di storia naturale di Genova.\nIn forza della sua attivit\u00e0 professionale, si \u00e8 occupato anche di mineralogia, disciplina nella quale il suo principale contributo a stampa ha riguardato l'antimonio. Suoi articoli nello stesso settore hanno avuto ad oggetto i rinvenimenti di minerali in Algeria e in Tunisia, oltre che nel Sarrabus e, con particolare riferimento alla scheelite, nella miniera di Su Suergiu. Ha pubblicato anche diversi lavori a carattere archeologico e paleontologico, in particolare sui manufatti del periodo neolitico, formando anche in questo caso una collezione che, stante la corrispondenza con Luigi Pigorini, ha poi donato al Museo nazionale preistorico etnografico di Roma e, in piccola parte, al Museo civico archeologico e di scienze naturali Federico Eusebio di Alba. Si tratta, in particolare, di oggetti rinvenuti nel corso delle ricerche che Traverso ha svolto nella parte meridionale di Alba, pi\u00f9 tardi divenuta area archeologica, come attesta lo stesso ingegnere minerario nella sua \"Stazione neolitica di Alba\", opera uscita, in tre volumi, tra il 1898 e il 1909.\nA lui \u00e8 stato dedicata, nel 1924, la \"traversoite\", una variet\u00e0 di crisocolla scoperta nella miniera di Arenas (presso Fluminimaggiore)."}
{"id": "4350037", "revid": "647919", "url": "https://it.wikipedia.org/wiki?curid=4350037", "title": "Stazione di Kuj\u014d (Ky\u014dto)", "text": ""}
{"id": "4350044", "revid": "659234", "url": "https://it.wikipedia.org/wiki?curid=4350044", "title": "Fry il ritardatario", "text": "Fry il ritardatario (\"The Late Philip J. Fry\") \u00e8 il settimo episodio della sesta stagione della serie animata \"Futurama\". La trasmissione negli Stati Uniti d'America avvenne il 29 luglio 2010 sull'emittente Comedy Central, mentre in Italia avvenne il 15 giugno 2012 sull'emittente Italia 1.\nL'episodio fu vincitore di un Premio Emmy nel 2011.\nTrama.\nDurante la notte, Fry non riesce a dormire per colpa di Bender, che se la spassa con una fem-bot facendo rumori assordanti e fastidiosi.\nLa mattina seguente, dopo una notte in bianco, Fry arriva in ritardo al lavoro e dimentica di avere invitato Leela a uscire a pranzo per il suo compleanno; Leela finisce quindi per pranzare da sola mentre lo aspetta. Al suo arrivo, Leela si arrabbia con Fry e va via lasciandogli un conto salato da pagare.\nPer riparare all'uscita rovinata, Fry la invita nuovamente per quella sera in un ristorante chiamato \"Caverna nel Verde\", rifiutando di andare alla festa di addio al celibato di Edonista Bot con Bender e il Professore. Purtroppo, a causa del ritardo sul lavoro avuto quella mattina, il professor Farnsworth trattiene Bender e Fry per fargli collaudare la sua macchina del tempo, capace di viaggiare solo in avanti (poich\u00e9 afferma che viaggiare indietro nel tempo provoca solo guai). I tre la collauderanno quindi andando avanti nel tempo solo di un minuto e Fry, mentre il professore imposta la macchina, ne approfitta per registrare un biglietto di auguri vocale per Leela. Mentre aziona il macchinario, il professore scivola per errore, portando cos\u00ec la manetta alla massima velocit\u00e0. Il biglietto di Fry vola fuori dalla macchina e i tre finiscono nell'anno 10.000 d.C., dove la civilt\u00e0 \u00e8 ormai allo sfascio e ci sono soltanto poche persone che vivono per strada in povert\u00e0. Poich\u00e9 la macchina non \u00e8 in grado di tornare indietro Fry, Bender e il Prof. decidono di continuare ad andare avanti nel tempo finch\u00e9 non troveranno un'epoca in cui \u00e8 stata inventata una macchina capace di riportarli indietro.\nFiniscono cos\u00ec per viaggiare inutilmente attraverso le epoche future: da un'altra era glaciale a un futuro in cui la terra \u00e8 ricoperta dall'acqua, fino a un futuro (nell'anno un milione e mezzo) in cui le giraffe hanno schiavizzato l'umanit\u00e0. Nell'anno cinque milioni trovano un futuro dove la popolazione della Terra \u00e8 divisa in esseri intelligenti nano-rosei di superficie e in grossi esseri cavernicoli sotterranei. I primi promettono di costruire una macchina che possa andare indietro nel tempo nel giro di 5 anni, ma sfortunatamente, dopo che il gruppo avanza di cinque anni, scoprono che i cavernicoli hanno conquistato la civilt\u00e0 della superficie uccidendone tutti gli abitanti. I tre continuano quindi a viaggiare e arrivano in un'epoca dove dei robot in stile \"Terminator\" hanno quasi sterminato tutta la razza umana. A Bender piace questa epoca e vorrebbe rimanerci, ma Fry e il Professore glielo impediscono continuando ancora il viaggio. Il gruppo arriva quindi in un'epoca dove la Terra \u00e8 popolata da donne molto intelligenti, che hanno costruito una macchina capace di viaggi temporali a ritroso. Le donne dichiarano di volerli aiutare ma, vista la scarsit\u00e0 di uomini nella loro epoca, li invitano prima a un \"banchetto della fertilit\u00e0\". Fry e il Prof. decidono di trattenersi ma Bender, ancora arrabbiato perch\u00e9 i due non lo avevano fatto rimanere nell'epoca precedente, si vendica riattivando la macchina del tempo, facendoli arrivare nell'anno 1.000.000.000 d.C.\nLe vicende di Fry, Bender e del Professore sono intramezzate dal racconto di cosa \u00e8 successo nella loro epoca dopo la loro partenza. Nel 3010, Leela sta aspettando inutilmente che Fry venga all'appuntamento al ristorante, perci\u00f2 mangia nuovamente da sola e arrivata alla Planet Express chiede di Fry ai colleghi che, non avendolo visto, suppongono che abbia cambiato idea e sia andato alla festa con Bender e il Professore. In quel momento, passa al telegiornale la notizia che l'esplosione di un robot alla festa non ha lasciato superstiti tra i partecipanti, facendo disperare la gi\u00e0 furiosa Leela.\nCon l'equipaggio che pensa che i tre siano quindi morti, Leela assume il controllo della Planet Express, trasformandola negli anni in un'azienda di successo. Zoidberg viene subito licenziato per la sua incompetenza e, nel 3030, la ditta si \u00e8 allargata, arrivando a possedere decine di navette e di equipaggi. Leela rimpiange per\u00f2 i vecchi tempi e, poich\u00e9 rivede in lui lo scomparso Fry, inizia una relazione con Cubert con il quale successivamente si sposa. Nel 3050, quando ormai la Planet Express \u00e8 diventata un colosso industriale e Leela ha divorziato, appare improvvisamente il biglietto perso da Fry. Leela lo apre e scopre la verit\u00e0, e capisce che Fry non ha nessuna colpa di ci\u00f2 che \u00e8 accaduto. Si reca quindi alla Caverna nel Verde dove non esiste pi\u00f9 il ristorante, e con la sua pistola laser crea dei fori sul soffitto dai quali inizia a gocciolare acqua.\nIntanto Fry, Bender e il professore, scoperto che nel 1.000.000.000 d.C. la vita non esiste pi\u00f9, si rassegnano all'idea di non poter mai pi\u00f9 fare ritorno. Fry, vagabondando nel mondo deserto trova i resti della Caverna nel Verde e scopre un messaggio nella roccia lasciato per lui da Leela che si \u00e8 formato grazie all'acqua che, gocciolando, negli anni ha formato delle stalagmiti. Il messaggio di Leela dice che nonostante sia stato breve, il tempo trascorso con lui \u00e8 stato il migliore della sua vita.\nFry \u00e8 sollevato e con gli amici continua ad andare avanti per assistere alla fine dell'universo bevendo birra. A un tratto, per\u00f2, scoppia un secondo Big Bang, che ricrea da capo un nuovo universo identico al loro. I tre continuano ad andare avanti, assistendo agli eventi del passato, per fare finalmente ritorno alla loro epoca (il professore fa, per\u00f2, una sosta per eliminare Hitler), ma quando sono quasi arrivati, il Professore scivola nuovamente portandoli ancora troppo avanti, costringendoli a dover di nuovo fare tutto il giro (il professore questa volta elimina per sbaglio Eleanor Roosevelt).\nI tre ritornano quindi finalmente nel 3010, al momento in cui stavano per collaudare la macchina del tempo. Il nuovo universo \u00e8 3 metri pi\u00f9 basso di quello da cui provenivano, e la macchina del tempo ricadendo al suolo elimina le loro controparti duplicate, risolvendo cos\u00ec il paradosso del viaggio nel tempo.\nCos\u00ec, Fry riesce ad arrivare in tempo all'appuntamento con Leela, che si complimenta con lui. I due terminano la serata guardando il cielo e scambiandosi il loro reciproco amore, mentre Bender sullo sfondo sta sotterrando i corpi dei loro doppi.\nProduzione.\nL'episodio \u00e8 stato scritto da Lewis Morton e diretto da Peter Avanzino. La lettura del copione di questo episodio \u00e8 avvenuta il 21 ottobre 2009. Dal 16 al 23 giugno 2010, come parte dell'evento \"Countdown per Futurama\", Comedy Central ha rilasciato in anteprima vari materiali provenienti dall'episodio, tra cui lo storyboard della macchina del tempo e i disegni dei personaggi invecchiati. Comedy Central ha anche pubblicato uno spezzone dell'episodio in anteprima il 23 luglio.\nRiferimenti culturali.\nL'episodio si ispira al racconto \"Flight to Forever\" di Poul Anderson, che parla di due uomini rimasti bloccati in una macchina del tempo che viaggia solo in avanti. L'episodio contiene anche molti altri riferimenti a opere riguardanti il viaggio nel tempo, tra cui \"Il Pianeta delle Scimmie\", \"Terminator\", il romanzo \"La macchina del tempo\" di H.G. Wells, \"Tau Zero\", e \"Infinito\" di Olaf Stapledon. Le rappresentazioni del passato mostrano diversi rimandi a precedenti episodi della serie. Il Professor Farnsworth sfrutta il viaggio nel tempo per uccidere Adolf Hitler con un classico paradosso temporale. Quando il Professore chiede della rivolta delle macchine al soldato dell'anno dieci milioni, la risposta \"Le avevamo costruite per renderci la vita pi\u00f9 facile, ma si sono ribellate\" \u00e8 tratta dall'introduzione di \"Battlestar Galactica\". Il suono emesso dalla macchina del tempo \u00e8 quello dell\"'Enterprise\" in \"Star Trek\". Una parodia della canzone del 1969 \"In the Year 2525\" degli Zager and Evans accompagna le tappe del viaggio nel tempo. L'episodio \u00e8 anche stato interpretato come un omaggio alla serie \"Guida galattica per gli autostoppisti\" di Douglas Adams, nella scena in cui Fry, Bender e il Professore guardano la fine dell'universo bevendo birra.\nTrasmissione e ascolti.\nL'episodio \u00e8 stato trasmesso il 29 luglio 2010 su Comedy Central, registrando 2,046 milioni di spettatori.\nRiconoscimenti.\nL'episodio \u00e8 stato acclamato dalla critica. Zack Handlen di \"The A.V. Club\" \u00e8 entusiasta dell'episodio, e scrive che la comicit\u00e0 e le battute sono di ottima qualit\u00e0 per l'intero episodio. Ha apprezzato che la relazione tra Fry e Leela sia stata \"finalmente\" trattata, sostenendo inoltre che fino a questo episodio della stagione \"il personaggio di Leela non era stato poi cos\u00ec valido\". Ha lodato l'uso della fantascienza e l'astuta struttura dell'episodio, concludendo che: \"sembra di essere tornati all'equilibrio giusto, con l'unione di commedia, idee chiare e una franchezza sorprendentemente non cinica. Direi che tutto ci\u00f2 che era vecchio \u00e8 tornato nuovo, e questa \u00e8 un'ottima cosa.\" Robert Canning di IGN ha assegnato all'episodio 7,5 su 10, citandolo come un altro esempio delle idee intelligenti di Futurama sul tema del viaggio nel tempo. Sostiene che l'episodio mostri come \"ci sia ancora un sacco di riflessione dietro alla creazione di queste trame\", ma scrive anche che l'episodio non ha regalato abbastanza risate. Merrill Bar di \"Film School Rejects\" ha lodato l'episodio scrivendo che \"tutte le battute colpiscono nel segno, ogni frase era azzeccata, ogni emozione era vera, ogni inquadratura era sorprendente, questo episodio \u00e8 Futurama ai massimi livelli. Se c'\u00e8 qualcosa di cui lamentarsi, \u00e8 che la serie ha impiegato troppo tempo a tornare a questo livello di qualit\u00e0.\" Ha concluso che \"questo episodio, insieme a quello della scorsa settimana, ha ripristinato la mia piena fiducia nel team di produzione.\" Sean Gandert di \"Paste\" ha valutato l'episodio con 9,4 su 10 scrivendo che \"il ritardatario \u00e8 sicuramente il miglior episodio della stagione fino ad ora, e tra i migliori dell'intera serie. Quasi ogni episodio di questa stagione \u00e8 stato migliore della scorsa, e sembra di essere finalmente tornati ai livelli del passato. Ora come ora, credo che ogni dubbio sul ritorno di Futurama dovrebbe essere fugato per bene.\"\nIl creatore della serie Matt Groening considera questo episodio il suo preferito tra quelli della stagione. Sulla sua pagina Facebook, Maurice La Marche ha commentato che trova questo episodio \"divertente, toccante, profondo, filosofico, e anche metafisico\".\nL'episodio ha vinto il premio di migliore programma d'animazione agli Emmy 2011.\nNel 2013 si \u00e8 classificato quarto tra gli episodi pi\u00f9 votati durante la maratona di Futurama di Comedy Central."}
{"id": "4350045", "revid": "1543377", "url": "https://it.wikipedia.org/wiki?curid=4350045", "title": "Dean Karnazes", "text": "Generalit\u00e0.\nConsiderato, nel 2005, dalla rivista \"Time's Magazine\" una delle 100 persone pi\u00f9 influenti al mondo; dalla rivista \"Men's Fitness\" come uno degli sportivi pi\u00f9 in forma; dalla rivista \"Sports Illustrated for Women\" lo sportivo pi\u00f9 sexy, Dean Karnazes \u00e8 soprattutto noto per aver compiuto imprese sportive estreme nel campo dell'ultratrail, su distanze cio\u00e8 che generalmente superano i canonici 42,195 chilometri della maratona e si svolgono in ambienti naturali e difficili, spesso molto impegnativi, in condizioni di auto o semi-sufficienza alimentare.\nDean Karnazes, laureato in economia e impiegato in una societ\u00e0, ha pubblicato nel 2005 un libro autobiografico nel quale ripercorre le tappe fondamentali della sua vita come uomo e come atleta, narrando pi\u00f9 in dettaglio gli eventi che lo hanno visto impegnato in alcune delle pi\u00f9 ardue competizioni, quali la prestigiosa Western States Endurance Run, competizione di circa 161 Km con un dislivello positivo complessivo di circa 5500 metri fra le cime della Sierra Nevada in California; la difficilissima Badwater Ultramarathon, competizione di 217 Km che attraversa la Death Valley con temperature che possono superare i 50\u00a0\u00b0C; la prima maratona al Polo Sud (3355 metri di quota); e altre ancora. Il testo, in quell'anno, \u00e8 stato uno fra i pi\u00f9 venduti al mondo nel settore dello sport, raggiungendo la settima posizione.\nBiografia.\nNel suo primo libro, \"Ultramarathon Man\", Dean Karnazes narra che dopo aver praticato con passione corsa campestre negli anni del liceo, smise in seguito a un disappunto col suo nuovo allenatore di corsa su pista, e non corse pi\u00f9 per quindici anni. In questo periodo complet\u00f2 gli studi laureandosi, cominci\u00f2 a lavorare nel settore del marketing per una grossa compagnia farmaceutica e si spos\u00f2. Conduceva cos\u00ec una vita ordinaria della quale non era per\u00f2 soddisfatto. Il giorno del suo trentesimo compleanno accadde qualcosa che lo cambi\u00f2 per sempre.\nEgli racconta che stava trascorrendo la serata festeggiando con alcuni amici in un night-club di San Francisco, dove viveva, bevendo fino al punto di ritrovarsi ubriaco e depresso. Usc\u00ec dall'ingresso di servizio, torn\u00f2 a casa, indoss\u00f2 un vecchio paio di scarpe da ginnastica, e in boxer e maglietta intima cominci\u00f2 a correre nella notte inoltrandosi verso la Silicon Valley. Fu cos\u00ec che si trov\u00f2 a percorrere 48 chilometri.\nIn seguito Karnazes cominci\u00f2 ad allenarsi, correndo prevalentemente di notte per conciliare i suoi impegni lavorativi e familiari, seguendo una tabella di 16 chilometri al giorno per sei giorni la settimana. Punt\u00f2 alla Western States Endurance Run, gara cui partecip\u00f2, per la prima volta, nel 1994, dopo essersi qualificato completando una competizione di 80 chilometri in 8h27'. Dean Karnazes complet\u00f2 cos\u00ec la sua prima WS100 giungendo quindicesimo su 379 concorrenti col tempo di 21h01'14\". L'anno successivo partecip\u00f2 alla Badwater Ultramarathon ma non riusc\u00ec a completarla. Nel 1996 ritent\u00f2 completando l'impresa. Dean Karnazes ha preso parte pi\u00f9 volte a questa gara, una delle pi\u00f9 estreme nel panorama delle ultratrail, riuscendo a vincerla nel 2004.\nNel 2002, insieme ad altri cinque concorrenti, partecip\u00f2 alla prima maratona in Antartide, con arrivo al Polo Sud.\nNel 2006 complet\u00f2 50 maratone, una al giorno per 50 giorni, in 50 stati diversi degli USA, correndo l'ultima il 5 novembre 2006, la maratona di New York, in 3h00'30\".\nDean Karnazes \u00e8 padre di due figli, e la sua famiglia, compresi i genitori, lo ha sempre sostenuto e supportato nelle sue imprese. Il suo impegno nella corsa \u00e8 anche finalizzato a motivare la gente al movimento fisico. Ha partecipato, con questo intento, a varie trasmissioni e convegni."}
{"id": "4350047", "revid": "506294", "url": "https://it.wikipedia.org/wiki?curid=4350047", "title": "Constantine Karnazes August", "text": ""}
{"id": "4350049", "revid": "307923", "url": "https://it.wikipedia.org/wiki?curid=4350049", "title": "Kuj\u014d (metropolitana di Ky\u014dto)", "text": ""}
{"id": "4350053", "revid": "767487", "url": "https://it.wikipedia.org/wiki?curid=4350053", "title": "Raphael Bessa", "text": "Biografia.\n\u00c8 fratello di Daniel Bessa, anch'egli calciatore.\nCarriera.\nClub.\nNel 2013, dopo sei stagioni consecutive nei campionati italiani, ritorna in patria per giocare con il Coritiba.\nNazionale.\nIn possesso della doppia cittadinanza, esordisce con la Nazionale italiana il 15 giugno 2009 durante l'amichevole giocata a Kragujevac contro la Serbia terminata sul punteggio di 1-1."}
{"id": "4350055", "revid": "119531055", "url": "https://it.wikipedia.org/wiki?curid=4350055", "title": "Maiolica di Cafaggiolo", "text": "La maiolica di Cafaggiolo fu una delle produzioni pi\u00f9 prestigiose della ceramica rinascimentale italiana, nel secolo d'oro del Cinquecento.\nStoria.\nA partire da un'antica fornace di materiale laterizio, sul finire del Quattrocento Lorenzo il Popolano, proprietario della villa di Cafaggiolo ceduta dal cugino Lorenzo de' Medici, chiam\u00f2 alcuni vasai da Montelupo Fiorentino, per impiantare una fabbrica di maiolica pi\u00f9 vicina a Firenze, che potesse pienamente soddisfare alle esigenze della citt\u00e0 e della sua casata. Tra gli artisti arrivati c'erano Piero e Stefano di Filippo Schiavon e un Fattorini, decoratore di gran talento. La fornace si trovava in un'area prospiciente le attuali scuderie.\nAll'inizio la produzione di maioliche riflett\u00e9 i coevi modelli di Montelupo, con le famiglie decorative tipiche della fine del Quattrocento, spostandosi poi sulla maiolica istoriata finemente, con un'accesa policromia e un segno particolarmente fine, analogo per certe caratteristiche alla produzione delle manifatture di Siena (con cui i pezzi di Cafaggiolo sono spesso confusi). Grazie all'opera magistrale di Jacopo, figlio di Stefano Schiavon, si produssero \"istorie\" di grande qualit\u00e0 tecnica e decorativa, all'altezza di quelle realizzate dai celebri maestri urbinati del periodo. Gli sfondi sono per lo pi\u00f9 azzurro scuro, stesi in maniera grossolana con un pennello largo, mentre i colori tipici sono il verde chiaro e quasi trasparente, il raro rosso ciliegia e il giallo limone.\nSi diffuse anche una decorazione \"alla porcellana\" (di ispirazione cinese), a contornare i grandi stemmi delle maggiori casate fiorentine dipinti al centro di boccali, albarelli, piatti e vassoi.\nLe opere di questa celeberrima fabbrica sono spesso contrassegnate con le lettere S e P incrociate, o \"SPR\" o \"SPF\", per alcuni riferibili alle probabili iniziali dei fondatori, anche se per altri le due lettere sarebbero una contrazione del motto mediceo \"semper\". Col rientro della casata medicea a Firenze e l'instaurazione del Ducato, Cafaggiolo si dedic\u00f2 quasi esclusivamente alle richieste dei regnanti, spesso con manufatti di grandi dimensioni, detti \"da pompa\", cio\u00e8 destinati all'esposizione in particolari celebrazioni.\nNell'ultimo quarto del Cinquecento dopo aver vissuto una grande stagione ceramica, le maioliche di Cafaggiolo declinarono verso una produzione seriale, per cessare agli inizi del Seicento, e con motivazioni tuttora avvolte nel mistero, ogni attivit\u00e0."}
{"id": "4350058", "revid": "36426", "url": "https://it.wikipedia.org/wiki?curid=4350058", "title": "Museo Internazionale delle Ceramiche in Faenza", "text": ""}
{"id": "4350067", "revid": "767487", "url": "https://it.wikipedia.org/wiki?curid=4350067", "title": "Rilwan Olanrewaju Hassan", "text": "Carriera.\nHa giocato 9 partite e segnato un gol in Europa League."}
{"id": "4350070", "revid": "729019", "url": "https://it.wikipedia.org/wiki?curid=4350070", "title": "J\u016bj\u014d (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Minami-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350076", "revid": "307923", "url": "https://it.wikipedia.org/wiki?curid=4350076", "title": "J\u016bj\u014d (metropolitana di Ky\u014dto)", "text": ""}
{"id": "4350078", "revid": "287204", "url": "https://it.wikipedia.org/wiki?curid=4350078", "title": "Noah's Ark", "text": "'Noah's Ark', che in lingua inglese significa Arca di No\u00e8, pu\u00f2 riferirsi a:"}
{"id": "4350080", "revid": "729019", "url": "https://it.wikipedia.org/wiki?curid=4350080", "title": "Kuinabashi (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Minami-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350082", "revid": "767487", "url": "https://it.wikipedia.org/wiki?curid=4350082", "title": "Adigun Taofeek Salami", "text": "Carriera.\nHa giocato 4 partite in Europa League con la maglia del Midtjylland."}
{"id": "4350084", "revid": "117005618", "url": "https://it.wikipedia.org/wiki?curid=4350084", "title": "Andrew Rippin", "text": "Canadese di nascita, Rippin era professore di \"Storia\" e Preside della facolt\u00e0 di Studi Umanistici nella University of Victoria (Columbia Britannica, Canada)\n\u00c8 autore di numerosi lavori sul Corano e sulle sue esegesi, oltre che del noto \"Muslims.Their Religious Beliefs and Practices\", giunto nel 2005 alla sua terza edizione.\nNel 2006 \u00e8 diventato membro (\"Fellow\") della Royal Society of Canada."}
{"id": "4350089", "revid": "155634", "url": "https://it.wikipedia.org/wiki?curid=4350089", "title": "US Open 1987 - Doppio maschile", "text": "Stefan Edberg e Anders J\u00e4rryd hanno battuto in finale Ken Flach e Robert Seguso 7\u20136, 6\u20132, 4\u20136, 5\u20137, 7\u20136."}
{"id": "4350093", "revid": "71433", "url": "https://it.wikipedia.org/wiki?curid=4350093", "title": "Noah's Arc", "text": ""}
{"id": "4350095", "revid": "155634", "url": "https://it.wikipedia.org/wiki?curid=4350095", "title": "US Open 1986 - Doppio maschile", "text": "Andr\u00e9s G\u00f3mez e Slobodan \u017divojinovi\u0107 hanno battuto in finale Joakim Nystr\u00f6m e Mats Wilander 4\u20136, 6\u20133, 6\u20133, 4\u20136, 6\u20133."}
{"id": "4350098", "revid": "287204", "url": "https://it.wikipedia.org/wiki?curid=4350098", "title": "Move (singolo)", "text": ""}
{"id": "4350099", "revid": "767487", "url": "https://it.wikipedia.org/wiki?curid=4350099", "title": "Babajide Collins Babatunde", "text": "Carriera.\nHa giocato 6 partite in Europa League con la maglia del Midtjylland segnando anche due gol, pi\u00f9 altre 4 partite nella stessa competizione con la maglia dell'Ordabasi."}
{"id": "4350101", "revid": "155634", "url": "https://it.wikipedia.org/wiki?curid=4350101", "title": "US Open 1985 - Doppio maschile", "text": "Ken Flach e Robert Seguso hanno battuto in finale Henri Leconte e Yannick Noah 6-7, 7-6, 7-6, 6-0."}
{"id": "4350103", "revid": "1543377", "url": "https://it.wikipedia.org/wiki?curid=4350103", "title": "Sakai Blazers", "text": "I Sakai Blazers (giap. \u583a\u30d6\u30ec\u30a4\u30b6\u30fc\u30ba) sono una societ\u00e0 pallavolistica maschile giapponese, con sede a Sakai, militante nel massimo campionato del giapponese, la V.Premier League.\nStoria della societ\u00e0.\nI Sakai Blazers nascono nel 1939 a Yahata col nome di Yahata Steel.\nDopo aver preso parte a competizioni minori e amatoriali, dopo la nascita del campionato giapponese \u00e8 una delle prime squadre a prendervi parte, vince la prima edizione nella stagione 1967-69.\nNel 1970 si trasferisce a Sakai e l'anno successivo retrocede in \"Business League\" e prende il nome di Nippon Steel.\nDopo due anni in serie cadetta, nel 1973 \u00e8 nuovamente promosso in League e vince quattro titoli consecutivi, interrotti da un secondo posto nella stagione 1977-78, e poi seguiti da altri tre titoli consecutivi, pi\u00f9 uno nel 1982-83.\nTra il finire degli anni ottanta e l'inizio dei novanta vince altri tre campionati a seguire.\nDopo ulteriori due titoli nazionali consecutivi nelle stagioni 1996-97 e 1997-98, il club cambia nome in quello attuale di Sakai Blazers e si aggiudica i titoli del 2006 e del 2011. Nella stagione 2012-13 arriva la conquista del diciassettesimo scudetto e del primo V.League Top Match."}
{"id": "4350106", "revid": "729019", "url": "https://it.wikipedia.org/wiki?curid=4350106", "title": "US Open 1983 - Doppio maschile", "text": "Peter Fleming e John McEnroe hanno battuto in finale Fritz Buehning e Van Winitsky 6-3, 6-4, 6-2."}
{"id": "4350107", "revid": "22475", "url": "https://it.wikipedia.org/wiki?curid=4350107", "title": "NKCC", "text": ""}
{"id": "4350110", "revid": "155634", "url": "https://it.wikipedia.org/wiki?curid=4350110", "title": "US Open 1982 - Doppio maschile", "text": "Kevin Curren e Steve Denton hanno battuto in finale Victor Amaya e Hank Pfister 6-2, 6-7, 5-7, 6-2, 6-4."}
{"id": "4350118", "revid": "47767", "url": "https://it.wikipedia.org/wiki?curid=4350118", "title": "Tommasina", "text": ""}
{"id": "4350121", "revid": "122014928", "url": "https://it.wikipedia.org/wiki?curid=4350121", "title": "Falcon Heavy", "text": "Il Falcon Heavy (FH) \u00e8 un lanciatore progettato e costruito dalla Space Exploration Technologies (SpaceX).\nStoria.\nAd una conferenza stampa al National Press Club (Washington D.C.), Elon Musk afferm\u00f2 che il Falcon Heavy avrebbe potuto portare in orbita un carico minore solo al Saturn V, ritirato dopo la fine del programma Apollo.\nSpaceX aveva originariamente annunciato che il Falcon Heavy avrebbe compiuto la prima missione dimostrativa dalla base di Vandenberg, California, nel 2013. Il lancio da Cape Canaveral era invece programmato per il 2013 o il 2014. A met\u00e0 del 2015 la compagnia aveva fissato il debutto per la fine del 2016, per poter usare il rinnovato complesso di lancio 39A del John F. Kennedy Space Center, Florida. Ma in seguito a ritardi vari il lancio \u00e8 stato ulteriormente posticipato.\nMentre le specifiche iniziali dell'aprile 2011 prevedevano un carico utile verso la LEO di e verso la GTO fino a , le ultime dichiarazioni del 2011 avevano aumentato il carico utile verso l'orbita terrestre e portato il carico verso l'orbita di trasferimento geostazionaria a , per un'orbita di trasferimento lunare e per un'orbita di fuga con destinazione Marte.\nVerso la fine del 2013 SpaceX aument\u00f2 la previsione per la GTO a , facendo ricadere il lanciatore nella categoria usata dalla NASA \"Super Heavy-lift\".\nNel 2015 la SpaceX annunci\u00f2 una serie di revisioni al progetto del Falcon Heavy in parallelo alla nuova versione del Falcon 9, la v1.1.\nIl nuovo design del Falcon Heavy prevedeva che esso utilizzasse due booster laterali derivati dal primo stadio del Falcon 9 Full Thrust, mentre lo stadio centrale avrebbe mantenuto le dimensioni del primo stadio del Falcon 9 v1.1. Ulteriori cambiamenti ai booster laterali includono una nuova miscela di propellenti, cambiamenti nella struttura di sostegno dei motori, motori pi\u00f9 performanti e cambiamenti nella struttura dei serbatoi di carburante.\nNell'aprile 2015 SpaceX sped\u00ec all'USAF una richiesta per la certificazione del Falcon Heavy al lancio di satelliti per la sicurezza nazionale. Il processo di certificazione richiede tre lanci completati con successo dei quali almeno due consecutivi. SpaceX afferma che il processo di certificazione dovrebbe terminare nel 2017, senza tuttavia fornire date precise.\nNel settembre 2015, dopo il fallimento della missione CRS-7 avvenuto nel giugno 2015, SpaceX spost\u00f2 il debutto del lanciatore verso aprile/maggio 2016, ma prima di febbraio 2016 la data \u00e8 stata ulteriormente spostata alla fine del 2016. Nell'agosto 2016 il volo di dimostrazione \u00e8 stato rimandato agli inizi del 2017 e il programma di voli \u00e8 stato riorganizzato di conseguenza.\nLancio inaugurale.\nIl lancio inaugurale \u00e8 avvenuto con successo marted\u00ec 6 febbraio 2018 alle 15:45 EST (ora locale) dallo storico Pad 39A del John F. Kennedy Space Center in Florida. Il 2\u00ba stadio ha rilasciato la Tesla Roadster di Elon Musk in direzione Marte, facendola diventare cos\u00ec la prima automobile commerciale della storia ad andare nello spazio. I booster laterali sono atterrati come da programma nelle Landing Zone 1 e 2; il core centrale, invece, si \u00e8 schiantato in acqua ad una velocit\u00e0 di circa 500\u00a0km/h a circa 100 metri dalla piattaforma galleggiante su cui sarebbe dovuto atterrare, in quanto non \u00e8 stato in grado di accendere tutti e tre i motori necessari per controllare la discesa sulla piattaforma, ma solo uno. Tale stadio, assieme ai due laterali, non sarebbe stato riutilizzato in ogni caso, quindi il fallito atterraggio non comporta una perdita significativa per SpaceX.\nDesign.\nIl Falcon Heavy consiste in un Falcon 9 con l'aggiunta di ulteriori due primi stadi come booster, una configurazione simile all'EELV Delta IV, all'Atlas V HLV e al Russo Angara A5V. Il razzo \u00e8 stato progettato per raggiungere e superare i criteri minimi per lanciare esseri umani. I margini di sicurezza sono superiori del 40% rispetto alle sollecitazioni normali che si incontrano durante il lanci, rispetto al 25% degli altri lanciatori.\nIl Falcon Heavy \u00e8 stato progettato per portare astronauti verso l'orbita terrestre bassa e ripristinare la possibilit\u00e0 di raggiungere la Luna e in futuro Marte. Il carico trasportabile dal lanciatore \u00e8 pi\u00f9 o meno lo stesso del Saturn C-3, progettato nel 1960 per lo scenario di rendezvous in orbita terrestre.\nPrimo stadio.\nIl primo stadio \u00e8 formato da tre primi stadi del Falcon 9, ognuno equipaggiato da nove Merlin 1D+, per una spinta totale al decollo di , che salgono a quando il razzo supera gli strati pi\u00f9 densi dell'atmosfera e i motori diventano pi\u00f9 efficienti.\nTutti i motori dei booster e del primo stadio sono arrangiati in una disposizione che SpaceX chiama Octaweb, con lo scopo di semplificare il progetto di costruzione, e ogni stadio \u00e8 dotato di quattro zampe d'atterraggio, delle alette di controllo e dei getti di azoto per il controllo dell'assetto durante le operazioni di recupero. Dopo il distacco dal lanciatore ogni booster terr\u00e0 acceso per qualche secondo il motore centrale per allontanarsi in sicurezza dal primo stadio, in seguito le alette di controllo e le zampe si apriranno per atterrare in sicurezza sulla terra ferma. Il primo stadio continuer\u00e0 la sua ascesa fino alla separazione dal secondo stadio, col carburante rimasto invertir\u00e0 la sua traiettoria e atterrer\u00e0, al contrario dei booster, sulla nave drone Of Course I Still Love You. Le zampe di atterraggio, costituite in fibra di carbonio e una struttura a nido d'ape in alluminio, sono riposte attorno allo stadio al momento del decollo e si estendono verso l'esterno e verso il basso per l'atterraggio. Al momento sia le alette di controllo sia le zampe di atterraggio sono in fase di test sul vettore Falcon 9, per assistere il primo stadio negli atterraggi sperimentali una volta finita la missione principale.\nTecnologia crossfeed cancellata.\nIl Falcon Heavy era stato originariamente progettato con una caratteristica unica: la possibilit\u00e0 di alimentare alcuni motori del primo stadio col propellente proveniente dai booster, fino a quando non fossero quasi vuoti e pronti per la separazione. Questo avrebbe permesso di poter tenere tutti e ventisette i motori alla massima potenza per tutta la durata del volo, lasciando lo stadio centrale quasi pieno al momento del distacco. Il sistema di trasferimento del combustibile, soprannominato \"Asparagus staging\", \u00e8 derivato da un lanciatore ipotizzato in un libro di meccanica orbitale di Tom Logsdon. Secondo il libro un ingegnere di nome Ed Keit coni\u00f2 il termine \"Asparagus-stalk booster\" (cio\u00e8 \"booster a stelo d'asparago\") per lanciare carichi sfruttando il trasferimento del carburante. Tuttavia Elon Musk ha affermato che la tecnologia non \u00e8 correntemente prevista per le prime versioni del Falcon Heavy.\nSecondo stadio.\nLo stadio superiore \u00e8 spinto da un singolo Merlin 1D ottimizzato per il vuoto, con una spinta di , un rapporto di espansione di 117 a 1 e un tempo di accensione di 397\u00a0s. Per aumentare l'affidabilit\u00e0 al sistema di riaccensione il motore usa due meccanismi ridondanti piroforici (TEA-TEB). Questo stadio \u00e8 praticamente una versione pi\u00f9 corta dello stadio inferiore e utilizza le stesse procedure, attrezzature e materiali per ridurre i costi di produzione.\nSviluppo delle tecnologie di riutilizzo.\nAll'inizio SpaceX aveva sperato di rendere riutilizzabili tutti gli stadi del lanciatore. Mentre non si stanno facendo sforzi per rendere riutilizzabile il secondo stadio, SpaceX ha dimostrato la possibilit\u00e0 di recuperare il primo stadio del Falcon 9 sia sulla terra ferma che sul mare. Questo approccio si pu\u00f2 adattare visto che i booster laterali si separeranno prima rispetto al primo stadio del Falcon 9, facilitando la traiettoria di recupero. Dalla fine del 2013 il primo stadio del Falcon 9 \u00e8 stato equipaggiato con l'attrezzatura necessaria per il recupero.\nSpaceX ha affermato che il carico verso l'orbita di trasferimento geostazionaria diminuisce se si vogliono recuperare i booster e il primo stadio, ma di conseguenza diminuisce anche il prezzo del lanciatore: con il primo stadio e i booster riutilizzabili il carico massimo sarebbe di 7 tonnellate, mentre col recupero dei soli booster salirebbe approssimativamente a 14 tonnellate.\nPrezzi del lanciatore e finanziamenti allo sviluppo.\nIn una sua apparizione nel marzo 2004 alla commissione del Senato degli Stati Uniti d'America per il commercio, la ricerca e il trasporto, Musk afferm\u00f2:\nI $500 dollari per libbra ($1.100/kg) al giorno d'oggi sono il 35% del costo pi\u00f9 basso per libbra verso l'orbita terrestre bassa (LEO) del lanciatore pi\u00f9 economico: lo Zenit, un lanciatore medio che pu\u00f2 trasportare 14 t verso la LEO. Nel settembre 2016 i prezzi del Falcon Heavy si attestano intorno ai $1600 al chilogrammo ($750/libbra), verso l'orbita terrestre bassa, ammettendo che il vettore trasporti il massimo carico possibile e sia quindi completamente a perdere.\nNel 2011, la SpaceX annunci\u00f2 che il costo per raggiungere l'orbita terrestre bassa sarebbe potuto scendere sotto i $450/kg se si fosse mantenuta una frequenza di lanci costante, e se si fosse riusciti a lanciare 10 Falcon 9 e dieci Falcon Heavy all'anno.\nLo sviluppo del Falcon 9 \u00e8 interamente finanziato da capitale privato, non \u00e8 stato fornito nessun capitale pubblico. Nel 2016 i prezzi previsti da SpaceX sono i pi\u00f9 bassi del settore, e se la SpaceX riuscisse nel suo programma di sviluppo di un vettore riutilizzabile potrebbe nascere una nuova Era spaziale."}
{"id": "4350127", "revid": "729019", "url": "https://it.wikipedia.org/wiki?curid=4350127", "title": "Forte Centrale del Melogno", "text": "Il forte Centrale \u00e8 stato un edificio difensivo posto a salvaguardia del cosiddetto \"sbarramento del Melogno\" presso il colle omonimo, tra l'alta val Bormida e l'entroterra del Finalese, in provincia di Savona.\nL'intero complesso dello sbarramento, ubicato lungo la strada provinciale 490 del Colle del Melogno, fu voluto dal Regio Esercito per la difesa del Basso Piemonte e della catena appenninica ligure da eventuali attacchi terrestri dalla costa ligure; complessivamente il sito fu edificato in un periodo compreso tra il 1883 e il 1895.\nIl forte Centrale, all'estremo est del territorio comunale di Calizzano e ai confini amministrativi settentrionali di Magliolo, faceva parte di quel sistema difensivo comprensivo dei forti Tortagna e Settepani e dalla batteria d'appoggio sul Bric Merizzo.\nDescrizione.\nLa struttura del forte Centrale si presenta in forma poligonale, interamente circondata da un fossato e occupante la sella del valico, attraversata dalla strada provinciale 490 che dalla costa di Finale Ligure permette il raggiungimento dei confini regionali con il Piemonte.\nDirettamente sul colle del Melogno si affaccia quella che era la caserma principale, articolata su due piani e avente ancora le originali chiusure metalliche e finestre rifinite in laterizio. Un lungo corridoio, interrotto da piccoli cortili, locali e magazzini, domina il piano terra; nel piano superiore, dove venivano ospitati altri locali di servizio, sono ancora conservate le tracce del pavimento ligneo originario e delle volte a botte se pur con evidenti stati di fatiscenza e semi abbandono.\nLe quattro postazioni difensive e d'attacco (cannoni di grosso calibro) erano posizionate al di fuori del complesso principale, lungo una distaccata collinetta, con l'artiglieria pesante puntata verso la costa e a cielo aperto. Quest'ultima era raggiungibile in origine attraverso un ponte levatoio (ora non pi\u00f9 presente) o con l'ausilio di una passerella pedonale (ancora visibile se pur precaria), raggiungimento in seguito sostituito da una buia galleria sotto il fossato retrostante della caserma centrale e quindi da un ponte levatoio (in stato pericolante).\nIl forte, gi\u00e0 di propriet\u00e0 militare, \u00e8 stato vincolato con la Legge n. 1089 del 1\u00ba giugno 1939."}
{"id": "4350131", "revid": "155634", "url": "https://it.wikipedia.org/wiki?curid=4350131", "title": "US Open 1981 - Doppio maschile", "text": "Peter Fleming e John McEnroe hanno battuto in finale Heinz G\u00fcnthardt e Peter McNamara per walkover."}
{"id": "4350134", "revid": "155634", "url": "https://it.wikipedia.org/wiki?curid=4350134", "title": "US Open 1980 - Doppio maschile", "text": "Bob Lutz e Stan Smith hanno battuto in finale Peter Fleming e John McEnroe 7\u20136, 3\u20136, 6\u20131, 3\u20136, 6\u20133."}
{"id": "4350136", "revid": "729019", "url": "https://it.wikipedia.org/wiki?curid=4350136", "title": "US Open 1979 - Doppio maschile", "text": "Peter Fleming e John McEnroe hanno battuto in finale Bob Lutz e Stan Smith 6-2, 6-4."}
{"id": "4350137", "revid": "287204", "url": "https://it.wikipedia.org/wiki?curid=4350137", "title": "US Open 1979 - Doppio misto", "text": "Bob Hewitt e Greer Stevens hanno battuto in finale Frew McMillan e Betty St\u00f6ve 6-3, 7-5."}
{"id": "4350139", "revid": "729019", "url": "https://it.wikipedia.org/wiki?curid=4350139", "title": "US Open 1978 - Doppio maschile", "text": "Bob Lutz e Stan Smith hanno battuto in finale Marty Riessen e Sherwood Stewart 1-6, 7-5, 6-3."}
{"id": "4350140", "revid": "818832", "url": "https://it.wikipedia.org/wiki?curid=4350140", "title": "Chickenhawk", "text": ""}
{"id": "4350141", "revid": "729019", "url": "https://it.wikipedia.org/wiki?curid=4350141", "title": "US Open 1978 - Doppio misto", "text": "Frew McMillan e Betty St\u00f6ve hanno battuto in finale Ray Ruffels e Billie Jean King 6-3, 7-6."}
{"id": "4350143", "revid": "55135265", "url": "https://it.wikipedia.org/wiki?curid=4350143", "title": "Hawk eyes", "text": ""}
{"id": "4350144", "revid": "729019", "url": "https://it.wikipedia.org/wiki?curid=4350144", "title": "US Open 1977 - Doppio femminile", "text": "Martina Navr\u00e1tilov\u00e1 e Betty St\u00f6ve hanno battuto in finale Ren\u00e9e Richards e Betty-Ann Dent 6-1, 7-6."}
{"id": "4350146", "revid": "729019", "url": "https://it.wikipedia.org/wiki?curid=4350146", "title": "US Open 1977 - Doppio maschile", "text": "Bob Hewitt e Frew McMillan hanno battuto in finale Brian Gottfried e Ra\u00fal Ram\u00edrez 6-4, 6-0."}
{"id": "4350149", "revid": "287204", "url": "https://it.wikipedia.org/wiki?curid=4350149", "title": "US Open 1977 - Doppio misto", "text": "Frew McMillan e Betty St\u00f6ve hanno battuto in finale Vitas Gerulaitis e Billie Jean King 6-2, 3-6, 6-3."}
{"id": "4350151", "revid": "729019", "url": "https://it.wikipedia.org/wiki?curid=4350151", "title": "US Open 1976 - Doppio maschile", "text": "Tom Okker e Marty Riessen hanno battuto in finale Paul Kronk e Cliff Letcher 6-4, 6-4."}
{"id": "4350152", "revid": "110157", "url": "https://it.wikipedia.org/wiki?curid=4350152", "title": "Recettore del fattore di necrosi tumorale", "text": "Un recettore del fattore di necrosi tumorale o TNFR (sigla dell'inglese \"tumor necrosis factor receptor\") \u00e8 un recettore trimerico che lega il fattore di necrosi tumorale o TNF. Tale recettore opera insieme a proteine implicate nella trasduzione del segnale per determinare la risposta cellulare (ad esempio di tipo apoptotica o infiammatoria).\nDal momento che con TNF si intende solitamente il TNF\u03b1, con TNFR ci si riferisce ai recettori per tale sottotipo di fattore di necrosi tissutale, anche indicati come CD120. Esistono tuttavia numerosi altri membri di questa famiglia di recettori che legano altri sottotipi di TNF.\nClassificazione.\nLa famiglia dei recettori per il TNF include:"}
{"id": "4350153", "revid": "287204", "url": "https://it.wikipedia.org/wiki?curid=4350153", "title": "US Open 1976 - Doppio misto", "text": "Phil Dent e Billie Jean King hanno battuto in finale Frew McMillan e Betty St\u00f6ve 3-6, 6-2, 7-5."}
{"id": "4350155", "revid": "729019", "url": "https://it.wikipedia.org/wiki?curid=4350155", "title": "US Open 1975 - Doppio maschile", "text": "Jimmy Connors e Ilie N\u0103stase hanno battuto in finale Tom Okker e Marty Riessen 6-4, 7-6."}
{"id": "4350161", "revid": "729019", "url": "https://it.wikipedia.org/wiki?curid=4350161", "title": "Marutamachi (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Nakagy\u014d-ku, nel centro di Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350163", "revid": "287204", "url": "https://it.wikipedia.org/wiki?curid=4350163", "title": "US Open 1975 - Doppio misto", "text": "Dick Stockton e Rosie Casals hanno battuto in finale Fred Stolle e Billie Jean King 6-3, 6-7, 6-3."}
{"id": "4350167", "revid": "47767", "url": "https://it.wikipedia.org/wiki?curid=4350167", "title": "Ulyssa", "text": ""}
{"id": "4350169", "revid": "1543377", "url": "https://it.wikipedia.org/wiki?curid=4350169", "title": "Antonio de Espejo", "text": " Il suo nome \u00e8 legato ad una spedizione effettuata tra il 1582 ed il 1583 nei territori del sud-ovest degli Stati Uniti che corrispondono agli attuali stati del Nuovo Messico, Arizona e Texas.\nBiografia.\nAntonio de Espejo nacque a Cordova, in Spagna, intorno al 1540. Nel 1571 arriv\u00f2 nella Nuova Spagna al seguito del suo conterraneo Pedro Moya de Contreras, che era stato nominato da Filippo II primo inquisitore del vicereame.\nDopo aver servito per un certo tempo come funzionario nel tribunale del Santo Uffizio dell'Inquisizione a Citt\u00e0 del Messico, acquist\u00f2 insieme al fratello Pedro delle fattorie a nord della capitale e si dedic\u00f2 all'allevamento di bestiame. Nel 1581, Pedro durante una discussione uccise un suo mandriano e per questo fu processato e condannato. Antonio, accusato di complicit\u00e0 nell'omicidio fu condannato a pagare una pesante multa. \u00c8 stato riconosciuto colpevole dell'omicidio, e Antonio \u00e8 stato multato come accessorio. Per evitare di pagare Antonio fugg\u00ec a nord verso la zona mineraria di Santa Barbara, agli allora confini settentrionali della Nuova Spagna. Cos\u00ec facendo Espejo assistette al ritorno a Santa Barbara dei superstiti della spedizione di Chamuscado e Rodr\u00edguez avvenuto nell'aprile del 1582. Sperando di ricaverne la clemenza del re, Espejo si offr\u00ec di finanziare ed accompagnare una spedizione per il recupero di due frati della spedizione precedente che erano rimasti nei territori del nord. La spedizione part\u00ec nel novembre del 1582 e fece ritorno dopo 10 mesi nel settembre del 1583. Dopo il ritorno dal viaggio, Espejo, motivato da ci\u00f2 che aveva visto, si propose di tornare nei territori esplorati per colonizzarli, anche a sue spese. Il permesso gli fu negato e pertanto lui si imbarc\u00f2 per la Spagna con l'intenzione di presentare una petizione al re a tal fine, ma purtroppo mor\u00ec durante il viaggio, a l'Avana, nel 1585.\nSpedizione Espejo - Beltr\u00e1n.\nIl viaggio.\nLa spedizione capitanata da Espejo nacque inizialmente come impresa umanitaria per recuperare i due membri della spedizione di Chamuscado e Rodr\u00edguez, padre Agust\u00edn Rodr\u00edguez e padre Francisco L\u00f3pez, che erano rimasti, per loro scelta, fra i nativi nei territori del nord. Questa notizia aveva infatti generato grande apprensione fra i religiosi della frontiera che temevano che i loro fratelli potessero essere uccisi come era gi\u00e0 accaduto a l'altro frate Juan de Santa Mar\u00eda. Fra i religiosi ve ne fu uno in particolare, frate Bernardino Beltr\u00e1n del convento francescano di Durango, che aveva sollevato un grande clamore sulla vicenda. Espejo si propose quindi per aiutare fra Bernardino, sia finanziando la spedizione, che accompagnandola operativamente.\nDopo aver richiesto ed ottenuto, non senza qualche difficolt\u00e0, la necessaria autorizzazione reale, la spedizione part\u00ec da San Bartolom\u00e9, un quartiere minerario nei pressi di Santa Barbara, il 10 novembre 1582. Il gruppo era composto, oltre ad Espejo, da 14 soldati con i loro servitori, due frati, ed un centinaio di cavalli da soma carichi di rifornimenti. Del gruppo faceva parte anche Diego Perez de Luxan, uno spagnolo che aveva il compito di tenere un diario della spedizione. Essi segu\u00ecrono inizialmente lo stesso percorso della spedizione di Chamuscado e Rodr\u00edguez, discendendo il fiume Conchos fino alla giunzione con il Rio Grande, e poi da li risalirono il R\u00edo Grande verso nord.\nA inizio febbraio 1583 giunsero ai primi pueblo abitati dai Piro. Qui furono accolti amichevolmente ed appresero che i due frati che volevano riportate indietro erano stati uccisi a Puaray. Nonostante questa notizia, che faceva venir meno lo scopo principale del loro viaggio, essi decisero comunque di proseguire verso nord, per raggiungere la zona intorno all'attuale Bernalillo, che era allora nota come provincia del Tiguex. Giunti nella zona trovarono tutti i pueblo abbandonati, compreso quello di Puaray. Era evidente che le abitazioni erano state abbandonate da poco, per cui decisero di restare per vedere se gli abitanti ritornavano. Dopo tre giorni di vana attesa, si rifornirono di viveri e proseguirono verso nord in direzione dei peublo Keres. Anche in questo caso l'accoglienza dei pueblo fu cordiale e decisero di rimanere fra loro per alcuni giorni durante i quali si convinsero definitivamente che i due frati che erano venuti a cercare erano stati uccisi a Puaray.\nEssendo oramai evidente che lo scopo della spedizione era decaduto, alcuni membri del gruppo volevano tornare indietro, ma Espejio li convinse a restare per continuare l'esplorazione della zona. Egli pertanto con due compagni si spinse ad est dei monti Manzano, nella zona abitata dai Tompiro, ove apprese anche della morte di padre Juan De Santa Maria, anche lui membro della spedizione di Chamuscado e Rodr\u00edguez.\nTornato a Puaray, Espejo ed il resto del gruppo si mossero in direzione ovest, visitando nell'ordine i pueblo di Zia, Jemez, Acoma e Zuni. A Zuni Espejo seppe, da tre indiani del Messico che avevano fatto parte della spedizione di Coronado, che alcune miglia pi\u00f9 a ovest si trovava un grande lago in prossimit\u00e0 del quale si trovavano delle miniere d'oro. Incuriositi da questa notizia Espejo con altri nove uomini, ed una scorta di guerrieri Zuni, partirono alla ricerca del lago, lasciando a Zuni il resto del gruppo. Il lago non lo trovarono, ma raggiunsero la zona abitata dagli Hopi che li accolsero benevolmente, dando anche loro in dono cibo e coperte di cotone. Anche gli Hopi parlarono di grandi miniere di metallo situate a ovest, per cui Espejio rimand\u00f2 a Zuni cinque uomini con i doni degli Hopi e con gli altri quattro e delle guide Hopi and\u00f2 in cerca delle miniere. Dopo sei giorni di viaggio raggiunsero la zona trovando effettivamente delle miniere, nella zona dell'Arizona orientale, probabilmente nella \"Verde valley\" nei pressi dell'attuale citt\u00e0 di Jerome.\nQuando Espejo ritorn\u00f2 a Zuni frate Bernardino gli comunic\u00f2 la sua intenzione di tornare a Santa B\u00e1rbara. Il gruppo pertanto si divise: una parte con Bernardino riprese la strada del ritorno seguendo lo stesso percorso fatto all'andata, ed una parte con Espejo prosegu\u00ec le esplorazioni della zona.\nEspejo torn\u00f2 quindi al Rio Grande passando per Acoma dove ebbe una scaramuccia con gli abitanti del pueblo ed una banda di indiani che loro chiamarono Querechos (probabilmente Navajo). Tornato a Puaray vi trovarono una trentina di Pueblo con i quali si scontrarono. Essi attaccarono quindi il pueblo, lo incendiarono e uccisero 16 pueblo. Successivamente il gruppo esploro la zona a est abitata dai pueblo Ubates dove trovarono dei giacimenti minerari, poi passarono nella zona dei Tano, dove per\u00f2 non furono ben accolti.\nQuesti eventi, nonch\u00e9 la consapevolezza della esiguit\u00e0 della loro compagine, convince Espejo a tornare indietro, seguendo per\u00f2 una strada diversa. Ai primi di luglio 1583 essi si diressero dunque a est verso il fiume Pecos. Guidati da un prigioniero pueblo giunsero a Cicuique, oggi meglio nota come Pecos Pueblo, quindi arrivarono sul Pecos, da loro chiamato \"Rio de las Vacas\", che discesero per un lungo tratto. Lungo questo percorso incontrarono dei gruppi di Jumano che diedero loro cibo ed indicazioni sulla strada da seguire. Raggiunta la confluenza con il Rio Grande lo risalirono fino al Rio Conchos e quindi giusero nella valle di San Bartolom\u00e9 il 10 settembre 1583 dove frate Beltr\u00e1n li aveva preceduti da diversi giorni.\nConseguenze.\nCome detto in precedenza, Antonio de Espejo, al ritorno dal viaggio si propose per colonizzare i territori esplorati anche a proprie spese. Il permesso non gli fu accordato ed egli mor\u00ec mentre tornava in Spagna per perorare la sua causa di fronte a Filippo II.\nAnche se non riusc\u00ec a sfruttare direttamente la situazione Espejo contribu\u00ec comunque in modo importante ad alimentare l'interesse della corona spagnola verso la regione. Infatti, mentre si trovava ancora a Santa Barbara egli scrisse una relazione sul viaggio e le sue scoperte che invi\u00f2 al re nell'ottobre del 1583. In questo rapporto egli esagerava largamente le potenziali ricchezze del territorio parlando di un \"lago d'oro\" e di numerosi giacimenti di minerali.\nIn funzione di tale rapporto, e di quello fornito a seguito della precedente spedizione di Chamuscado e Rodr\u00edguez, Filippo II diede ordine al Vicer\u00e9 della Nuova Spagna di individuare una persona che potesse guidare una spedizione per portare tali territori sotto il controllo della corona Spagnola. Queste istruzioni avrebbero portato 15 anni pi\u00f9 tardi alla spedizione di Juan de O\u00f1ate ed alla creazione della provincia di Santa Fe de Nuevo M\u00e9xico.\nNel tempo che intercorse fra la decisione della corona spagnola della colonizzazione del territorio e la sua effettiva realizzazione, vi furono diversi tentativi, da parte di avventurieri senza troppi scrupoli che, attratti dalla prospettiva di appropriarsi di ricchezze facilmente disponibili, organizzarono delle spedizioni non autorizzate.\nLa prima di queste spedizioni fu quella di Gaspar Casta\u00f1o de Sosa che nel 1590-1591 tent\u00f2, senza successo, di organizzare una colonia spagnola nel Nuovo Messico.\nUna seconda spedizione non autorizzata fu quella organizzata da Francisco Leyva de Bonilla e Antonio Gutierrez de Humana in data non ben definita fra il 1593 ed il 1595."}
{"id": "4350170", "revid": "729019", "url": "https://it.wikipedia.org/wiki?curid=4350170", "title": "Imadegawa (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Kamigy\u014d-ku, nel centro di Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350172", "revid": "287204", "url": "https://it.wikipedia.org/wiki?curid=4350172", "title": "UGPS J072227.51-054031.2", "text": "UGPS J072227.51-054031.2 (abbreviato come UGPS 0722-05) \u00e8 una nana bruna di classe spettrale T, localizzata 4,1\u00a0parsec (13\u00a0anni luce) dalla Terra nella costellazione dell'Unicorno. Questo oggetto astronomico \u00e8 stato annunciato nel 2010. Le immagini della scoperta sono state scattate nel novembre del 2006 dal UKIRT Infrared Deep Sky Survey (UKIDSS) e poi confermate il 2 marzo 2010. Inizialmente era stato stimato che fosse ad una distanza ancora pi\u00f9 vicina di quella attuale, pari a 2,9 parsec, che avrebbe inserito questa nana bruna tra le dieci stelle pi\u00f9 vicine al Sole. Le ultime misurazioni hanno invece confermato la distanza di 4,1\u00a0parsec.\nL'oggetto ha pi\u00f9 o meno il volume di Giove, ma si stima che abbia una massa compresa tra 5 e . Successive osservazioni condotte con la spettroscopia infrarossa hanno dimostrato che possiede una massa pari a , corrispondente al limite inferiore per una nana bruna. Ha una temperatura superficiale di circa ed \u00e8 stata rilevata la presenza di vapore acqueo e metano."}
{"id": "4350176", "revid": "729019", "url": "https://it.wikipedia.org/wiki?curid=4350176", "title": "US Open 1974 - Doppio maschile", "text": "Bob Lutz e Stan Smith hanno battuto in finale Patricio Cornejo Seckel e Jaime Fillol 6-3, 6-3."}
{"id": "4350177", "revid": "287204", "url": "https://it.wikipedia.org/wiki?curid=4350177", "title": "US Open 1974 - Doppio misto", "text": "Geoff Masters e Pam Teeguarden hanno battuto in finale Jimmy Connors e Chris Evert 6-1, 7-6."}
{"id": "4350182", "revid": "287204", "url": "https://it.wikipedia.org/wiki?curid=4350182", "title": "US Open 1973 - Doppio femminile", "text": "Margaret Court e Virginia Wade hanno battuto in finale Rosie Casals e Billie Jean King 3-6, 6-3, 7-5."}
{"id": "4350183", "revid": "287204", "url": "https://it.wikipedia.org/wiki?curid=4350183", "title": "Aim and Ignite", "text": "Aim and Ignite \u00e8 l'album di debutto della band indie pop Fun., pubblicato il 25 agosto 2009 dalla Nettwerk. Il titolo dell'album viene da un pezzo del testo del brano \"Light a Roman Candle with Me\".\nTracce.\nDeluxe Video Version (iTunes)"}
{"id": "4350184", "revid": "324231", "url": "https://it.wikipedia.org/wiki?curid=4350184", "title": "Aim &amp; Ignite", "text": ""}
{"id": "4350185", "revid": "287204", "url": "https://it.wikipedia.org/wiki?curid=4350185", "title": "US Open 1973 - Doppio misto", "text": "Owen Davidson e Billie Jean King hanno battuto in finale Marty Riessen e Margaret Court 6-3, 3-6, 7-6."}
{"id": "4350187", "revid": "287204", "url": "https://it.wikipedia.org/wiki?curid=4350187", "title": "Auk\u0161\u010diausioji lyga 1975", "text": "L'edizione 1975 dell'Auk\u0161\u010diausioji lyga fu la trentunesima come campionato della Repubblica Socialista Sovietica Lituana; la vittoria and\u00f2 al Dainava Alytus, giunto al suo 1\u00ba titolo.\nFormula.\nLa formula dell'anno precedente fu confermata: il campionato fu disputato su due gironi ed in due fasi; i club partecipanti passarono da 25 a 26, con la rinunciataria Utenis Utena sostituita da Kelininkas Kaunas e Banga Garg\u017edai. Nella prima fase i 26 club furono divisi i due gironi (Zalgiris e Nemunas) formati da 14 e 12 squadre: in ciascuno di essi furono disputate gare di andata e ritorno, per un totale rispettivamente di 26 e 22 partite per squadra.\nNella seconda fase le squadre classificate ai primi tre posti dei rispettivi gironi disputavano un torneo a sei, con punteggi azzerati rispetto alla prima fase e gare di andata e ritorno, per un totale di 10 partite. Tutte le altre si affrontarono in gare di andata e ritorno per le posizioni dalla settima in gi\u00f9. Ad esempio le due quarte si affrontarono per stabilire la settima posizione assoluta, le due quinte si affrontarono per decidere la nona posizione e cos\u00ec via. Alle ultime due classificate del girone Zalgiris furono attribuite venticinquesima e ventiseiesima posizione finale.\nNon erano previste retrocessioni."}
{"id": "4350189", "revid": "2128952", "url": "https://it.wikipedia.org/wiki?curid=4350189", "title": "Episodi di True Justice (seconda stagione)", "text": ""}
{"id": "4350190", "revid": "738436", "url": "https://it.wikipedia.org/wiki?curid=4350190", "title": "Dinastia davidica", "text": ""}
{"id": "4350194", "revid": "155634", "url": "https://it.wikipedia.org/wiki?curid=4350194", "title": "US Open 1972 - Doppio misto", "text": "Marty Riessen e Margaret Court hanno battuto in finale Ilie N\u0103stase e Rosie Casals 6-3, 7-5."}
{"id": "4350196", "revid": "729019", "url": "https://it.wikipedia.org/wiki?curid=4350196", "title": "US Open 1971 - Doppio misto", "text": "Owen Davidson e Billie Jean King hanno battuto in finale Bob Maud e Betty St\u00f6ve 6-3, 7-5."}
{"id": "4350197", "revid": "47767", "url": "https://it.wikipedia.org/wiki?curid=4350197", "title": "Seanna", "text": ""}
{"id": "4350198", "revid": "729019", "url": "https://it.wikipedia.org/wiki?curid=4350198", "title": "US Open 1970 - Doppio misto", "text": "Marty Riessen e Margaret Court hanno battuto in finale Frew McMillan e Judy Dalton 6-4, 6-4."}
{"id": "4350201", "revid": "729019", "url": "https://it.wikipedia.org/wiki?curid=4350201", "title": "US Open 1969 - Doppio misto", "text": "Marty Riessen e Margaret Court hanno battuto in finale Dennis Ralston e Fran\u00e7oise D\u00fcrr 7-5, 6-3."}
{"id": "4350204", "revid": "47767", "url": "https://it.wikipedia.org/wiki?curid=4350204", "title": "Timotea", "text": ""}
{"id": "4350208", "revid": "767487", "url": "https://it.wikipedia.org/wiki?curid=4350208", "title": "Crystal Mines", "text": "Crystal Mines \u00e8 un videogioco rompicapo per NES e pubblicato nel 1989 da Color Dreams.\nIl gioco ha avuto due sequel: \"Crystal Mines II\", messo in commercio nel 1992 per Atari Lynx e nel 2010 per Nintendo DS e iOS, e \"\", distribuito nel 2000 per PC e tre anni dopo per Lynx. \nDue titoli Wisdom Tree sono nati da versioni modificate di questo gioco: ' del 1991, e il suo sequel ' del 1992.\nModalit\u00e0 di gioco.\nAlla guida di un robot il giocatore attraversa delle miniere in cui dovr\u00e0 trovare e raccogliere una certa quantit\u00e0 di preziosi cristalli \"Starla\", necessaria per completare il livello, il tutto evitando le creature che popolano il sottosuolo. Raccolta la quantit\u00e0 di cristalli necessaria, l'uscita apparir\u00e0 in un punto specifico dell'area, permettendo l'accesso al livello successivo. Il robot pu\u00f2 sconfiggere alcuni nemici sparando laser o schiacciarli sotto il peso dei pesanti massi presenti in ogni livello, che cadranno se rimossa la terra sotto di essi. Il gioco si compone di 100 livelli, sempre pi\u00f9 intricati ed estesi man mano che si progredisce."}
{"id": "4350209", "revid": "155634", "url": "https://it.wikipedia.org/wiki?curid=4350209", "title": "US Open 1968 - Doppio maschile", "text": "Bob Lutz e Stan Smith hanno battuto in finale Arthur Ashe e Andr\u00e9s Gimeno 11-9, 6-1, 7-5."}
{"id": "4350212", "revid": "107000066", "url": "https://it.wikipedia.org/wiki?curid=4350212", "title": "Google Knowledge Graph", "text": "Il Knowledge Graph (in italiano \"grafo della conoscenza\") \u00e8 una funzione di ricerca che \u00e8 stata introdotta da Google il 16 maggio 2012 sul motore \"google.com\". Nella versione italiana (google.it) la funzionalit\u00e0 \u00e8 stata attivata il 4 dicembre 2012.\nIl Knowledge Graph \u00e8 il primo passo verso una ricerca semantica: grazie a questa funzione, il motore di ricerca di Google associa alle parole cercate un oggetto e metter\u00e0 in relazioni oggetti in modo da avere una ricerca pi\u00f9 veloce e accurata.\nKnowledge Graph condivide la stessa tecnologia che \u00e8 alla base di Google Now, un'applicazione per Android sviluppata da Google Inc.."}
{"id": "4350214", "revid": "11959", "url": "https://it.wikipedia.org/wiki?curid=4350214", "title": "Islamisti", "text": ""}
{"id": "4350217", "revid": "729019", "url": "https://it.wikipedia.org/wiki?curid=4350217", "title": "Australian Open 2003 - Doppio femminile", "text": "Serena Williams e Venus Williams hanno battuto in finale Virginia Ruano Pascual e Paola Su\u00e1rez 4-6, 6-4, 6-3."}
{"id": "4350218", "revid": "765851", "url": "https://it.wikipedia.org/wiki?curid=4350218", "title": "Kullat Nunu", "text": ""}
{"id": "4350219", "revid": "580197", "url": "https://it.wikipedia.org/wiki?curid=4350219", "title": "My Name Is Skrillex", "text": "My Name Is Skrillex \u00e8 il secondo EP del DJ statunitense Skrillex, autoprodotto e pubblicato il 7 giugno 2010."}
{"id": "4350223", "revid": "765851", "url": "https://it.wikipedia.org/wiki?curid=4350223", "title": "Torcularis Septentrionalis", "text": ""}
{"id": "4350225", "revid": "478814", "url": "https://it.wikipedia.org/wiki?curid=4350225", "title": "Serramenti", "text": ""}
{"id": "4350230", "revid": "765851", "url": "https://it.wikipedia.org/wiki?curid=4350230", "title": "Al Dhanab", "text": ""}
{"id": "4350233", "revid": "1566286", "url": "https://it.wikipedia.org/wiki?curid=4350233", "title": "Alex Ferris", "text": "Biografia e carriera.\nAlex \u00e8 nato a Vancouver, British Columbia, in Canada.\n\u00c8 apparso nel film \"Vita da camper\" recitando Billy Gornicke, \"The Invisible\" recitando Victor Newton, \"Diario di una schiappa\" recitando Collin Lee e nel film \"Un amore all'improvviso\" recitando il ruolo del giovane Henry DeTamble. Egli fornisce anche la voce nella serie televisiva della TD \"Martha Speaks\".\nHa recitato anche in \"The L Word\" interpretando il ruolo di Wilson-Peabody Mann, figlio di Helena. \u00c8 stata la voce di Paulie il Pliosaurus nel \"Treno dei dinosuri\" . \nInoltre ha recitato il ruolo del giovane Sam Winchester nella serie TV \"Supernatural\"."}
{"id": "4350240", "revid": "297745", "url": "https://it.wikipedia.org/wiki?curid=4350240", "title": "Girolamo Mercuriali", "text": ""}
{"id": "4350244", "revid": "466539", "url": "https://it.wikipedia.org/wiki?curid=4350244", "title": "Masters of Sex", "text": "Masters of Sex \u00e8 una serie televisiva statunitense di genere drammatico creata da Michelle Ashford e trasmessa dal 29 settembre 2013 al 13 novembre 2016 sul canale via cavo Showtime per un totale di quattro stagioni. \u00c8 basata sulla biografia di Thomas Maier \"Masters of Sex - La vera storia di William Masters e Virginia Johnson, la coppia che ha insegnato il sesso all'America\" (\"Masters of Sex: The Life and Times of William Masters and Virginia Johnson\").\nLa serie ha come protagonisti Michael Sheen e Lizzy Caplan, che interpretano i reali pionieri dello studio della sessualit\u00e0 umana, il sessuologo William Masters e la psicologa Virginia Johnson, narrando le loro vite e le ricerche che hanno segnato la rivoluzione sessuale.\nTrama.\nNegli Stati Uniti d'America a cavallo fra gli anni cinquanta e sessanta, William Masters, un brillante scienziato non pi\u00f9 in contatto con i propri sentimenti, sceglie come sua aiutante Virginia Johnson, una psicologa e madre single in anticipo sui tempi, per condurre uno studio controverso riguardo alla fisiologia sessuale umana esaminando atti sessuali compiuti da volontari. \nAssecondati nel progetto da Betty, una prostituta, e dai dottori Austin Langham ed Ethan Haas, questi pionieri insegnano a se stessi e all'America come godersi il sesso e scoprire senza sensi di colpa le meraviglie dell'intimit\u00e0.\nEpisodi.\nLa prima stagione \u00e8 stata trasmessa in prima visione assoluta sul canale Showtime dal 29 settembre al 15 dicembre 2013, la seconda dal 13 luglio al 28 settembre 2014, la terza dal 12 luglio al 27 settembre 2015, la quarta e ultima dall'11 settembre al 13 novembre 2016.\nIn Italia, la prima stagione \u00e8 stata trasmessa su Sky Atlantic dal 9 giugno all'11 agosto 2014, la seconda dal 5 agosto al 7 ottobre 2015, la terza dall'11 luglio al 26 settembre 2016, la quarta e ultima dall'8 febbraio all'8 marzo 2017. In chiaro la serie va in onda dal 2 luglio 2019 su Cielo.\nProduzione.\nNel mese di agosto 2011 il network Showtime ha ordinato ufficialmente l'episodio pilota, scritto e prodotto da Michelle Ashford, e diretto da John Madden. Nel febbraio 2012 vengono annunciati i protagonisti della serie, Michael Sheen e Lizzy Caplan, che interpretano rispettivamente William Masters e Virginia Johnson. Per il ruolo di Masters era stato inizialmente scelto Paul Bettany, che ha poi abbandonato il progetto.\nNel giugno 2012 Showtime ha ordinato un'intera stagione della serie, composta da 12 episodi. A dicembre 2012 \u00e8 stato diffuso un primo trailer della serie, affiancato a quello di un'altra serie TV di Showtime, \"Ray Donovan\"; entrambe sono state trasmesse nel corso del 2013.\nIl 22 ottobre 2013 la serie \u00e8 stata rinnovata per una seconda stagione, anch'essa composta da 12 episodi. In data 20 agosto 2014, Showtime ha rinnovato la serie per una terza stagione, stabilendo un egual numero di episodi rispetto alle precedenti.. L'11 agosto 2015 arriva la conferma anche della quarta stagione, riducendo il numero degli episodi di questa a 10.\nIl 30 novembre 2016, Showtime ha cancellato la serie dopo quattro stagioni, a causa del notevole calo di ascolti.\nDistribuzione.\n\"Masters of Sex\" ha fatto il suo esordio il 29 settembre 2013 sull'emittente televisiva statunitense Showtime, venendo trasmessa in contemporanea anche in Canada su The Movie Network. Nel mese di ottobre, la serie viene distribuita in Australia da SBS, in Irlanda da RT\u00c82, in Regno Unito da Channel 4 e in Nuova Zelanda da SoHo.\nIn Italia, la programmazione \u00e8 stata affidata a Sky Atlantic, canale a pagamento della piattaforma Sky, a partire dal 9 giugno 2014."}
{"id": "4350246", "revid": "287204", "url": "https://it.wikipedia.org/wiki?curid=4350246", "title": "Giovanni Battista Traverso", "text": ""}
{"id": "4350247", "revid": "35804", "url": "https://it.wikipedia.org/wiki?curid=4350247", "title": "\u00ba", "text": ""}
{"id": "4350250", "revid": "122246", "url": "https://it.wikipedia.org/wiki?curid=4350250", "title": "Museo nazionale di Ravenna", "text": "Il Museo nazionale di Ravenna \u00e8 un museo istituito a Ravenna, che conserva materiale archeologico, reperti lapidei di varie epoche e oggetti d'arte (bronzetti, avori, icone, armi, ceramiche).\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale dell'Emilia-Romagna, nel dicembre 2019 divenuto Direzione regionale Musei.\nStoria.\nIl nucleo pi\u00f9 antico delle raccolte museali va ricondotto al collezionismo erudito dei monaci camaldolesi di Classe, in particolare per opera di Pietro Canneti. Con la soppressione degli ordini religiosi, i numerosi oggetti di interesse artistico, antiquario e naturalistico del monastero di Classe passarono in propriet\u00e0 del Comune, che nel 1804 fond\u00f2 il Museo Classense Municipale.\nFra gli anni 1884 e 1885 i materiali museali, nel frattempo arricchitisi con i ritrovamenti effettuati nel territorio circostante la citt\u00e0, vennero riorganizzati dallo scultore Enrico Pazzi e sistemati nel monastero e nella chiesa di San Romualdo. Divenuto statale nel 1887, nel 1913 il museo fu trasferito negli ambienti e nei chiostri dell'antico monastero benedettino di San Vitale."}
{"id": "4350254", "revid": "751432", "url": "https://it.wikipedia.org/wiki?curid=4350254", "title": "Richard Bell", "text": "Biografia.\nArabista dell'Universit\u00e0 di Edimburgo, tra il 1937 e il 1939 pubblic\u00f2 una traduzione del Corano destinata a circolare nel mondo degli studiosi islamisti e, nel 1953, usc\u00ec la sua \"Introduction to the Qur'an\" (rivista nel 1960 da William Montgomery Watt).\nEntrambi i lavori ebbero una marcata influenza sugli studi coranici in tutto il mondo orientalista."}
{"id": "4350256", "revid": "124497049", "url": "https://it.wikipedia.org/wiki?curid=4350256", "title": "Battaglia di Tolvaj\u00e4rvi", "text": "La battaglia di Tolvaj\u00e4rvi (in finlandese \"Tolvaj\u00e4rven taistelu\"; in russo \"\u0411\u0438\u0442\u0432\u0430 \u043f\u0440\u0438 \u0422\u043e\u043b\u0432\u0430\u044f\u0440\u0432\u0438\") fu la battaglia combattuta, durante la guerra d'inverno nei pressi del villaggio di Tolvaj\u00e4rvi, tra le truppe finlandesi e sovietiche il 12 dicembre 1939 e che si concluse con la vittoria dei finlandesi.\nAntefatti.\nLa Germania e l'Unione Sovietica, il 23 agosto 1939, avevano stipulato un patto di non aggressione, il cosiddetto patto Molotov-Ribbentrop, che includeva una clausola segreta sulla \"spartizione\" dell'Europa centro-orientale in zone d'influenza tra le due potenze nella quale la Finlandia venne assegnata alla sfera di influenza sovietica. L'attacco tedesco alla Polonia e la susseguente invasione sovietica, con l'annessione dei rispettivi territori occupati, avvicin\u00f2 i due paesi dal punto di vista geografico suggellandone l'alleanza, senza tuttavia \"cementarla\". Forte era infatti nei sovietici il sospetto che Hitler, nonostante in quel momento fosse impegnato, pur senza una significativa attivit\u00e0, sul fronte occidentale nella guerra contro Francia e Regno Unito, prima o poi prendesse la decisione di attaccare nuovamente ad est. Perci\u00f2 Stalin diede inizio a una serie di trattative con la Finlandia, per uno scambio di territori, allo scopo di bloccare l'accesso al golfo di Finlandia ed impedire che il paese finnico potesse essere utilizzato come base per un attacco verso Leningrado.\nIl fallimento delle trattative ed il casus belli.\nLe trattative tra i due paesi, fino a quel momento vincolate sia da un trattato territoriale, siglato dai delegati Juho Kusti Paasikivi e J\u0101nis K. B\u0113rzi\u0146\u0161 nel 1920, che da un patto di non aggressione, firmato nel 1932, dall'allora Presidente della Repubblica finlandese Pehr Evind Svinhufvud, iniziarono il 12 ottobre, due giorni dopo che l'Unione Sovietica aveva concluso accordi con Estonia, Lettonia e Lituania, che sancivano il presidio da parte dell'Armata Rossa dei punti chiave delle tre repubbliche baltiche, con l'arrivo a Mosca del plenipotenziario finlandese Juho Kusti Paasikivi, il quale si trov\u00f2 di fronte ad una serie di richieste che presentavano un \"carattere ultimativo\".\nL'Unione Sovietica proponeva la cessione di 5529\u00a0km2 nei distretti settentrionali di Repola e Poraj\u00e4rvi contro l'acquisizione di 2761\u00a0km2 di suolo finnico; questi comprendevano un arretramento dei confini della Finlandia nell'istmo di Carelia, tra il Lago Ladoga ed il golfo di Finlandia, allo scopo di mettere la citt\u00e0 di Leningrado fuori dalla gittata di eventuali artiglierie nemiche, la cessione delle isole di Suursaari e Koivisto nel golfo di Finlandia e l'affitto trentennale del porto di Hanko e la sua militarizzazione, la parte occidentale della penisola di Ryba\u010dij sul Mare di Barents, all'imbocco dell'estuario del fiume Kola, su cui sorge l'importante porto di Murmansk, il diritto di ancoraggio per le navi sovietiche nella baia di Lappohja ed infine, attraverso un patto militare di mutua assistenza, lo smantellamento della cosiddetta linea Mannerheim, cio\u00e8 la linea fortificata costruita sull'istmo di Carelia a partire dal 1919.\nLe trattative durarono esattamente un mese e il 3 novembre, dopo una discussione durata tre ore, la delegazione finlandese rispose definitivamente no alle richieste sovietiche e, a quel punto, Vja\u010deslav Michajlovi\u010d Molotov, presente alla riunione insieme a Stalin e Vladimir Petrovi\u010d Pot\u00ebmkin, chiuse l'incontro ammonendo che, a suo parere, \"la parola ora tocca ai militari\", preludendo ad una rottura definitiva dei rapporti diplomatici. I negoziati proseguirono ma il 13 novembre il ministro degli esteri Eljas Erkko ebbe a dichiarare che \"\"tutte le speranze di una pacifica soluzione del negoziato non sono ancora perdute, ma se i russi non si avvicinano un po' al nostro punto di vista, l'inconciliabilit\u00e0 delle due tesi non potr\u00e0 essere sanata\", mentre l'agenzia di stampa sovietica TASS diffuse un comunicato contro il Governo di Helsinki che si concludeva con le parole \"i reazionari finlandesi sognano di conquistare l'URSS fino agli Urali\"\"; il giorno stesso le relazioni diplomatiche furono interrotte e la Finlandia inizi\u00f2 la mobilitazione delle sue forze armate.\nIl casus belli avvenne alle ore 15.45 del 26 novembre, quando sette colpi di cannone, provenienti dal villaggio di Mainila, uccisero alcuni soldati sovietici; la reazione di Mosca fu immediata, con l'invio a Juho Kusti Paasikivi di una nota di protesta, nella quale si denunciava l'incidente, con la richiesta di arretramento delle truppe finlandesi di stanza sulla frontiera di 25 chilometri, denunciando nel contempo la rottura del patto di non aggressione tra i due paesi. Il Governo finlandese replic\u00f2 che le cannonate erano di origine sovietica e che la Finlandia era disponibile ad arretrare le sue truppe nella misura richiesta a condizione che Mosca facesse altrettanto; la proposta finlandese fu respinta ed, il 29 novembre, l'Unione Sovietica, ignorando l'offerta dell'ultima ora da parte finlandese di ritiro unilaterale delle truppe dai confini, ruppe definitivamente le relazioni diplomatiche con la Finlandia.\nLa guerra d'inverno.\nLa guerra d'inverno ebbe inizio il 30 novembre 1939 con l'attacco portato dall'Armata Rossa alla Finlandia;; l'attacco venne condannato dalla comunit\u00e0 internazionale e provoc\u00f2 l'espulsione dell'Unione Sovietica, considerata paese aggressore, dalla Societ\u00e0 delle Nazioni; le aspettative di Stalin per una facile e rapida vittoria furono frustrate dall'inaspettata resistenza dell'esercito finlandese, il quale sfrutt\u00f2 a proprio vantaggio il rigido inverno e la conoscenza del territorio.\nIl terreno.\nIl terreno sul quale si combatt\u00e9 la battaglia ed in generale tutta la guerra d'inverno, unito al periodo dell'anno nel quale si svolsero le operazioni belliche, present\u00f2 notevoli problematiche dal punto di vista sia logistico che ambientale; la geografia della Finlandia infatti offriva uno scenario assai favorevole alla difesa del paese. A nord la tundra artica era un territorio totalmente privo di vegetazione e scarsamente collegato, ed il confine con l'Unione Sovietica, che costituiva un fronte lungo circa 1.400 chilometri, a sud del circolo polare artico, era ricoperto di foreste, acquitrini, laghi, circa 73.000, morene e torrenti che avrebbero ostacolato tanto una possibile rapida avanzata quanto i trasporti ed i rifornimenti per le truppe, obbligando chi attaccava a percorrere le poche strade presenti, con il pericolo continuo di imboscate; nella parte meridionale del paese infine, quella pi\u00f9 popolosa e meglio collegata, la linea del fronte era difesa e fortemente presidiata dalle fortificazioni della linea Mannerheim. Tutti questi elementi, uniti alle rigide temperature dell'inverno, al buio della notte polare ed alla conoscenza del territorio da parte dei finlandesi, costituirono un gravoso problema per le truppe sovietiche.\nLa battaglia.\nL'8\u00aa armata sovietica, comandata dal generale Khabarov, schierata fra il lago Ladoga e la sponda occidentale del lago Onega, aveva il compito di marciare verso Sortavala e Joensuu per poi attaccare alle spalle le difese finniche sull'Istmo di Carelia; in particolare la 139\u00aa divisione condusse il proprio attacco lungo la direttrice di Suoj\u00e4rvi-Tolvaj\u00e4rvi, mentre la 59\u00aa divisione in quella di Suoj\u00e4rvi-Loimola. Dopo aver occupato Suoj\u00e4rvi il 2 dicembre con un attacco congiunto, le due unit\u00e0 si separarono: la 56\u00aa continu\u00f2 ad avanzare lungo l'autostrada e la ferrovia che da Suoj\u00e4rvi conducevano a Joensuu, attraverso Loimola e V\u00e4rtsil\u00e4, e la 139\u00aa si diresse verso Tolvaj\u00e4rvi.\nLa perdita di Suoj\u00e4rvi e la possibilit\u00e0 che la 139\u00aa divisione sovietica si aprisse la strada verso Tolvaj\u00e4rvi ed il centro della Finlandia determin\u00f2 una situazione preoccupante per i finlandesi; in quel settore ad opporsi ai sovietici c'era il gruppo R\u00e4s\u00e4nen, forte di soli due battaglioni ed una compagnia di fanteria, appoggiati da una batteria di artiglieria. Dopo i primi successi sovietici il gruppo fu rinforzato da altri due battaglioni di fanteria, ma tutti i tentativi di arrestare l'avanzata della 139\u00aa divisione fallirono. Dopo aver sconfitto e costretto alla fuga le truppe finlandesi che si erano attestate in difesa sul fiume Aittajoki, il 5 dicembre, le truppe sovietiche catturarono il villaggio di \u00c4gl\u00e4j\u00e4rvi, circa 40 chilometri oltre la frontiera, distruggendo le difese finlandesi. A questo punto, mentre incominciavano gi\u00e0 a pesare i problemi logistici legati ai rifornimenti resi difficoltosi dalle cattive condizioni delle poche strade disponibili e dai ponti distrutti, le unit\u00e0 della 139\u00aa divisione si separarono: il 364\u00ba e il 609\u00ba reggimento continuarono ad avanzare lungo l'unica strada che conduceva a Tolvaj\u00e4rvi ed al 718\u00ba reggimento fu affidato l'arduo compito di marciare per 20 chilometri attraverso la foresta innevata per raggiungere Honkavaara, sulla sponda settentrionale del lago Hirvasj\u00e4rvi, ed attaccare alle spalle le unit\u00e0 finlandesi che difendevano Tolvaj\u00e4rvi. Secondo i piani il 718\u00ba reggimento avrebbe dovuto raggiungere la posizione assegnata entro due giorni, invece, a causa del terreno ostico, ne impieg\u00f2 5 e, perso ogni contatto radio con il comando della divisione, non pot\u00e9 coordinare la propria azione con quella degli altri reparti.\nIl maresciallo Mannerheim decise di affidare al colonnello Paavo Talvela il compito di arrestare l'avanzata della 139\u00aa divisione. Talvela era un profondo conoscitore della regione, anche dal punto di vista militare, avendo partecipato ai raid condotti nella Carelia sovietica dalle forze armate finlandesi nel 1919 e nel 1920-21. Fu costituito il \"Gruppo Talvela\", che comprendeva il 16\u00ba reggimento di fanteria del tenente colonnello Aaro Pajari, il 9\u00ba reggimento di fanteria del maggiore Malkam\u00e4ki, quattro battaglioni separati di fanteria ed un battaglione di artiglieria.\nIl 364\u00ba ed il 609\u00ba reggimento sovietici proseguirono la propria avanzata ed il 7 dicembre raggiunsero la diga di Kivisalmi, dove i finlandesi si erano attestati a difesa, e l'8 dicembre, nonostante fossero a corto di rifornimenti e privi di artiglieria, attaccarono con l'intento di sbaragliare le difese finniche nel villaggio di Tolvaj\u00e4rvi e raggiungere Korpiselk\u00e4, da cui si diramavano le strade per Joensuu e per la stazione ferroviaria di V\u00e4rtisil\u00e4. L'assalto in massa, condotto verso l'isola di Kotisaari sulla superficie ghiacciata del lago di Tolvaj\u00e4rvi e senza supporto di artiglieria, sorprese i difensori finlandesi, i quali, in preda al panico, scapparono verso il villaggio di Tolvaj\u00e4rvi. L'attacco permise alle truppe sovietiche di raggiungere la sponda orientale dei laghi Tolvaj\u00e4rvi e Hirvasj\u00e4rvi di fronte al villaggio di Tolvaj\u00e4rvi, posto sulla sponda opposta del lago. Su una collina a met\u00e0 strada tra i due laghi sorgeva un nuovissimo hotel, costruito appena prima dello scoppio della guerra, che fu trasformato in un piccolo fortino dai soldati sovietici e divenne la sede del comando del 609\u00ba reggimento.\nIl 718\u00ba reggimento sovietico raggiunse Honkavaara nella tarda serata del 9 dicembre dopo un'estenuante marcia di 5 giorni attraverso la foresta coperta di neve e la sera seguente attacc\u00f2 i reparti di sussistenza finlandesi che stazionavano sulla strada Korpiselk\u00e4-Tolvaj\u00e4rvi presso il lago di Varolampi. I finlandesi, colti completamente di sorpresa, si dileguarono lasciando nelle mani dei sovietici l'accampamento ma i soldati sovietici, dopo la lunga marcia compiuta trasportando a spalla l'equipaggiamento pesante, senza pasti caldi e dormendo all'addiaccio, erano stremati e quindi desistettero dall'inseguirli e si fermarono nell'accampamento finlandese per riposarsi e rifocillarsi. Questa sosta diede ai finlandesi la possibilit\u00e0 di riorganizzarsi e di contrattaccare, assalendo l'accampamento quella stessa notte, scontrandosi nell'oscurit\u00e0 in un violento corpo a corpo con i soldati sovietici costringendoli a ritirarsi sulla sponda settentrionale del lago Hirvasj\u00e4rvi, lasciando libera la strada per Tolvaj\u00e4rvi.\nLa sera dell'8 dicembre l'intero Gruppo Talvela giunse nell'area di Tolvaj\u00e4rvi e si raggrupp\u00f2 per attaccare e respingere la 139\u00aa divisione sovietica e, la stessa sera, fu lanciato un primo attacco da parte del 7\u00ba battaglione di fanteria in bicicletta, attraverso la superficie gelata del lago contro le posizioni sovietiche sull'isola di Kotisaari, che venne tuttavia respinto subendo gravi perdite, mentre, durante la notte, il tenente colonnello Pajari, al comando di una compagnia di fanteria, riusc\u00ec ad aggirare le posizioni nemiche sull'isola di Kotisaari, scavalcando gli avamposti sovietici senza essere notato e, penetrando in profondit\u00e0 nelle retrovie, riusc\u00ec a colpire le posizioni della 139\u00aa divisione ad est della diga di Ristisalmi e questo fu il primo successo di una manovra di aggiramento condotta dall'esercito finlandese dopo una settimana di continue ritirate villaggio dopo villaggio; sulla via del ritorno per\u00f2, Pajari fu colto da un attacco cardiaco e dovette essere trasportato nelle retrovie finniche.\nTalvela aveva a propria disposizione 7 battaglioni e 12 cannoni contro 11 battaglioni sovietici e, nominalmente, una novantina di cannoni, tuttavia le unit\u00e0 sovietiche, a causa dei combattimenti e delle difficili condizioni ambientali, erano mal ridotte e buona parte dei cannoni durante l'avanzata erano stati abbandonati lungo la strada a causa della scarsit\u00e0 di munizioni; i reparti corazzati, dotati principalmente di carri leggeri anfibi T-37, vulnerabili anche al fuoco delle mitragliatrici, parteciparono raramente ai combattimenti e furono mantenuti nelle retrovie; il supporto aereo manc\u00f2 del tutto. La sera del 10 dicembre, il 364\u00ba reggimento, aggirate le posizioni finniche, attacc\u00f2 il villaggio di Tolvaj\u00e4rvi da sud e la battaglia si trasform\u00f2 ben presto in uno scontro a fuoco fra gli opposti reparti di mitraglieri, finch\u00e9 i sovietici, rimasti senza munizioni, subirono il contrattacco dei finlandesi e furono costretti a ritirarsi verso l'isola di Kotisaari soffrendo pesanti perdite.\nAlla sera dell'11 dicembre le truppe sovietiche erano cos\u00ec schierate: il 718\u00ba reggimento era posizionato in difesa sulle riva settentrionale del lago Hirvasj\u00e4rvi, mentre il suo quartier generale era in una posizione separata sulla riva orientale; il 609\u00ba reggimento teneva il centro dello schieramento sovietico sulle colline fra i laghi Hirvasj\u00e4rvi e Taivalj\u00e4rvi ed il suo quartier generale era basato nell'hotel; il 2\u00ba battaglione del 364\u00ba reggimento presidiava il fianco sinistro dello schieramento sovietico sull'isola Kotisaari, mentre il 3\u00ba battaglione, che avrebbe dovuto raggiungere l'area tenuta dal 609\u00b0, si perse attraverso la foresta e non raggiunse mai la posizione assegnata. Il quartier generale sovietico era sulla strada ad ovest della diga di Kivisalmi. Delle 9 compagnie del 354\u00ba reggimento di artiglieria, solo 4 erano sufficientemente vicine al fronte, a Kivisalmi e presso l'hotel, in posizione tale da poter proteggere lo schieramento; l'osservazione, la ricognizione degli obiettivi ed una linea di comunicazione telefonica erano completamente assenti, per cui l'artiglieria non era nelle condizioni di supportare adeguatamente la fanteria.\nI finlandesi pianificarono di attaccare contemporaneamente tutti e tre i reggimenti sovietici: il gruppo del maggiore Malkam\u00e4ki, comprendente il 1\u00ba battaglione del 16\u00ba reggimento ed il 9\u00ba battaglione distaccato, aveva il compito di attaccare il 718\u00ba reggimento; il gruppo del maggiore Pajari, composto dal 2\u00ba ed il 3\u00ba battaglione del 16\u00ba reggimento, doveva attaccare il 609\u00ba reggimento al centro; due compagnie del 112\u00ba battaglione distaccato dovevano attaccare il 364\u00ba reggimento sull'isola di Kotisaari, mentre il 10\u00ba battaglione distaccato, il 7\u00ba battaglione in bicicletta e l'8\u00aa compagnia del 37\u00ba reggimento erano tenute in riserva.\nAlle 10 del mattino del 12 dicembre i finlandesi diedero il via all'attacco mentre a nord il Gruppo Malkam\u00e4ki, persosi nella foresta durante l'avanzata, manc\u00f2 le posizioni del 719\u00ba reggimento sovietico e ne attacc\u00f2 e distrusse il quartier generale. Il maggiore Malkam\u00e4ki ordin\u00f2 alle sue truppe la ritirata, ritenendo che l'offensiva fosse fallita, mentre gli uomini del 719\u00ba reggimento, perso il proprio comando, si ritirarono in disordine verso sud-est raggiungendo la diga di Kivisalmi.\nAl centro, dopo una breve preparazione da parte dell'artiglieria, il 2\u00ba battaglione del 16\u00ba reggimento attacc\u00f2 attraverso il lago ghiacciato su ambedue i lati della diga di Hevossalmi; nonostante il forte fuoco di sbarramento aperto dai sovietici ed i molti morti e feriti lasciati sul ghiaccio del lago, i finlandesi, con un attacco condotto correndo a tutta velocit\u00e0, riuscirono a raggiungere le linee sovietiche e ad oltrepassarle, continuando ad avanzare oltre l'hotel, poi, tornati indietro, lo presero d'assalto e lo conquistarono; nel pomeriggio, ci\u00f2 che restava del 609\u00ba reggimento sovietico si ritir\u00f2 verso est.\nLe due compagnie del 112\u00ba reggimento raggiunsero l'isola di Kotisaari da sud, senza incontrare eccessiva resistenza da parte degli uomini del 2\u00ba battaglione del 364\u00ba reggimento, ed iniziarono ad avanzare verso nord; un contrattacco sovietico fu condotto da un gruppo di 40 guastatori guidati dal comandante del 364\u00ba reggimento, maggiore Dryahlov, e dal commissario politico Samohvalov, mentre i finlandesi tentarono di attaccare verso est per tagliare la via della ritirata ai sovietici, ma furono respinti dal fuoco dell'artiglieria piazzata a Kivisalmi. Dopo il successo contro il 609\u00ba reggimento, Pajari mand\u00f2 due compagnie a rinforzare gli attaccanti sull'isola di Kotisaari ed, alle ore 16:00, mentre gi\u00e0 alcuni reparti cominciavano a sbandarsi, Dryahlov ordin\u00f2 la ritirata generale dall'isola.\nDurante la notte i sovietici si attestarono su posizioni difensive a circa 8 chilometri ad est del lago Tolvaj\u00e4rvi, su uno stretto istmo tra i laghi Kiukkaj\u00e4rvi e Ala-Tolvaj\u00e4rvi e sulla diga di Ristisalmi; fino a quel momento, le perdite subite durante la battaglia erano state di circa 1.000 morti, feriti o dispersi. Preoccupato dalle condizioni della 139\u00aa divisione, il comando dell'8\u00aa armata invi\u00f2 la 75\u00aa divisione di fanteria in suo soccorso, allo scopo di tenere Ristisalmi e riprendere l'offensiva; l'iniziativa si risolse in un disastro: la divisione fu inviata in battaglia senza adeguate preparazione, informazioni e ricognizione ed il risultato fu la sconfitta delle due divisioni a Ristisalmi e la ritirata, dapprima verso il villaggio di \u00c4gl\u00e4j\u00e4rvi e successivamente verso il fiume Aittajoki, luogo della prima vittoria della 139\u00aa divisione, dove il fronte si stabilizz\u00f2 fino alla fine della guerra.\nEsito.\nLa battaglia di Tolvaj\u00e4rvi, nei piani dello Stato maggiore sovietico, avrebbe dovuto costituire, in caso di successo, un colpo risolutivo per la guerra contro la Finlandia; lo scopo dell'offensiva infatti era quello di tagliare la strada orientale del paese, isolando nel contempo da nord lo schieramento finlandese posto sull'istmo di Carelia, dividendo in questo modo le forze a difesa del paese e facilitandone la sconfitta. Il fallimento dell'offensiva e la pesante sconfitta subita dagli attaccanti, permisero tuttavia alla Finlandia di continuare a resistere, fino a quando la sproporzione delle forze in campo e l'impossibilit\u00e0 di proseguire un conflitto dalla sorte segnata, indussero il governo della Finlandia a chiedere la resa che venne firmata esattamente tre mesi dopo, il 13 marzo 1940, con il Trattato di Mosca."}
{"id": "4350262", "revid": "767487", "url": "https://it.wikipedia.org/wiki?curid=4350262", "title": "Aim\u00e9e Duffy", "text": "\"Aim\u00e9e Duffy\" \u00e8 il primo Ep della cantante soul Duffy."}
{"id": "4350266", "revid": "228587", "url": "https://it.wikipedia.org/wiki?curid=4350266", "title": "Convocazioni per la Coppa delle nazioni del Golfo 2013", "text": "In questa sezione sono riportate le convocazioni per la Coppa delle Nazioni del Golfo 2013 in Bahrain.\nGruppo A.\nBahrein.\nCoach: Gabriel Calder\u00f3n\nOman.\nCoach: Paul Le Guen\nQatar.\nCoach: Paulo Autuori\nEmirati Arabi Uniti.\nCoach: Mahdi Redha\nGruppo B.\nIraq.\nCoach: Hakeem Shaker\nKuwait.\nCoach: Goran Tufegd\u017ei\u0107\n \n \nArabia Saudita.\nAllenatore: Frank Rijkaard\nYemen.\nCoach: Tom Saintfiet"}
{"id": "4350269", "revid": "1568601", "url": "https://it.wikipedia.org/wiki?curid=4350269", "title": "Colli Alti", "text": "I Colli Alti sono un'area geografica della provincia di Vicenza orientale, ricadente prevalentemente nei comuni di Pove del Grappa, Solagna e Valbrenta.\nSi tratta di una sorta di ampio terrazzo a strapiombo sul canale di Brenta e delimitato a nordovest dalle cime del massiccio del Grappa.\nI Colli Alti si caratterizzano per la presenza di pianori intervallati a valli e dossi, sui quali si estendono prati e boschi di faggio e abete. Per quanto riguarda la geografia antropica, sono presenti alcuni agglomerati abitati solo stagionalmente (tra questi il Villaggio del Sole, San Giovanni, il Lepre) e diverse strutture ricettive. L'area \u00e8 infatti frequentata come localit\u00e0 turistica estiva ed invernale di interesse escursionistico e paesaggistico.\nLa principale via d'accesso per i Colli Alti \u00e8 costituita dalla strada provinciale 148 \"Cadorna\" che risale le pendici meridionali del monte La Gusella partendo da Romano d'Ezzelino. La localit\u00e0 \u00e8 altres\u00ec raggiungibile tramite i numerosi sentieri che partono dal fondo del canale del Brenta.\nIl toponimo sarebbe un riferimento alla famiglia trevigiana dei Collalto che ne fu feudataria; successivamente pass\u00f2 agli Ezzelini. In tempi pi\u00f9 recenti la zona \u00e8 stata coinvolta nei combattimenti della Prima guerra mondiale e della Resistenza."}
{"id": "4350272", "revid": "640469", "url": "https://it.wikipedia.org/wiki?curid=4350272", "title": "Cugino e Cugino", "text": ""}
{"id": "4350275", "revid": "104458", "url": "https://it.wikipedia.org/wiki?curid=4350275", "title": "Accademia navale di Annapolis", "text": ""}
{"id": "4350278", "revid": "767487", "url": "https://it.wikipedia.org/wiki?curid=4350278", "title": "Crystal Mines II", "text": "Crystal Mines II \u00e8 un videogioco rompicapo per Atari Lynx pubblicato nel 1992. \u00c8 il sequel di \"Crystal Mines\" per NES.\nIl gioco \u00e8 stato successivamente ripubblicato per Nintendo DS e iOS nel 2010 da Home Entertainment Suppliers, col titolo cambiato in \"Crystal Mines\" (da non confondersi con il prequel). Un sequel, dal titolo \"\", venne messo in commercio nel 2000 per PC e tre anni dopo per Atari Lynx.\nModalit\u00e0 di gioco.\nIl gameplay \u00e8 il medesimo del predecessore: alla guida di un robot il giocatore attraversa delle miniere in cui dovr\u00e0 trovare e raccogliere una certa quantit\u00e0 di cristalli \"Starla\" per far comprarire l'uscita e accedere al livello successivo. Il gioco si compone di 150 livelli, sempre pi\u00f9 intricati ed estesi man mano che si progredisce, pi\u00f9 31 livelli bonus. Nei remake per Nintendo DS e Apple iOS vengono aggiunti 125 livelli del tutto nuovi, portando quindi il numero dei livelli a 306."}
{"id": "4350280", "revid": "2519", "url": "https://it.wikipedia.org/wiki?curid=4350280", "title": "Alto Palatinato", "text": ""}
{"id": "4350282", "revid": "212348", "url": "https://it.wikipedia.org/wiki?curid=4350282", "title": "FNMTV Live", "text": "FNMTV Live \u00e8 il terzo EP della cantante inglese Duffy. "}
{"id": "4350283", "revid": "122214255", "url": "https://it.wikipedia.org/wiki?curid=4350283", "title": "Episodi di Rex (quinta stagione)", "text": "La quinta stagione della serie televisiva Rex, composta da 12 episodi, \u00e8 stata trasmessa per la prima volta in Australia dal 26 novembre 2012 sulla rete SBS Two.\nIn Italia la stagione \u00e8 stata trasmessa su Rai 2 dal 12 aprile al 17 maggio 2013, di seguito alla stagione precedente: l'episodio \"Legami di sangue\", che in origine era il settimo, \u00e8 stato spostato alla fine per concludere la stagione.\n\"La tigre\".\nTrama.\nIl commissario Davide Rivera e Rex indagano sul caso di un domatore di un circo che viene sbranato da una tigre. La morte sembra accidentale, ma Rex riesce a scoprire che \u00e8 stato usato un fischio a ultrasuoni per irritare la tigre.\n\"Superstar\".\nTrama.\nDopo l'assassinio di un'attrice, il commissario Rivera e Rex cominciano a indagare e si accorgono quasi subito che non \u00e8 poca la gente con motivi per ucciderla - inclusi il suo produttore, il coprotagonista, e sua moglie. Nel frattempo, Rex scopre un talento per l'interpretazione.\n\"Un delitto quasi perfetto\".\nTrama.\nQuando un uomo viene trovato morto nella sua sauna privata, il commissario Rivera e Rex indagano sulle circostanze sospette in cui la porta della sauna era incastrata, causando la sua morte da infarto indotto da calore. In poco tempo, Rivera scopre che l'amante, il fratello e la fidanzata dell'uomo avevano tutti un motivo per ucciderlo.\n\"Il tempo non guarisce le ferite\".\nTrama.\nQuando il giovane manovale Mario Leone (Giancosimo Pagliara) muore in seguito ad una caduta in cantiere, il commissario Rivera e Rex sospettano che si sia trattato di un delitto. Presto scoprono che il giovane era stato l'amante della ricca vedova a cui appartiene il terreno, ma si era poi innamorato di sua figlia.\n\"Una voce nella folla\".\nTrama.\nAmelia Gatti, dopo aver ucciso il proprio aggressore, fugge. Il commissario Rivera e Rex scoprono che sua madre aveva tenuto segreta la sua esistenza al padre naturale.\n\"L'intruso\".\nTrama.\nIl commissario Rivera e Rex vanno ad un evento di beneficenza nella villa di un ricco possidente, ma restano bloccati quando un gruppo di uomini mascherati li prende in ostaggio. I criminali esigono la combinazione della cassaforte, ma il padrone di casa \u00e8 fuggito.\n\"Due uomini e un beb\u00e8\".\nTrama.\nIl commissario Rivera e Rex sono chiamati ad indagare su un duplice omicidio, ma trovano una bambina dentro un camion. Questo li porta a scoprire un racket delle adozioni, gestito segretamente da un'agenzia di adozioni all'apparenza senza fini di lucro. Ma mentre cercano di risolvere il caso, Rivera e i suoi colleghi al commissariato devono anche prendersi cura della bambina.\n\"Blackout\".\nTrama.\nUn ragazzo viene ucciso a colpi di arma da fuoco in una camera d'albergo e una ragazza cade dalla finestra della stessa stanza. \u00c8 viva, ma il trauma le ha fatto perdere completamente la memoria. Il Commissario Rivera deve contare sulle prove scientifiche e sull'aiuto di Rex per rintracciare l'assassino.\n\"Un colpo al cuore\".\nTrama.\nUna ragazza risponde a una richiesta di soccorso, trovando un uomo rinchiuso nel bagagliaio della macchina insieme a sua moglie, che \u00e8 stata pugnalata alla schiena con un coltello che porta le insegne dell'esercito serbo. Il Commissario Rivera e Rex devono indagare e si concentrano sul coltello e su una possibile connessione con l'esercito serbo.\n\"Il lato oscuro\".\nTrama.\nDue fratelli criminali che ce l'hanno col commissario Rivera rapiscono Rex e gli fanno una iniezione di feromoni per renderlo aggressivo per poi usarlo in una serie di furti. Rex \u00e8 ora considerato pericoloso e la polizia ha l'ordine di abbatterlo. Rivera deve fare il possibile per trovarlo per primo per cercare di salvarlo. Alla fine Rex si salva.\n\"Il Grigio\".\nTrama.\nIl Commissario Rivera e Rex sono sulle tracce di un criminale inafferrabile conosciuto come Il Grigio ma devono competere con un poliziotto rinnegato anche lui alla ricerca del malvivente per vendicarsi della morte del fratello. I tentativi di entrambi vengono mandati all'aria da una talpa che \u00e8 sempre un passo avanti a loro.\n\"Legami di sangue\".\nTrama.\nUn noto uomo politico viene ucciso durante un comizio. La polizia pensa ad un atto terroristico, ma Rivera non ne \u00e8 convinto. Alla fine di questo episodio, escono di scena Davide Rivera e Tommaso Bizzarri. "}
{"id": "4350284", "revid": "104458", "url": "https://it.wikipedia.org/wiki?curid=4350284", "title": "Jerichower Land", "text": ""}
{"id": "4350285", "revid": "834", "url": "https://it.wikipedia.org/wiki?curid=4350285", "title": "Kita Daito", "text": ""}
{"id": "4350287", "revid": "767487", "url": "https://it.wikipedia.org/wiki?curid=4350287", "title": "Deluxe EP", "text": "Deluxe EP \u00e8 il quarto EP della cantante inglese Duffy, pubblicato il 3 febbraio 2009 dall'etichetta Mercury Records."}
{"id": "4350290", "revid": "106908", "url": "https://it.wikipedia.org/wiki?curid=4350290", "title": "Campionato sudamericano di calcio Under-17 2013", "text": "Il Campionato sudamericano di calcio Under-17 2013, 15\u00aa edizione della competizione organizzata dalla CONMEBOL e riservata a giocatori Under-17, si \u00e8 giocato in Argentina tra il 2 e il 26 aprile 2013.\nL' ha vinto il titolo per la terza volta. Le quattro migliori classificate si sono qualificate per il Campionato mondiale di calcio Under-17 2013.\nPartecipanti.\nHanno partecipato al torneo le rappresentative delle 10 associazioni nazionali affiliate alla Confederaci\u00f3n sudamericana de F\u00fatbol:"}
{"id": "4350296", "revid": "767487", "url": "https://it.wikipedia.org/wiki?curid=4350296", "title": "San Salvador (Uruguay)", "text": "Il San Salvador \u00e8 un fiume dell'Uruguay. Nasce dall'omonima collina (\"Cuchilla de San Salvador\"), attraversa la citt\u00e0 di Dolores e sfocia nel fiume Uruguay, di cui \u00e8 affluente."}
{"id": "4350302", "revid": "287204", "url": "https://it.wikipedia.org/wiki?curid=4350302", "title": "Rio San Salvador", "text": ""}
{"id": "4350303", "revid": "1904508", "url": "https://it.wikipedia.org/wiki?curid=4350303", "title": "Margaret Feilding", "text": "Biografia.\nInfanzia.\nEra la figlia di William Feilding, I conte di Denbigh (1582-1643), e di sua moglie, lady Susan Villiers (1589-1652).\nMatrimonio.\nSpos\u00f2, nel 1620, James Hamilton, I duca di Hamilton, figlio di James Hamilton, II marchese di Hamilton, e di sua moglie, Lady Ann Cunningham. Ebbero sei figli, ma solo una figlia raggiunse l'et\u00e0 adulta.\nHa ricoperto la carica di Lady of the Bedchamber della regina Enrichetta Maria di Borbone-Francia.\nMorte.\nMor\u00ec il 10 maggio 1638, a Palazzo di Westminster, a Londra.\nDiscendenza.\nMargaret e James Hamilton, I duca di Hamilton ebbero sei figli, ma solo una figlia raggiunse l'et\u00e0 adulta:"}
{"id": "4350304", "revid": "104458", "url": "https://it.wikipedia.org/wiki?curid=4350304", "title": "Neustadt an der Aisch-Bad Windsheim", "text": ""}
{"id": "4350305", "revid": "97701", "url": "https://it.wikipedia.org/wiki?curid=4350305", "title": "R\u00edo San Salvador", "text": ""}
{"id": "4350306", "revid": "72396", "url": "https://it.wikipedia.org/wiki?curid=4350306", "title": "Governatore della Banca d'Inghilterra", "text": "Il governatore della Banca d'Inghilterra \u00e8 la posizione pi\u00f9 alta all'interno della Banca d'Inghilterra.\nNormalmente accedono a tale carica persone che lavorano gi\u00e0 all'interno della Banca. Tuttavia, dal 2013 al 2020 il governatore \u00e8 stato Mark Carney, gi\u00e0 governatore della Banca del Canada, il primo non britannico ad essere nominato al vertice della Banca d'Inghilterra nonch\u00e9 120\u00aa persona a ricoprire questo ruolo. \nIl governatore della Banca d'Inghilterra \u00e8 anche presidente del \u201cMonetary Policy Committee\u201d (it: Comitato di politica monetaria), con un ruolo di guida nazionale politica economica e monetaria, ed \u00e8 pertanto uno dei funzionari pubblici pi\u00f9 importanti del Regno Unito."}
{"id": "4350307", "revid": "1305772", "url": "https://it.wikipedia.org/wiki?curid=4350307", "title": "Lingua nugunu", "text": ""}
{"id": "4350308", "revid": "1272592", "url": "https://it.wikipedia.org/wiki?curid=4350308", "title": "Carlos Holgu\u00edn Mallarino", "text": "Convintissimo sostenitore del presidente della repubblica Rafael N\u00fa\u00f1ez, fu ambasciatore in Inghilterra dal 1880 e in Spagna dal 1881.\nDivenuto Ministro degli esteri (1887), Ministro dell'interno e Ministro della guerra, nel 1888 fu eletto presidente della Colombia e nel 1894 concluse la carriera come presidente del senato."}
{"id": "4350310", "revid": "729019", "url": "https://it.wikipedia.org/wiki?curid=4350310", "title": "Norsk Data", "text": "La Norsk Data \u00e8 stato un produttore di Computer con sede a Oslo in Norvegia.\nFu fondata nel 1967 e produsse minicomputer fino al 1992.\nFu maggiormente attiva nel periodo che va dei primi anni settanta fino alla fine degli anni ottanta.\nNell'anno di maggior successo commerciale, il 1987, fu la seconda azienda norvegese per dimensioni impiegando 4500 dipendenti.\nNella sua storia la \"Norsk Data\" produsse un lungo elenco di sistemi estremamente innovativi con un alto numero di novit\u00e0 mondiali. Alcuni esempi sono il sistema Nord-1 che \u00e8 stato il primo minicomputer ad essere dotato di serie sia della tecnologia di \"memory paging\" che ad essere dotato delle istruzioni floating-point. \nIl sistema Nord-5 fu invece il primo minicomputer al mondo con processore a 32 bit."}
{"id": "4350311", "revid": "637682", "url": "https://it.wikipedia.org/wiki?curid=4350311", "title": "Protein chinasi", "text": ""}
{"id": "4350314", "revid": "287204", "url": "https://it.wikipedia.org/wiki?curid=4350314", "title": "Friedrich Schwally", "text": "Professore nelle Universit\u00e0 di Strasburgo, Gie\u00dfen e K\u00f6nigsberg, consegu\u00ec anche un Ph.D. e fu insignito dell'Ordine imperiale di IV classe (Cavaliere) dell'Aquila rossa.\nBiografia.\nSchwally nacque nell'appartamento paterno di Guldengasse 16 a Butzbach (Granducato d'Assia), da Georg Peter Schwally, originario di Wald-Michelbach, e Johannette Friederike Schwally, nata Schmidt. Ricevette il nome del padrino di battesimo, suo cugino Friedrich Zacharias Friedrich, un commerciante di Darmstadt.\nA sei anni, alla morte di suo padre in un incidente ferroviario, Schwally frequent\u00f2 la Volksschule e la H\u00f6here B\u00fcrgerschule (scuola media comunale) a Butzbach. Dall'autunno del 1877 prese a frequentare il Ludwig-Georgs-Gymnasium di Darmstadt, che complet\u00f2 nell'autunno del 1883.\nPer tre anni e mezzo studi\u00f2 nella Gie\u00dfen Universit\u00e4t, dal 1883/84 al 1886, Teologia e Orientalismo. Con l'apprezzato professore Bernhard Stade come suo relatore, Schwally complet\u00f2 il suo PhD in Studi vetero-testamentari a Giessen nell'estate del 1888. Pubblic\u00f2 la sua tesi in quello stesso anno. Per un breve periodo, nell'estate dell'anno precedente (il 1887), aveva seguito i corsi del professor Theodor N\u00f6ldeke e del professor Julius Euting alla Kaiser Wilhelm Universit\u00e4t di Strasburgo, per approfondire le sue conoscenze filologiche. Questo suo primo incontro con il grande N\u00f6ldeke avrebbe avuto in futuro un profondo significato per la carriera orientalistica di Schwally.\nDocenza.\nNel 1889 ottenne la licenza per insegnare Religione, Ebraico e Tedesco. Dall'estate del 1889 all'estate del 1890, Schwally insegn\u00f2 nel Ludwig-Georgs-Gymnasium di Darmstadt, dove aveva studiato da giovane. Dopo ulteriori studi, ricevette il 23 ottobre 1891 la licenza in Teologia (\"Lic. Theol.\") dall'Universit\u00e0 di Gie\u00dfen.\nTuttavia un evento di rilievo ostacol\u00f2 la carriera di Schwally negli studi vetero-testamentari nelle facolt\u00e0 di Teologia. Ci\u00f2 avvenne in concomitanza col suo secondo dottorato (\"Dr. habil.\") su un argomento dell'Antico Testamento, per il quale non ricevette l'approvazione dei suoi ultraconservatori esaminatori dell'Universit\u00e0 di Halle. E ci\u00f2 non perch\u00e9 il livello qualitativo della tesi di Schwally non fosse eccellente, ma perch\u00e9 non furono apprezzate le conclusioni e le implicazioni della sua tesi e della sua metodologia. Tale tesi fu comunque pubblicata come libro nel 1892.\nL'amore di Schwally per le lingue semitiche lo port\u00f2 nel 1892 all'Universit\u00e0 di Strasburgo per diventare ancora una volta uno studente di quello che allora era lo studioso tedesco orientalista pi\u00f9 prestigioso, il professor Theodor N\u00f6ldeke. Negli atenei tedeschi, l'Orientalistica si era sviluppata in discipline accademiche separate, afferenti alle varie facolt\u00e0 di Filosofia. Si basava sulla conoscenza di lingue e culture di riferimento e alla pi\u00f9 rigida metodologia scientifica storico-filologica per una corretta analisi dei testi.\nOttenendo nel 1893 la sua \"Dr Habil\" a Strasburgo, la prima posizione docente di Schwally in quell'ateneo fu, dal 29 aprile 1893, quella di libero docente (\"Privat-Dozent\"). In seguito, nel 1898, fu promosso alla funzione di professore associato (\"Au\u00dferordentlicher Professor\") in \"Lingue semitiche\" (Semitistica). Essa era la tradizionale progressione di carriera di un accademico nelle universit\u00e0 tedesche. Schwally rimase a Strasburgo fino al 1901, prima di assumere un insegnamento a Gie\u00dfen, sempre come professore associato in \"Lingue semitiche\".\nI suoi viaggi di studio al Cairo nella primavera del 1903 e del 1904, ogni volta per tre mesi, gli fruttarono una notevole capacit\u00e0 di approfondimento del suo studio sul testo coranico e anche un'ottima conoscenza dell'Islam dei suoi tempi. Anche all'epoca il Cairo era considerato il centro dell'erudizione islamica. Schwally studi\u00f2 nella biblioteca di quella che si chiamava Universit\u00e0 Khediviale e nella biblioteca della Moschea-universit\u00e0 di al-Azhar. Prese lezioni private sulla metodologia della traduzione coranica e si dedic\u00f2 allo studio della lingua egiziana e della cultura locale, vivendo in case arabe. Schwally sarebbe tornato ancora al Cairo nel 1912.\nNel 1906 gli fu offerto un posto di professore ordinario nella cattedra di Lingua araba di recente istituzione nell'Universit\u00e0 islamica di Aligarh in India, ma egli declin\u00f2 la proposta. Quello stesso anno vide la luce il suo \"Aegyptiaca\", un saggio sulle vite dei moderni egiziani che costituiva il suo contributo ai due volumi dedicati dai suoi 86 discepoli al professor N\u00f6ldeke in occasione del suo 70\u00ba compleanno.\nCarriera universitaria.\nIl 1\u00ba agosto 1908 fu nominato Professore ordinario a Gie\u00dfen. Effettu\u00f2 un viaggio di vari mesi a Istanbul nell'estate del 1908, in un periodo in cui si ebbe la rivolta dei \"Giovani Turchi\", su cui egli scrisse una pubblicazione.\nIl 1912 vide invece la pubblicazione di \"Letzte Krankheit, und Tod...\", un contributo di Schwally (Volume II, Part 2) ai nove volumi sulla vita di Mu\u1e25ammad di Eduard Sachau e di altri studiosi.\nAll'inizio del 1913 Schwally assunse la carica di Preside della Facolt\u00e0 di Filosofia a Giessen, impegn\u00f2 che si cumul\u00f2 agli altri suoi normali doveri accademici.\nIl 5 luglio 1913, il Kaiser lo insign\u00ec dell'onorificenza imperiale dell'Ordine dell'Aquila rossa (Classe IV). L'anno prima, nella primavera del 1912, il Professor Schwally intraprese un viaggio di studio attraverso l'Egitto, sul quale pubblic\u00f2 un lavoro sugli aspetti dell'Egitto contemporaneo: \"Beitraege zur Kenntnis des Lebens der Mohammedanischen Staedter, Fellachen und Beduinen im heutigen Aegypten \". All'incirca in quel periodo, Schwally divenne anche membro di una nuova associazione di studiosi dell'Islam contemporaneo - la \"Deutsche Gesellschaft f\u00fcr Islamkunde E.V.\" - recentemente fondata a Berlino dal Professor Martin Hartmann il 9 gennaio 1912.\nDal 1914 al 1919 Schwally fu Professore di Lingue semitiche nell'Universit\u00e0 di K\u00f6nigsberg. Nel 1915 contribu\u00ec al libro per il 70\u00ba compleanno del Professor Eduard Sachau, con cui egli ebbe un lungo sodalizio di studio nell'ambito della cosiddetta \"Scuola di Berlino\". Schwally mor\u00ec a K\u00f6nigsberg il 5 febbraio 1919 all'et\u00e0 di appena 55 anni. A quel tempo, la sua morte prematura fu attribuita a una preesistente patologia cardiaca di recente scoperta.\nSchwally effettu\u00f2 numerosi viaggi di studio, al Cairo, Alessandria d'Egitto, Damasco, Palmira, Gerusalemme, Beirut, Istanbul, Parigi, Londra, Leida. Del pari effettu\u00f2 numerosi giri in Germania. Era una persona che amava l'aria aperta, con una spiccata gioia di vivere, che amava il nuoto, cavalcare e, in particolare viaggiare zaino in spalla. Schwally amava passeggiare in montagna e nelle regioni ricche di foreste della Germania, durante le vacanze. Oltre a ci\u00f2, Schwally era appassionato di linguistica e dello studio dei vari dialetti delle aree che percorreva.\nIl suo matrimonio nel 1895 a Strasburgo con Ebba K\u00fchnen, port\u00f2 alla nascita di due figlie, Irene nel 1898 e Hildegard (Lilli) nel 1901. Un altro orientalista, il Professor Heinrich Zimmern, spos\u00f2 la sorella di Ebba, Hilda K\u00fchnen, l'anno successivo (1896). La loro madre, Irene K\u00fchnen nata Walouieff, una nipote del Primo ministro russo Peter Alexandrovich Walouieff (Valuev, Walujev, Valujev e altri modi ancora di traslitterare il cognome dal cirillico), si trasfer\u00ec a Strasburgo dopo la morte di suo marito nel 1893. Il suggerimento di trasferirsi va attribuito alla sua amica Sophie Noeldeke, moglie del Professor Noeldeke.\nA Strasburgo incontr\u00f2 e divenne amico di Albert Schweitzer e Theodor Heuss, futuro Presidente della Repubblica tedesca. Uno dei libri di Schwally fu dedicato ai suoi due amici e grandi orientalisti e islamisti, Ignaz Goldziher di Budapest e Christiaan Snouck Hurgronje di Leida, con cui egli collabor\u00f2. Alla morte di Schwally, il Professor Paul Kahle, successore di Schwally nell'Universit\u00e0 di Giessen, scrisse un accorato necrologio di 5 pagine che fu pubblicato sulla rivista specialistica tedesca \"Der Islam\" nel 1920.\nInfluenza sugli studi.\nSchwally \u00e8 noto in particolare per la sua seconda edizione del capolavoro islamistico della \"Storia del Corano\" (\"Geschichte des Qorans\") del suo Maestro, Th. N\u00f6ldeke, in cui egli rivers\u00f2 tutta la sua grande dottrina. Numerosi orientalisti, tra cui Rudy Paret (m. 1968), considerano quest'opera la parola definitiva sull'argomento. Pi\u00f9 recentemente, Hans K\u00fcng (2004, 2008) ha sottolineato l'importanza fondamentale di tale lavoro.\nI 3 volumi della II edizione della \"Geschichte des Qorans\" seguirono un lungo e tortuoso cammino editoriale. N\u00f6ldeke fu avvicinato dal suo editore nel 1898 perch\u00e9 consegnasse una nuova e ampliata edizione del suo lavoro (la prima edizione era uscita in tedesco nel 1860 ed era basata su un saggio vincitore di una competizione libraria francese). A causa della sua et\u00e0 assai avanzata, N\u00f6ldeke chiese allora a Schwally di assumersi quell'onore e quell'onere, dandogli piena libert\u00e0 di introdurvi gli studi in proposito portati a compimento da Schwally. Il volume 1, \"\u00dcber den Ursprung des Korans\", fu pubblicato nel 1909. Dopo la morte di Schwally nel febbraio del 1919, suo cognato, il Professor Heinrich Zimmern, con l'assistenza editoriale del Professor August Fischer, consegn\u00f2 i manoscritti del volume 2 di Schwally, \"Die Sammlung des Korans\", all'editore di Lipsia.\nGotthelf Bergstr\u00e4sser, successore non meno prestigioso di Schwally a K\u00f6nigsberg, continu\u00f2 l'impresa e rivide magistralmente il volume Volume 3. Quando Bergstr\u00e4sser mor\u00ec nel 1933 in un incidente di montagna in Baviera quanto mai sospetto, Otto Pretzl che era il miglior discepolo di Bergstr\u00e4sser, prosegu\u00ec l'opera fino alla sua pubblicazione finale nel 1938. La sesta ristampa di questo tomo, complessivamente di 837 pagine, \u00e8 stato messo a disposizione degli studiosi dall'editore statunitense Olms nel 2008. L'opera fa parte del patrimonio librario praticamente di tutte le universit\u00e0 in possesso di fondi orientalisitici. La Konrad Adenauer Foundation ha pubblicato una nuova traduzione in lingua araba della II edizione nel 2004, a Beirut, il \"Ta\u02ber\u012bkh al-Qur\u02be\u0101n\", a opera di Georges Tamer. Prima di ci\u00f2, una traduzione turca della II edizione \u00e8 stata curata da Muammer Sencer sotto il titolo \"Kur'an tarihi\", edita da Ilke Yayinlari a Istanbul nel 1970.\nIl successivo meritorio contributo agli studi di Schwally furono i suoi lavori sulle \"\u1e6cabaq\u0101t al-kubr\u0101\" di Ibn Sa'd, pubblicati a Berlino.\nSchwally ha pubblicato numerosi lavori anche su temi vetero-testamentari, di Ebraistica di Lingua aramaica e di carattere islamistico, in un'opera sulla Guerra santa. La sua monografia del 1901, \"Der heilige Krieg im alten Israel\", fu il primo studio completo sull'argomento, che fece seguito al primo lavoro di Julius Wellhausen e a quelli di alcuni altri studiosi. Oltre a pubblicazioni di antichi testi, Schwally pubblic\u00f2 anche sull'Islam a lui contemporaneo. La sua opera del 1912, \"Beitraege zur Kenntnis des Lebens de Mohammedanischen Staeder, Fellachen und Beduinen im heutigen Aegypten\" e l'articolo giornalistico del 1916 \"Der heilige Krieg des Islams in religionsgeschichtlicher und staatsrechtlicher Beleuchtung\" ne sono degli esempi. Contribu\u00ec inoltre con suoi articoli di politica internazionale a quotidiani quali il \"Frankfurter Zeitung\"."}
{"id": "4350317", "revid": "1543377", "url": "https://it.wikipedia.org/wiki?curid=4350317", "title": "Campionato mondiale di calcio Under-17 2013", "text": "Il Campionato mondiale di calcio Under-17 2013 \u00e8 stato la quindicesima edizione del torneo internazionale di calcio giovanile. Il torneo si \u00e8 svolto negli Emirati Arabi Uniti dal 17 ottobre 2013 all'8 novembre 2013. La ha vinto il titolo per la quarta volta."}
{"id": "4350324", "revid": "767487", "url": "https://it.wikipedia.org/wiki?curid=4350324", "title": "ITunes Live from SoHo (Adele)", "text": "ITunes Live from SoHo \u00e8 il primo EP della cantante inglese Adele."}
{"id": "4350328", "revid": "767487", "url": "https://it.wikipedia.org/wiki?curid=4350328", "title": "Archivio collettivo nazionale dei periodici", "text": "L'Archivio collettivo nazionale dei periodici (ACNP) \u00e8 il catalogo italiano dei periodici gestito dall'Universit\u00e0 di Bologna e dalla Biblioteca Centrale \"G. Marconi\" del Consiglio Nazionale delle Ricerche di Roma. Il catalogo contiene le descrizioni bibliografiche delle pubblicazioni periodiche possedute da biblioteche dislocate su tutto il territorio nazionale e copre tutti i settori disciplinari. Il catalogo viene aggiornato direttamente dalle biblioteche aderenti mediante una procedura online.\nIl catalogo, ad accesso gratuito, consente di:\nIl catalogo opera in collaborazione con il Centro Italiano ISSN, collocato presso la Biblioteca Centrale \"G. Marconi\", che si occupa di assegnare il codice identificativo ISSN alle pubblicazioni periodiche italiane.\nOltre al catalogo, ACNP fornisce un'anagrafe delle biblioteche partecipanti contenente anche informazioni dettagliate sui servizi erogati e sulle modalit\u00e0 di fornitura dei documenti. \nPer assicurare la localizzazione dei documenti, ACNP offre la scheda anagrafica di ciascuna biblioteca con le condizioni per la fornitura dei documenti.\nStoria.\nIl progetto di un Archivio Collettivo Nazionale dei Periodici, identificato dall'acronimo ACNP, \u00e8 stato avviato nel 1972 dall'Istituto di studi sulla ricerca e documentazione scientifica (ISRDS) del Consiglio nazionale delle ricerche (CNR) per rispondere all'esigenza (avvertita soprattutto dal sistema nazionale della ricerca scientifica e dell'Universit\u00e0), di poter localizzare le pubblicazioni periodiche presso le biblioteche italiane e ottenere quindi l'accesso ai documenti. Grazie alla collaborazione delle biblioteche che aderirono al progetto, ACNP dunque forniva su supporto sia cartaceo sia elettronico registrazioni bibliografiche delle pubblicazioni periodiche, ne localizzava la disponibilit\u00e0 sul territorio nazionale e segnalava il relativo posseduto delle diverse biblioteche.\nNel 1989 il Centro Interfacolt\u00e0 per le Biblioteche (CIB) dell'Universit\u00e0 di Bologna, in accordo con l'ISRDS, inizi\u00f2 a caricare l'Archivio sul proprio sistema di interrogazione e, consentendone la libera consultazione via Internet lo rese accessibile alla comunit\u00e0 scientifica internazionale.\nNei primi anni Novanta il CIB e il CNR si proposero di passare dalla gestione centralizzata di ACNP, assai gravosa e con forti rischi di obsolescenza dei dati, a procedure automatizzate di aggiornamento dell'archivio online, procedendo contemporaneamente a una revisione del formato catalografico sulla base di standard nazionali e internazionali.\nNel frattempo due importanti archivi bibliografici andarono a integrare la base dati ACNP, interrogabili dall'unica interfaccia World Wide Web. In primo luogo il repertorio delle pubblicazioni periodiche registrate dall'ISSN garant\u00ec alle biblioteche partecipanti l'accesso a una fonte internazionale autorevole, per procedure di catalogazione derivata e di controllo bibliografico. Inoltre un Repertorio degli articoli ampliava e approfondiva il livello di informazione bibliografica offrendo dal 1993 il Current Contents dell'Institute for Scientific Information (ISI), successivamente spogli di periodici di Economia e Scienze sociali, prodotti dall'Associazione ESSPER e da altre fonti oltre a indici di fascicoli inseriti direttamente a terminale.\nProseguiva intanto l'impegno e la valorizzazione di ACNP sul versante internazionale: nel dicembre 1996 diventava operativo il progetto europeo CASA (Cooperative Archive of Serials and Articles), di cui il CIB fu coordinatore. Uno degli obiettivi fu appunto la profonda trasformazione strutturale di ACNP, allineandolo al massimo grado possibile al Registro dell'ISSN sia nel formato di gestione dei dati, sia mediante le gi\u00e0 avviate procedure di catalogazione derivata, sia avanzando richiesta di identificativo ISSN per ogni periodico italiano immesso nell'Archivio, che ne risultasse sprovvisto.\nCon la diffusione nei primi anni Novanta di periodici elettronici ad accesso remoto, gratuito o controllato, si rese necessario adeguare tracciati descrittivi e informativi a questa nuova tipologia di seriali, strumento di sempre pi\u00f9 rilevante importanza per la ricerca nell'ambito delle scienze naturali e applicate.\nAttualmente ACNP raccoglie circa 2.500 identificativi di biblioteche presenti sul territorio italiano, di diversa tipologia amministrativa e funzionale: Universit\u00e0 statali e libere, enti pubblici nazionali di ricerca, enti territoriali come Regioni, Province, Comuni, aziende e servizi del Sistema sanitario nazionale, accademie, associazioni, fondazioni, societ\u00e0, istituti pubblici o privati, enti ecclesiastici. Di queste collaborano attivamente mediante inserimento o aggiornamento dei dati circa 1.200.\nNel 2011 il CIB, gestore di ACNP, cambia denominazione in Area Sistemi Dipartimentali e Documentali (ASDD), che a sua volta diviene Area Biblioteche e Servizi allo Studio (ABIS) nel 2017.\nL'evoluzione di ACNP \u00e8 stata determinata negli anni dall'interazione continua di due differenti sollecitazioni: da un lato i bisogni informativi degli utenti, dall'altro l'esigenza da parte dei bibliotecari di cooperare allo sviluppo di un servizio capace di rispondere in modo efficace ed efficiente a quei bisogni.\nPer tale ragione oggi ACNP si presenta in primo luogo come strumento di ricerca, un catalogo in linea, ad accesso gratuito da qualunque postazione internet (compresi telefoni cellulari e tablet), che consente di reperire informazioni a diversi livelli.\nD'altra parte, grazie ad un monitoraggio continuo delle esigenze espresse dalle biblioteche partecipanti, ACNP \u00e8 venuto progressivamente a configurarsi anche quale strumento di lavoro per i bibliotecari: corsi di formazione periodici e gratuiti presso l'Area Sistemi Dipartimentali e Documentali dell'Universit\u00e0 di Bologna addestrano a implementare e aggiornare in linea i dati bibliografici o a proporne la correzione sulla base di documentate fonti in possesso delle biblioteche partecipanti; \u00e8 offerta inoltre la possibilit\u00e0 di attivare un sistema per la gestione amministrativa dei periodici (GAP).\nNel dicembre 2016 viene presentato il nuovo sito del catalogo, \"Acnpsearch\"."}
{"id": "4350336", "revid": "2052878", "url": "https://it.wikipedia.org/wiki?curid=4350336", "title": "Un sorriso/Marzo", "text": "Un sorriso/Marzo \u00e8 un singolo di Don Backy, pubblicato in Italia nel 1969.\nIl lato A \u00e8 \"Un sorriso\", brano con cui l'artista partecip\u00f2 al Festival di Sanremo 1969 in abbinamento con Milva, piazzandosi al terzo posto."}
{"id": "4350337", "revid": "1272592", "url": "https://it.wikipedia.org/wiki?curid=4350337", "title": "Rafael N\u00fa\u00f1ez", "text": "Fu il primo Presidente della Repubblica di Colombia dopo l'approvazione di una Costituzione centralizzata che abol\u00ec gli Stati Uniti di Colombia.\nBiografia.\nDeputato dal 1851 e Ministro delle Finanze dal 1855 al 1857, fu per lungo tempo ambasciatore in Gran Bretagna e nel 1880 venne eletto presidente della Colombia (rieletto poi nel 1884, 1887, 1888). Divenendo via via sempre pi\u00f9 dittatoriale N\u00fa\u00f1ez tenne il potere fino alla morte che avvenne nel quartiere di El Cabrero a Cartagena, fornendo nel 1886 una nuova Costituzione unitaria che restaur\u00f2 molti dei privilegi della Chiesa cattolica."}
{"id": "4350339", "revid": "637682", "url": "https://it.wikipedia.org/wiki?curid=4350339", "title": "Protein chinasi A", "text": ""}
{"id": "4350340", "revid": "110157", "url": "https://it.wikipedia.org/wiki?curid=4350340", "title": "Good for the Soul", "text": "Good for the Soul (in italiano \"Bene per L'anima\") \u00e8 il secondo album in studio della cantante inglese Dionne Bromfield."}
{"id": "4350347", "revid": "2078560", "url": "https://it.wikipedia.org/wiki?curid=4350347", "title": "Jos\u00e9 Mar\u00eda Obando", "text": "Soldato di Sim\u00f3n Bol\u00edvar dal 1822, divenne presto alleato di Jos\u00e9 Hilario L\u00f3pez, ribellandosi a Bol\u00edvar e diventandone un nemico. Vicepresidente della Nueva Granada dal 1831 al 1832, fu esiliato dal regime e pot\u00e9 rimpatriare solo nel 1849. Nel 1840 fu sconfitto in battaglia da Jos\u00e9 Ignacio de M\u00e1rquez. Eletto presidente nel 1853, fu nuovamente esiliato e negli ultimi anni si alle\u00f2 con Tom\u00e1s Cipriano Mosquera, venendo ucciso in battaglia.\nSeppure non esistano prove certe, \u00e8 stato il principale indiziato come mandante dell'assassinio di Antonio Jos\u00e9 de Sucre, Gran Mariscal di Ayacucho e considerato, all'epoca della sua morte, avvenuta nel 1830, come il successore del \"Libertador\"."}
{"id": "4350349", "revid": "1652635", "url": "https://it.wikipedia.org/wiki?curid=4350349", "title": "Ray Donovan", "text": "Ray Donovan \u00e8 una serie televisiva creata da Ann Biderman per Showtime, trasmessa dal 30 giugno 2013. La serie ha per protagonista Liev Schreiber nel ruolo di Ray Donovan.\nIn Italia le prime due stagioni sono state pubblicate su Netflix dal 22 ottobre 2015, mentre la terza stagione \u00e8 stata pubblicata il 15 novembre 2015. La quarta stagione \u00e8 apparsa il 27 giugno 2016. La quinta stagione \u00e8 stata pubblicata il 9 agosto 2017. In chiaro la serie \u00e8 trasmessa da Rai 4 dall'11 marzo 2016.\nTrama.\nIl faccendiere Ray Donovan risolve con abilit\u00e0 e destrezza i problemi di molte personalit\u00e0 di spicco di Los Angeles, atleti, cantanti e uomini d'affari, ma con la stessa abilit\u00e0 non riesce a risolvere i suoi problemi personali. Tutto si complica quando il padre, con cui ha da sempre un rapporto conflittuale, viene inaspettatamente scarcerato, sconvolgendo la sua vita e il suo nucleo familiare.\nProduzione.\nNel mese di agosto 2011 il network Showtime ha ordinato ufficialmente l'episodio pilota, scritto da Ann Biderman e diretto da Allen Coulter. Nel dicembre 2011 il ruolo del protagonista viene affidato a Liev Schreiber.\nNel giugno 2012 Showtime ha ordinato un'intera stagione della serie, composta da 12 episodi. A dicembre 2012 viene diffuso un primo trailer della serie, affiancato a quello di un'altra serie TV di Showtime \"Masters of Sex\", entrambe verranno trasmesse nel corso del 2013.\nIl 16 luglio 2013, grazie ai buoni ascolti ricevuti dai primi episodi, Showtime rinnov\u00f2 la serie per una seconda stagione.\nLa serie \u00e8 stata rinnovata per una terza stagione, andata in onda il 12 luglio 2015 e rinnovata anche per una quarta stagione, in onda dal 26 giugno 2016. L'11 agosto 2016 la serie viene rinnovata per la quinta stagione. Il 23 ottobre 2017 viene rinnovata per una sesta stagione, in onda per la fine del 2018. \nIl 4 febbraio 2020 la serie viene cancellata dopo sette stagioni."}
{"id": "4350350", "revid": "599013", "url": "https://it.wikipedia.org/wiki?curid=4350350", "title": "Leif Shiras", "text": "Carriera.\nOttenne il suo best ranking in singolare il 30 luglio 1984 con la 31\u00aa posizione, mentre nel doppio divenne il 17 ottobre 1988, il 57\u00ba del ranking ATP.\nNel 1984 raggiunse la finale del Queen's Club Championships; in quell'occasione, dopo aver sconfitto il ceco Ivan Lendl al primo turno e, in successione, Chip Hooper, Brian Teacher, Guy Forget e Rodney Harmon, venne superato in finale dalla testa di serie numero uno, lo statunitense John McEnroe in tre set, con il punteggio di 1-6, 6-3, 2-6.\nLa migliore prestazione ottenuta nei tornei del grande slam \u00e8 il quarto turno raggiunto a Wimbledon nel 1989. A sbarrargli la strada fu lo statunitense Paul Chamberlin in tre set."}
{"id": "4350351", "revid": "984922", "url": "https://it.wikipedia.org/wiki?curid=4350351", "title": "Santa Lucia (fiume)", "text": "Il Santa Lucia (o Santa Luc\u00eda) \u00e8 un fiume dell'Uruguay. Nasce a circa 250 m s.l.m. vicino alla citt\u00e0 di Minas e sfocia nel R\u00edo de la Plata, di cui \u00e8 affluente.\nPer larga parte del suo corso fa da confine prima tra il Dipartimento di Florida e Dipartimento di Canelones, poi tra Florida e San Jos\u00e9 e, infine, tra San Jos\u00e9 e Montevideo.\nI suoi principali affluenti sono il Santa Luc\u00eda Chico e il San Jos\u00e9, anche se \u00e8 tributario di quasi 200 arroyos e pi\u00f9 di 1000 torrenti.\nLe dimensioni del suo bacino idrografico ne fanno uno dei fiumi principali dell'Uruguay meridionale e la principale fonte di approvvigionamento di acqua potabile per Montevideo e altre citt\u00e0 vicine."}
{"id": "4350352", "revid": "1602064", "url": "https://it.wikipedia.org/wiki?curid=4350352", "title": "Jos\u00e9 Hilario L\u00f3pez", "text": "Alleato di Jos\u00e9 Mar\u00eda Obando, fu deputato e ministro liberale e ambasciatore nello Stato Pontificio nel 1836.\nPresidente della repubblica di Nueva Granada - stato costituito nel XIX secolo nell'attuale Colombia - dal 1849 al 1853, abol\u00ec la pena capitale e stabil\u00ec il suffragio universale.\nBiografia.\nNacque il 18 febbraio 1789 da Jos\u00e9 Casimiro L\u00f3pez Hurtado e Rafaela Vald\u00e9s Fern\u00e1ndez de C\u00f3rdoba; la donna, rimasta in seguito vedova, impazz\u00ec dal dolore costringendo Jos\u00e9 F\u00e9lix Restrepo a prendere lui ed i fratelli sotto la sua tutela.\nIscritto al Seminario, parve essere uno studente scapestrato, che \"preferiva i piaceri del campo\".\nCarriera militare.\nNel 1812, all'et\u00e0 di 14 anni, si un\u00ec all'esercito indipendentista guidato da Jos\u00e9 Mar\u00eda Cabal, e successivamente pass\u00f2 sotto il comando del patriota Antonio Nari\u00f1o, che lo port\u00f2 con s\u00e9 nella sua campagna nel sud della Nuova Granada.\nIl 29 giugno 1816 venne catturato durante la battaglia di Cuchilla del Tambo, in seguito alla quale sub\u00ec una condanna alla pena di morte per fucilazione, avendo rifiutato lo stato di prigioniero. All'ultimo momento la pena venne annullata, e venne liberato a Bogot\u00e0, dove ebbe l'opportunit\u00e0 di conoscere la rivoluzionaria Policarpa Salavarrieta ed il fratello Almeyda.\nIn seguito ad un tentativo fallito di insurrezione organizzato con la Salavarrieta, alla cui fucilazione venne costretto ad assistere, ed una tentata fuga con il fratello Laureano, L\u00f3pez si spost\u00f2 in Venezuela per lottare al fianco dell'indipendentista Jos\u00e9 Antonio P\u00e1ez.\nGi\u00e0 nel 1822 il vicecapo dell'insurrezione Francisco de Paula Santander lo nomin\u00f2 Capo Militare della provincia di Cauca, per poi salire di grado a colonnello due anni pi\u00f9 tardi. Nel 1826 era diventato parte dello Stato Maggiore del Cauca.\nNel 1827 collabor\u00f2 con il generale Juan Jos\u00e9 Flores per risolvere le tendenze secessionistiche della provincia del Guayaquil.\nDa subito contrario al regime dittatoriale del Libertador Sim\u00f3n Bol\u00edvar, organizz\u00f2 nello stesso anno uno scontro interno assieme al colonnello Jos\u00e9 Mar\u00eda Obando; la guerra armata ebbe come cultime la battaglia de La Ladera, nella quale riuscirono a sconfiggere il governatore Tom\u00e1s Cipriano Mosquera, e poco tempo dopo venne dichiarata la tregua a Juanamb\u00fa.\nAccett\u00f2 l'elezione di Mosquera alla Presidenza del Paese, ma insorse di nuovo quando il generale Rafael Urdaneta prese il controllo con le armi del Governo. Occupando gran parte del sud dello Stato, fu determinante per la resa di Urdaneta e per la firma dell'Accordo di Apulo, il 28 aprile 1831.\nNel '32, sotto il governo di Santander, venne nominato Capo Militare di Bogot\u00e0, mentre nel '36 fu ambasciatore dello Stato Pontificio.\nCarriera politica.\nNel 1834 venne nominato Governatore di Cartagena.\nPresidenza della Repubblica.\nAppartenente alla corrente politica liberale, il 7 marzo 1849 venne eletto Presidente della Repubblica della Nuova Granada. Secondo la versione dell'opposizione conservatrice, il successo elettorale di L\u00f3pez era dovuto ad una serie di minacce da parte liberale a legislatori che avrebbero dovuto gestire le elezioni. Un aneddoto parla di come il conservatore Mariano Ospina Rodr\u00edguez, al momento del voto, giusitifc\u00f2 la propria scelta con la volont\u00e0 di evitare eventuali assassinii dei legislatori.\nIn linea con il suo pensiero, segu\u00ec una politica prevalentemente liberale, imperniata sullo sviluppo sociale ed economico. Promulg\u00f2 la divisione tra Stato e Chiesa Cattolica, eman\u00f2 una legge agraria e promosse la libert\u00e0 di espressione. Fu un sostenitore della federalizzazione della Nuova Granada; le sue riforme gettarono le basi per il suffragio universale nei territori dell'odierna Colombia.\nIl suo contributo pi\u00f9 rilevante fu l'abolizione della schiavit\u00f9, che gli valse tensioni interne con il partito conservatore, al punto da scatenare una guerra civile, appoggiata dal poeta Julio Arboleda Pombo, conosciuta come la Guerra del '51. \nGli fruttarono tensioni con il proprio partito l'espulsione dei Gesuiti dal territorio nazionale nel 1850 e la dissoluzione delle riserve indigene e dei relativi divieti di compavendita.\nNel 1853 termin\u00f2 il suo mandato, lasciando la carica a Jos\u00e9 Mar\u00eda Obando.\nPost-mandato.\nLa sua politica economica liberalista implement\u00f2 l'idea di libero scambio all'esterno del Paese, generando pesanti scontri con i sostenitori conservatori del protezionismo. Le tensioni sfociarono nella Guerra civile del 1854, conosciuta anche come \"Guerra degli artigiani\": L\u00f3pez contribu\u00ec alla vittoria della fazione liberale-costituzionale della Nuova Granada, sconfiggendo i ribelli e portando alla deposizione del ribelle Jos\u00e9 Mar\u00eda Melo.\nPochi anni pi\u00f9 tardi, un ulteriore conflitto interno interess\u00f2 la Nuova Granada, vedendo schierati il partito conservatore, pi\u00f9 propendente ad un governo centralizzato, e quello liberale pi\u00f9 federalista. Durante la Guerra de las Soberan\u00edas (lett. \"Guerra delle Sovranit\u00e0\"), dal 1860 al 1862, L\u00f3pez milit\u00f2 nello schieramento liberale, vincendo. In seguito ai fatti ottenne la presidenza di Tolima.\nNel '65 tent\u00f2 la candidatura alla Presidenza degli Stati Uniti di Colombia, venendo per\u00f2 sconfitto da Tom\u00e1s Cipriano Mosquera.\nL'ultimo incarico risale al 1867, quando venne nominato Capo dell'Esercito nel nuovo governo di Santos Acosta, fautore del colpo di Stato ai danni della dittatura di Mosquera. "}
{"id": "4350355", "revid": "200568", "url": "https://it.wikipedia.org/wiki?curid=4350355", "title": "Sintesi totale", "text": ""}
{"id": "4350358", "revid": "830939", "url": "https://it.wikipedia.org/wiki?curid=4350358", "title": "Jos\u00e9 Mar\u00eda Melo", "text": "Comandante generale del dipartimento di Cundinamarca e capo dell'esercito colombiano, nel 1854 rovesci\u00f2 il governo di Jos\u00e9 Mar\u00eda Obando e divenne presidente della Colombia.\nSconfitto militarmente da Jos\u00e9 Hilario L\u00f3pez, fu costretto all'esilio."}
{"id": "4350360", "revid": "1372005", "url": "https://it.wikipedia.org/wiki?curid=4350360", "title": "Paul Kahle", "text": "Nato nella Prussia orientale, Kahle studi\u00f2 Teologia e Orientalistica a Marburgo. Consegu\u00ec la laurea nel in 1898 e divenne Pastore luterano. Studi\u00f2 Filologia semitica al Cairo tra il 1908 e il 1918. In quest'anno divenne subito professore ordinario nella Gie\u00dfen Universit\u00e4t, occupando la cattedra che era stata precedentemente di Friedrich Schwally. Nel 1923 si trasfer\u00ec alla Universit\u00e0 di Bonn, dove dette grande sviluppo agli studi orientalistici, aggiungendo al curriculum esistente anche Lingua cinese e Lingua giapponese.\nKahle emigr\u00f2 quindi nel 1939 in Inghilterra, nella prestigiosa Universit\u00e0 di Oxford, dopo aver lasciato il suo posto a Bonn essenzialmente perch\u00e9 un suo Assistente, Yechiel Yaakov Weinberg, era un Rabbino polacco. A Oxford ottenne due Dottorati e durante quel periodo soffr\u00ec la straziante tragedia della morte del figlio.\nKahle torn\u00f2 in Germania dopo la Seconda guerra mondiale e qui prosegu\u00ec i propri studi e le proprie ricerche come \"Professor Emeritus\". La sua ben meritata fama accademica \u00e8 dovuta al fatto di essere stato uno dei curatori della Bibbia ebraica.\nParte della sua opera \u00e8 pubblicata nel libro \"What the Koran Really Says: Language, Text, and Commentary\" (Prometheus Books, 2002, ISBN 1-57392-945-X), edito da Ibn Warraq.\nIl Catalogo del suo immenso e ricchissimo Fondo archivistico, avventurosamente giunto a Torino, \u00e8 stato pubblicato (a cura di Roberto Tottoli e di Michele Bernardini) nella \"Series Catalogorum\" dell'Istituto per l'Oriente Carlo Alfonso Nallino di Roma, grazie al finanziamento della Regione Piemonte e al contributo per la stampa della Fondazione van Berchem di Ginevra."}
{"id": "4350361", "revid": "1543377", "url": "https://it.wikipedia.org/wiki?curid=4350361", "title": "Lars Monrad-Krohn", "text": "Biografia.\nSi laure\u00f2 presso il \"Norwegian Institute of Technology\" (NTH) nel 1959 presentando una tesi sulla costruzione di memorie a nucleo magnetico per i computer.\nCome imprenditore, Monrad-Krohn fondo la Norsk Data AS nel 1967 (ne fu il CEO fino al 1972).\nFond\u00f2 in seguito la Mycron nel 1975 (e ne rimase CEO fino al 1982).\nInfine nel 1984 fond\u00f2 la Tiki Data (CEO fino al 1996).\nAttualmente insegna presso il dipartimento di computer science alla Universit\u00e0 di Oslo."}
{"id": "4350363", "revid": "729019", "url": "https://it.wikipedia.org/wiki?curid=4350363", "title": "Goj\u014d (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Shimogy\u014d-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350364", "revid": "110157", "url": "https://it.wikipedia.org/wiki?curid=4350364", "title": "Mustafa Sabbagh", "text": "Biografia.\nNato in Giordania, ad Amman, di famiglia italo-palestinese, consegue la laurea in architettura all'Universit\u00e0 IUAV di Venezia e si trasferisce a Londra, dove si forma come assistente di Richard Avedon, collaborando anche con il Central Saint Martins College of Art and Design. Al ritorno in Italia si stabilisce a Ferrara, ma \u00e8 spesso impegnato in varie parti del mondo sia come docente in workshops fotografici, sia per la realizzazione di shootings pubblicati su diverse riviste - quali \"The Face,\" \"Vogue, Sport &amp; Street\".\nDal 2005 si concentra sull'arte figurativa; le sue opere sono incentrate sulla pelle come \"\"diario dell'unicit\u00e0 dell'individuo\"\", che spesso dipinge di nero come critica sociale e sfida tecnica, e su \"mises en sc\u00e8ne\" atte soprattutto a contestualizzare nel contemporaneo le allegorie della storia dell'arte (principalmente fiamminga e barocca).\nNel 2013, nella serie \"Fotografi\" di \"Sky Arte HD\", \u00e8 stato definito uno degli \"\"otto artisti pi\u00f9 significativi del panorama nazionale contemporaneo\". Secondo il curatore e storico dell'arte Peter Weiermair, Sabbagh \u00e8 \"uno dei cento fotografi pi\u00f9 influenti al mondo\"\", e l'unico italiano fra i quaranta ritrattisti di nudo pi\u00f9 importanti su scala internazionale.\nLe sue opere sono state esposte in gallerie e musei italiani e stranieri. Tra di esse, risale al dicembre 2014 l'acquisizione di un suo dittico nella Collezione Farnesina."}
{"id": "4350368", "revid": "1543377", "url": "https://it.wikipedia.org/wiki?curid=4350368", "title": "Rochester Americans", "text": "I Rochester Americans, soprannominati Amerks, sono una squadra di hockey su ghiaccio dell'American Hockey League, affiliati ai Buffalo Sabres, squadra della National Hockey League. La squadra ha sede nella citt\u00e0 di Rochester, nello stato di New York. Gli incontri casalinghi vengono disputati presso la Blue Cross Arena. Gli Americans sono una delle franchigie pi\u00f9 antiche della AHL, e nel corso della stagione 2005-2006 hanno celebrato i 50 anni di esistenza. Sono l'unica franchigia della AHL ad aver partecipato alla Coppa Spengler, nel 1996 e nel 2013.\nNel corso della loro storia hanno conquistato sei edizioni della Calder Cup, oltre a 14 titoli di Division e 3 titoli di Conference. La forma e i colori del logo della franchigia, blu, rosso e bianco, riprendono il motivo della bandiera statunitense.\nStoria.\nAgli inizi degli anni 1950, mentre era in costruzione il Rochester Community War Memorial, il manager dei Montreal Canadiens Frank Selke promise alla citt\u00e0 di Rochester la costituzione di una squadra da iscrivere nella American Hockey League, ponendo come uno dei termini il 1956. Nel 1956 con la demolizione del loro impianto di gioco i Pittsburgh Hornets si ritirarono dalla lega lasciando a Rochester la possibilit\u00e0 di debuttare nella AHL.\nGli Americans debuttarono nella stagione 1956-57 affiliandosi oltre che ai Canadiens anche ai Toronto Maple Leafs. Sotto la guida di Joe Crozier, allenatore e general manager della squadra, gli Americans vinsero la Calder Cup nel 1965, nel 1966 e nel 1968, oltre alla finale persa nel 1967; nella storia della AHL sono stati gli unici ad aver conquistato quattro finali consecutive della Calder Cup.\nAl termine dell'era delle Original Six la squadra fu affiliata ai Vancouver Canucks, in procinto di unirsi alla NHL a partire dal 1970. Tuttavia molti giocatori di Rochester furono mandati in Columbia Britannica nelle altre formazioni affiliate ai Canucks, indebolendo cos\u00ec gli Americans. I risultati raggiunti nelle stagioni successive misero in discussione la sopravvivenza della franchigia stessa, quando nel 1972 una cordata di imprenditori locali salv\u00f2 la squadra.\nPrima dell'inizio della stagione 1979-80 gli Amerks furono acquistati dalla famiglia Knox, gi\u00e0 proprietaria dei Buffalo Sabres, divenendo cos\u00ec la nuova formazione affiliata. Dopo la morte dei fratelli Knox negli anni 1990, gli Americans cambiarono propriet\u00e0, tuttavia rimasero legati alla franchigia di Buffalo.\nLa collaborazione fra le due squadre \u00e8 la pi\u00f9 lunga e continua nella storia della AHL, nonostante un breve intervallo occorso fra il 2008 e il 2011. A favorire il rapporto fra le squadre \u00e8 la vicinanza geografica fra Rochester e Buffalo, fattore che consente brevi trasferte per i giocatori richiamati da una o dall'altra franchigia. Durante il lungo periodo di affiliazione ai Sabres i Rochester Americans hanno conquistato altre tre edizioni della Calder Cup, arrivando inoltre per sei volte in finale.\nAffiliazioni.\nNel corso della loro storia i Rochester Americans sono stati affiliati alle seguenti franchigie della National Hockey League:"}
{"id": "4350372", "revid": "599013", "url": "https://it.wikipedia.org/wiki?curid=4350372", "title": "Giorgio Girol", "text": "Carriera.\nDebutta in Serie C con il Como nel 1965; l'anno successivo passa al Catania, con cui disputa tre campionati di Serie B per un totale di 68 presenze e 14 reti, debuttando tra i cadetti nella stagione 1966-1967.\nNel 1969-1970 \u00e8 al Catanzaro, dove gioca altre 16 gare segnando 1 gol in Serie B.\nNegli anni seguenti calca i campi della Serie C con le maglie di Brindisi, Seregno, Bolzano e Pro Vercelli."}
{"id": "4350373", "revid": "124123", "url": "https://it.wikipedia.org/wiki?curid=4350373", "title": "Jos\u00e9 Ignacio de M\u00e1rquez", "text": "Presidente della \"Suprema corte di giustizia colombiana\", fu eletto nel 1835 vicepresidente della repubblica della Nueva Granada - stato costituito nel XIX secolo nell'attuale Colombia - e nel 1837 ne divenne presidente.\nNel 1840 sconfisse militarmente i liberali Jos\u00e9 Mar\u00eda Obando e Jos\u00e9 Hilario L\u00f3pez, che volevano rovesciare il governo."}
{"id": "4350375", "revid": "11959", "url": "https://it.wikipedia.org/wiki?curid=4350375", "title": "Paul E. Kahle", "text": ""}
{"id": "4350376", "revid": "339392", "url": "https://it.wikipedia.org/wiki?curid=4350376", "title": "Paul Ernst Kahle", "text": ""}
{"id": "4350378", "revid": "1784938", "url": "https://it.wikipedia.org/wiki?curid=4350378", "title": "Heidegger e il nazionalsocialismo", "text": " \nIl rapporto tra il filosofo tedesco Martin Heidegger e il nazismo \u00e8 stato, ed \u00e8 tuttora, oggetto di una controversia e di diverse interpretazioni da parte degli studiosi. &lt;br&gt;\nA tale dibattito si \u00e8 aggiunto quello derivato dalla pubblicazione nel 2014 dei primi \"Quaderni Neri\", su eventuali presenze di antisemitismo nella sua filosofia.\nLa vicenda.\n Fu allora che egli ader\u00ec al Partito Nazionalsocialista. In questa occasione Heidegger pronunci\u00f2 un discorso dal titolo \"L'autoaffermazione dell'universit\u00e0 tedesca\", nel quale difendeva l'autonomia dell'istituzione universitaria rispetto alla cosiddetta \"scienza politicizzata\", ma senza alcun riferimento al Partito nazista.\nNello stesso anno, tuttavia, il 3 novembre pronunci\u00f2 un altro discorso, dal titolo \"Appello agli studenti tedeschi\", in cui si espresse in questi termini: \u00abNon teoremi e idee siano le regole del vostro vivere. Il F\u00fchrer stesso e solo lui \u00e8 la realt\u00e0 tedesca dell'oggi e del domani e la sua legge\u00bb; concluse poi il discorso ufficiale con la frase del saluto nazista, \u00abHeil Hitler\u00bb.\nA ogni modo si dimise dall'incarico di rettore nel 1934, pur continuando a insegnare; da quel momento in poi Heidegger non partecip\u00f2 pi\u00f9 direttamente all'azione politica del nazismo.\nLe reazioni.\nMolte sono state le reazioni e le interpretazioni, in particolare di condanna, seguite a questi discorsi pronunciati dal pensatore tedesco. Alcuni suoi allievi o discepoli, come Karl L\u00f6with o Emmanuel L\u00e9vinas, hanno preso le distanze sin dagli anni Trenta e Quaranta, sottolineando anche quanto l'esplicito anti-umanismo dell'opera heideggeriana abbia contribuito, in un certo senso, all'elaborazione di un'ideologia totalitaria, negatrice dei diritti umani quale quella nazista. Altri, come Hans-Georg Gadamer, hanno preso le difese del maestro, sottolineando la superficialit\u00e0 di molte accuse, spesso scarsamente documentate e tendenziose, che non tengono conto di come Heidegger, nei suoi corsi degli anni '30, abbia anzi cercato di mostrare il fondamento nichilistico del nazismo, soprattutto in relazione al biologismo razziale.\nHeidegger rispose alle accuse solo in un'intervista del 1966, uscita postuma, in cui sostenne che durante il suo rettorato aveva rifiutato l'ordine di un capo delle SA di affiggere il \"Manifesto sugli ebrei\", proibito il rogo di libri davanti all'universit\u00e0 e, come afferm\u00f2, aveva cercato di non far togliere dalla biblioteca i libri di autori ebrei.\nNel 1987 un libro di Victor Farias ha sollevato nuovamente la polemica, del resto mai sopita, sulla compromissione biografica e filosofica di Heidegger con l'ideologia e la vicenda storica del nazismo. Le tesi di Farias, tuttavia, sono state criticate a fondo da Fran\u00e7ois F\u00e9dier, pensatore francese, allievo di Jean Beaufret, che ne ha denunciato la mancanza di basi documentali e l'intento esclusivamente diffamatorio. In ogni caso, ancora oggi molti ritengono che Heidegger non abbia mai pronunciato un'abiura esplicita riguardo al nazismo, sebbene egli in realt\u00e0 abbia fornito varie spiegazioni del suo coinvolgimento politico, come, ad esempio, in un'intervista al periodico tedesco \"Der Spiegel\", pubblicata, per suo stesso volere, dopo la sua morte.\nSi \u00e8 discusso anche se Heidegger non abbia mai condannato nemmeno l'Olocausto; risulta in effetti che egli non abbia mai pubblicato nulla sul tema, n\u00e9 sui campi di sterminio nazisti, ma che tuttavia li abbia menzionati con accezione negativa in un discorso sulla tecnica e gli usi negativi di essa. In una conferenza del 1949 dal titolo \"Das Ge-stell\" (\"dell'imposizione\"), dichiar\u00f2:\n\u00abL'agricoltura \u00e8 ora un'industria motorizzata per la produzione di cibo - in essenza, una cosa analoga alla produzione di corpi nelle camere a gas e nei campi di sterminio, al bloccare e affamare delle nazioni, alla fabbricazione di bombe all'idrogeno\u00bb.\nUlteriori reazioni di condanna.\nDi recente il filosofo torinese Maurizio Ferraris ha ricordato come:\nAnche Emmanuel Faye nel suo libro \"Heidegger. L'introduzione del nazismo nella filosofia\", ha sostenuto che l'intero pensiero filosofico di Heidegger sarebbe completamente, seppur in maniera celata, permeato dall'ideologia nazista. Il libro intende dimostrare come non solo la \"persona\" Heidegger sarebbe stata a pieno titolo inserita negli schemi della burocrazia tedesca di quegli anni, ma come il suo pensiero avrebbe ereditato termini e concetti dalla propaganda nazista; profonde influenze nell'ontologia di Heidegger (quindi, nel settore che pi\u00f9 lontano sembra dal fatto politico \"privato\") avrebbero avuto testi come il \"Mein Kampf\" di Adolf Hitler, la cosiddetta \"biologia della razza\" e le riletture nazionaliste dei poeti del romanticismo tedesco.\nFaye propone un ridimensionamento notevole della figura di Heidegger e una relativizzazione del suo pensiero al periodo storico nel quale fu elaborato; esso non si distinguerebbe, se non per sfumature e maggiore abilit\u00e0 di sintesi e organizzazione, dal pensiero dei molteplici intellettuali che operarono nel e a favore del regime nazista, e che con la fine del regime nazista sarebbero divenuti pura e semplice testimonianza di un periodo storico. Faye \u00e8 anche autore di alcuni articoli di quotidiano, in cui sostiene che gi\u00e0 nel 1922 a Todtnauberg, con la moglie Elfride, Heidegger avrebbe predisposto, vicino a un ostello della giovent\u00f9, la sua \"H\u00fctte\" (capanna, baita), dove la moglie sarebbe stata incaricata, secondo la testimonianza di G\u00fcnther Anders, di attirare nei movimenti giovanili nazionalsocialisti degli studenti.\nIl volume collettaneo del 2007 \"Heidegger \u00e0 plus forte raison\" vuole tuttavia dimostrare la completa inattendibilit\u00e0 del libro di E. Faye.\nI \"Quaderni neri\".\nFatta salva quindi l'adesione di Heidegger al nazismo, certamente secondo una visione del tutto personale dello stesso, adesione che egli non ritratter\u00e0 mai, diversi studiosi si sono interrogati se la sua filosofia potesse contenere anche delle posizioni antisemite.\nHadrien France-Lanord (specialista di Heidegger) nella voce \"Antis\u00e9mitisme\" del \"Le Dictionnaire Martin Heidegger\" (curato da Philippe Arjakovsky, Fran\u00e7ois F\u00e9dier, Hadrien France-Lanord, Editions du Cerf, 2013) afferma, nel 2013, testualmente (p.\u00a027):\nIl rifiuto di considerare Heidegger antisemita, fu la posizione di importanti studiosi quali, ad esempio, il gi\u00e0 citato R\u00fcdiger Safranski (\u00abHeidegger antisemita? Non lo fu nel senso del folle sistema ideologico dei nazionalsocialisti. Risulta infatti evidente che n\u00e9 nei corsi di lezioni n\u00e9 negli scritti filosofici, n\u00e9 nei suoi discorsi e \"pamphlets\" politici si possono trovare osservazioni antisemite e razziste.\u00bb, p.\u00a0309) e Bern Martin.\nDonatella Di Cesare rileva anche come tale posizione di rifiuto nel considerare Heidegger come un \"antisemita\" sia stata condivisa da molti allievi ebrei di Heidegger quali Karl L\u00f6with, Hans Jonas, Hannah Arendt e Herbert Marcuse che pure non gli fecero mancare critiche.\nNel 2014, tuttavia, la casa editrice tedesca Vittorio Klostermann di Francoforte, casa editrice che cura la \"Gesamtausgabe\" di Heidegger prevista in 102 volumi, ha dato alle stampe i volumi n. 94, 95 e 96 contenenti i primi \"Schwarze Hefte\" (\"Quaderni Neri\", taccuini in cui il filosofo raccoglieva, rivedendoli, i suoi pensieri, di fatto una vera e propria opera filosofica) titolati come \"\u00dcberlegungen\" (Riflessioni, dal II al XV; il I \u00e8 andato perduto) che coprono il periodo compreso tra il 1931 e il 1941. Questi testi, fino a quel momento sconosciuti in quanto mai pubblicati, contengono delle affermazioni chiaramente antisemite. Cos\u00ec nei 1.694 passaggi numerati nelle \"\u00dcberlegungen\" (a cui vanno aggiunte le 120 pagine dell'ultimo volume che non contengono la numerazione), Heidegger cita per quattordici volte temi inerenti agli ebrei e all'ebraismo, sette di questi quattordici passaggi sono chiaramente antisemiti.\nIl dibattito tra gli studiosi sui temi sollevati dalla pubblicazione dei primi \"Schwarze Hefte\" \u00e8 ancora aperto. Cos\u00ec per lo stesso curatore delle edizioni degli \"Schwarze Hefte\", Peter Trawny, la presenza di tratti antisemiti nel pensiero heideggeriano \u00e8 indubitabile . La specialista di Heidegger Donatella Di Cesare, nella sua opera \"Heidegger e gli ebrei - I \"Quaderni neri\"\" del 2014, rileva, ad esempio, come la posizione di Heidegger sugli ebrei non possa essere considerata solo in base alla \"quantit\u00e0\" dei passaggi degli \"\u00dcberlegungen\", quanto piuttosto su come questi \"passaggi\", unitamente ad altre espressioni maggiormente utilizzate in qualit\u00e0 di \"sinonimi\", possano far comprendere l'effettiva posizione filosofica di Heidegger sugli ebrei, qui evidentemente intesi come popolo posto al di fuori della storia dell'essere, il che iscriverebbe Heidegger in quella tradizione antigiudaica propria della filosofia tedesca, ad esempio di Kant, Fichte, Hegel e Schopenhauer, nonch\u00e9 di buona parte della passata cultura filosofica europea. La studiosa Francesca Brencio, considerando che la prospettiva ermeneutica di tali affermazioni sia ancora di fatto assente, avanza invece l'ipotesi che tale antisemitismo sia piuttosto legato \u00aballa spietata critica che Heidegger muove al cristianesimo\u00bb. Di tutt'altro avviso il figlio di Heidegger, Hermann Heidegger, storico e curatore testamentario delle opere del filosofo tedesco, nonch\u00e9 diretto curatore di alcuni volumi della \"Martin Heidegger Gesamtausgabe\" che, in un suo articolo del 6 agosto 2015 pubblicato dallo \"Die Zeit\" di Amburgo, sostiene che il filosofo non \u00e8 mai stato antisemita. Allo stesso modo, il principale curatore della \"Martin Heidegger Gesamtausgabe\", Friedrich-Wilhelm von Herrmann, in un articolo a sua firma pubblicato il 4 ottobre 2015 sul quotidiano italiano il \"Corriere della Sera\" respinge l'accusa di antisemitismo rivolta al filosofo tedesco, evidenziando come un'analisi strettamente filologica dei termini usati negli \"Schwarze Hefte\" conduca a delle conclusioni assolutamente diverse rispetto a quelle finora considerate dai suoi critici e da lui considerate \"improvvisate\".\nApologie di Heidegger.\nMolti studenti di Heidegger, invece, che seguirono direttamente le sue lezioni, hanno preso le sue difese. Lo studente Siegfried Br\u00f6se ad esempio, uditore dei corsi di Heidegger dal 1934 al 1944, cos\u00ec si espresse: \nCos\u00ec Hermine Rohner, allieva di Heidegger dal 1940 al 1943:\nAltre prese di posizione.\n\"Quando all'epoca dei miei studi l' \"Introduzione alla metafisica\" di Heidegger, per me fu immediatamente evidente, in ragione del gergo, della scelta dei concetti e dello stile, che attraverso quei temi, quei pensieri e quelle frasi si stava esprimendo lo spirito del fascismo\". Il filosofo tedesco Martin Heidegger (1889-1976), considerato il maggior esponente dell'esistenzialismo ontologico e fenomenologico, \u00e8 stato \"un nazista privo di rimorsi\" anche dopo la seconda guerra mondiale, il cui pensiero fa trasparire \"lo spirito del fascismo\". \n\"Quando nell'estate 1953, cio\u00e8 all'epoca dei miei studi a Bonn, lessi un testo di Heidegger intitolato 'Introduzione alla metafisica', risalente al 1935, ma appena pubblicato, per me fu immediatamente evidente, in ragione del gergo, della scelta dei concetti e dello stile, che attraverso quei temi, quei pensieri e quelle frasi si stava esprimendo lo spirito del fascismo. Quel libro mi scosse profondamente, perch\u00e9 fino ad allora mi ero considerato un erede spirituale di Heidegger. \u00c8 il motivo per cui l'articolo di giornale nel quale il fine settimana successivo sfogai la mia grande delusione politico-filosofica s'intitola: 'Pensare con Heidegger contro Heidegger'\". \nAll'epoca, secondo Habermas, si ignorava che Heidegger avesse scritto fin dal 1916 lettere antisemite alla moglie e che fosse diventato un nazista.\n\"Da allora sono rimasto sospettoso dell'assenza di una retromarcia critica da parte della sua ricezione in Francia, e anche negli Stati Uniti. Trovo davvero assurdo che i 'Quaderni neri' siano trattati come un elemento nuovo, e che certi colleghi tentino di sublimare dal punto di vista della storia dell'essere l'antisemitismo di Heidegger e tutto il resto del suo indicibile e sordo risentimento\". \nD'altra parte, Habermas resta convinto che gli argomenti di \"Essere e tempo\" (1927), considerato il libro pi\u00f9 importante e significativo di Heidegger, \"letti attraverso lo sguardo di Kant e Kierkegaard svolgano un ruolo importante nella storia della filosofia\". \"Nonostante l'ambivalenza politica dello stile, considero quest'opera lo sbocco di un lungo processo di detrascendentalizzazione del soggetto kantiano: grazie a un'appropriazione originale degli strumenti della fenomenologia husserliana, Heidegger in 'Essere e tempo' mette in evidenza un'eredit\u00e0 essenziale del pragmatismo americano, dello storicismo tedesco e della filosofia del linguaggio di Humboldt. Certi critici leggono il libro esclusivamente dal punto di vista della teoria delle idee politiche, ma ci\u00f2 finisce per non tenere conto della pertinenza degli argomenti e del loro senso specifico in termini di processo di apprendimento filosofico\nSi \u00e8 anche rilevato che nei riferimenti di Heidegger alla sua situazione storica, che a suo dire vedeva l'Europa stretta \u00abnella grande tenaglia tra Russia e America\u00bb, fra il totalitarismo sovietico da un lato e il regime monopolista dall'altro, ma accomunati entrambi dal fatto di esprimere \u00ablo stesso triste correre della tecnica scatenata\u00bb, egli avrebbe espresso l'esigenza insopprimibile di una svolta radicale delle condizioni e delle situazioni storico-linguistiche in cui l'essere umano si trova \"gettato\" suo malgrado."}
{"id": "4350380", "revid": "110171147", "url": "https://it.wikipedia.org/wiki?curid=4350380", "title": "Ostflucht", "text": "L'Ostflucht (\"fuga dall'est\") fu una migrazione interna all'Impero tedesco iniziata intorno al 1850, il fenomeno per cui i residenti dei territori orientali della Germania (come la Prussia orientale, la Prussia occidentale, la Slesia e la Posnania) si spostarono nelle pi\u00f9 industrializzate e prospere province occidentali (in particolare le regioni della Ruhr e del Reno). Come conseguenza di queste migrazioni, aument\u00f2 la percentuale della popolazione polacca nella Posnania e nella Prussia occidentale. Guidato da intenzioni nazionaliste, lo stato prussiano istitu\u00ec una Commissione per gli insediamenti (\"Preu\u00dfische Ansiedlungskommission\"), con lo scopo di insediare pi\u00f9 tedeschi in queste regioni. In totale 21.886 famiglie (154.704 persone) delle previste 40.000 vennero insediate entro la fine della sua esistenza.\nL'Ostflucht.\nGli Stati Uniti d'America, che erano stati la destinazione principale per gli emigranti della Germania orientale, persero molta della loro capacit\u00e0 di attrazione quando finirono di garantire terra gratuita ai coloni nel 1893. Allo stesso tempo, la regione della Ruhr prosper\u00f2, permettendo cos\u00ec un'alta richiesta di forza lavoro, specialmente nelle miniere di carbone e nell'industria pesante. Fino al 1907, dalle province orientali della Prussia (Pomerania, Prussia occidentale, Prussia orientale, Posnania, Slesia), emigrarono in 2.300.000, mentre solo 358.000 migrarono in queste province. Tra questi emigranti vi erano 600.000 polacchi. Questa perdita di manodopera colp\u00ec le aziende agricole, che furono obbligate a chiamare lavoratori stagionali da territori ancora pi\u00f9 ad est. Berlino e il Brandeburgo guadagnarono nello stesso tempo 1.200.000 abitanti, mentre la regione della Ruhr e le province circostanti (Westfalia e Palatinato) incrementarono la loro popolazione di 640.000 persone.\nL'emigrazione dei tedeschi dai territori orientali, e il tasso di natalit\u00e0 pi\u00f9 alto dei polacchi in queste aree gener\u00f2 preoccupazione nei nazionalisti tedeschi, e comport\u00f2 l'introduzione di alcune misure specifiche:\nIl sociologo Max Weber venne per la prima volta all'attenzione del pubblico in Germania per via del suo studio dell'Ostflucht e dei metodi di lotta contro la stessa, effettuato per conto della Verein f\u00fcr Socialpolitik."}
{"id": "4350381", "revid": "311148", "url": "https://it.wikipedia.org/wiki?curid=4350381", "title": "Miniere di carbone", "text": ""}
{"id": "4350382", "revid": "205197", "url": "https://it.wikipedia.org/wiki?curid=4350382", "title": "Locomotiva Cluj", "text": ""}
{"id": "4350384", "revid": "2096950", "url": "https://it.wikipedia.org/wiki?curid=4350384", "title": "Cuoco gentiluomo", "text": "Cuoco Gentiluomo \u00e8 stato un programma televisivo prodotto da Magnolia, andato in onda nel 2007 su Real Time. Il presentatore del programma \u00e8 stato Alessandro Borghese.\nIl programma \u00e8 andato in onda per una sola stagione di cui sono state prodotte 8 puntate.\nFormat.\nIn ciascuna puntata lo chef Alessandro Borghese si presenta a casa di una donna famosa del mondo dello spettacolo o dello sport e prepara un particolare menu per la sua ospite, che poi cener\u00e0 assieme a lui davanti alle telecamere. Durante la cena l'ospite viene intervistata dal presentatore \nsu diversi argomenti della sua vita privata e dello spettacolo in generale."}
{"id": "4350386", "revid": "729019", "url": "https://it.wikipedia.org/wiki?curid=4350386", "title": "Shij\u014d (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Shimogy\u014d-ku, a Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto ed \u00e8 direttamente collegata alla stazione di Karasuma della linea principale Hanky\u016b Ky\u014dto delle Ferrovie Hanky\u016b.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350389", "revid": "118328803", "url": "https://it.wikipedia.org/wiki?curid=4350389", "title": "Miguel Antonio Caro", "text": "Direttore de \"El tradicionalista\" dal 1871 al 1875, fu senatore e presidente del Consiglio di Stato. Nel 1893 divenne vicepresidente del Paese e nel 1894 ne fu eletto presidente.\nBiografia.\nFiglio dello scrittore e fondatore del Partito Conservatore Colombiano Jos\u00e9 Eusebio Caro, durante l'infanzia non ebbe l'opportunit\u00e0 di conseguire studi in istituti regolari.\nNonostante ci\u00f2, ebbe la fama di essere un uomo molto acculturato, in particolar modo nei campi della letteratura, linguistica ed oratoria, che gli valsero una laurea honoris causa in Lettere e Giurisprudenza. Nel corso della sua vita scrisse numerose opere, in particolare saggi letterari e sociologici; spicca una traduzione di Virgilio del 1873 considerata la migliore in spagnolo.\nFond\u00f2 assieme a Jos\u00e9 Manuel Marroqu\u00edn e Jos\u00e9 Mar\u00eda Vergara l'Accademia Colombana della Lingua, e fu direttore del giornale conservatore \"El tradicionalista\" per quattro anni, dal 1871 al 1875.\nSi spos\u00f2 con Ana de Narv\u00e1ez y Guerra, dalla quale ebbe due figli, tra cui il banchiere Julio Caro. \nAttivit\u00e0 politica.\nMembro del Partito Conservatore, partecip\u00f2 alla scrittura della Costituzione del 1886, documento che tra i vari provvedimenti cambi\u00f2 il nome dello Paese da Stati Uniti di Colombia a Repubblica della Colombia.\nNel 1892 viene elettro Vicepresidente della Repubblica Colombiana, durante il governo del Presidente Rafael N\u00fa\u00f1ez, prendendone poi il posto alla sua morte.\nSegu\u00ec una politica di legalizzazione e gestione per quanto riguarda alcolici e tabacchi, restaurando nel 1893 l'Estanco de Tobaco, e oper\u00f2 attivamente per censurare i mezzi di espressione dell'opposizione, in particolare la stampa, sfruttando la cosiddetta \"legge dei cavalli\". \nCi\u00f2 gli frutt\u00f2 diverse critiche da parte non solo del Partito Liberale, ma anche da esponenti della sua stessa corrente politica, come il ministro Carlos Mart\u00ednez Silva e Marceliano V\u00e9lez; questi ultimi furono tra i politici che scrissero il manifesto di critica \"Motivos de la Disidencia\" (\"Motivi di Dissenso\"), conosciuto anche come \"Manifesto dei 21\", dal numero dei firmatari.\nIn seguito al fatto, forse per motivi di salute della moglie pi\u00f9 che per sdegno, Caro decise di ritirarsi a tempo indeterminato nella citt\u00e0 di Sop\u00f3, nominando il 12 marzo 1896 come sostituto il generale Quintero Calder\u00f2n. Questi nomin\u00f2 come ministro del governo Abraham Moreno, partecipante al Manifesto dei 21, scatenando una forte reazione nell'ex-Presidente che gi\u00e0 il 17 marzo dello stesso anno riprese la carica. L'avvenimento pass\u00f2 alla storia come il \"Governo dei Cinque Giorni\", in riferimento alla brevissima durata del mandato.\nNel 1898 lasci\u00f2 il governo a Manuel Antonio Sanclemente."}
{"id": "4350395", "revid": "47767", "url": "https://it.wikipedia.org/wiki?curid=4350395", "title": "Vilfreda", "text": ""}
{"id": "4350402", "revid": "767487", "url": "https://it.wikipedia.org/wiki?curid=4350402", "title": "Koster and Bial's Music Hall", "text": "Il Koster and Bial's Music Hall \u00e8 stato un importante teatro vaudeville di New York, famoso nella storia del\ncinema come il luogo della prima esibizione del sistema Vitascope avvenuta il 23 aprile 1896.\nIl \"Koster and Bial's\" si trovava tra la Broadway e 34-esima strada, dove oggi sorge la catena di distribuzione Macy's\nAnche se oggi \u00e8 principalmente ricordato come un luogo che vide la nascita del cinema, questo teatro ed il suo predecessore, il\n\"Koster and Bial's Concert Hall\", erano importanti teatri vaudeville e facevano parte della scena teatrale di New York.\nIl \"Koster and Bial's Music Hall\" era il successore del \"Koster and Bial's Concert Hall\" che si trovava nella 23esima strada.\nIl teatro chiuse nel 1901 e venne demolito. Al suo posto sorse l'edificio dello store Macy's.\nStoria.\nIl \"Koster and Bial's Music Hall\" apr\u00ec i battenti il 28 agosto 1893 quando\ni due impresari John Koster (1844-1895) e Albert Bial (1842-1897) si trasferirono\npresso un teatro posto su Herald Square che in precedenza era chiamato \"Manhattan Opera House\".\nQuesto teatro era stato costruito nel 1892 da Oscar Hammerstein I, un imprenditore appassionato di grande opera.\nGi\u00e0 dagli inizi, a causa di problemi finanziari \"Hammerstein\" decise di convertire il suo teatro al genere vaudeville. Offerse perci\u00f2 a Koster e Bial un accordo commerciale in cui lui avrebbe gestito la parte relativa all'intrattenimento mentre Koster e Bial avrebbero gestito quella relativa alla ristorazione.\nIl nuovo Koster and Bial apr\u00ec cos\u00ec i battenti il 28 agosto del 1893 riscuotendo immediato successo.\nIn seguito tuttavia Koster e Bial estromisero Hammerstein e gestirono il teatro da soli\nIl teatro chiuse nel 1901 e fu demolito. Al suo posto sorse l'attuale store Macy's"}
{"id": "4350404", "revid": "767487", "url": "https://it.wikipedia.org/wiki?curid=4350404", "title": "Un giudice di rispetto", "text": "Un giudice di rispetto \u00e8 un film italiano del 2000 diretto dal regista Bruno Mattei (ma accreditato all'attore Walter Toschi per problemi burocratici) con Tony Sperandeo, Orso Maria Guerrini e Philippe Leroy.\nTrama.\nFrancesco Di Nardo, giovane magistrato di origini siciliane, risulta scomodo ai \"piani alti\" per aver avviato indagini su alcuni pezzi grossi della polizia. Il procuratore capo Lupi lo spedisce dunque a Oria, un paese della provincia di Brindisi il cui tribunale \u00e8 malandato e malfunzionante, con processi che - seppur di piccola entit\u00e0 - sono pendenti da molti anni. Unico collaboratore l'anziano cancelliere Agenore Trotta, devoto dipendente dello Stato ma abituato ormai ad una gestione \"comoda\" del pubblico ufficio di giustizia.\nSi trova subito a fronteggiare un grosso problema: la cava di pietra che d\u00e0 lavoro a molti abitanti del paese \u00e8 chiusa da molto tempo nonostante le sovvenzioni erogate dalla Cassa del Mezzogiorno e il decreto della magistratura che ne intima la riapertura. Il proprietario della cava \u00e8 l'ingegnere Baldassarre, politicamente ed economicamente uomo di potere, che non intende riaprire la cava.\nNelle sue indagini il magistrato Di Nardo conoscer\u00e0 don Carmine Di Cristina, boss locale e uomo d'onore, che gli consiglia ripetutamente di non alterare gli equilibri esistenti nel paese in cambio di una collaborazione. Ma Di Nardo non accetta compromessi e attende l'occasione per poter arrestare l'ingegner Baldassarre assieme a don Carmine e i suoi scagnozzi; l'occasione gli sar\u00e0 fornita dal crudele omicidio dell'appuntato dei carabinieri Piacentini, ammazzato con la sua fidanzata mentre Di Nardo lascia Oria poich\u00e9 trasferito ad altro incarico.\nIl magistrato ritorna dunque al paese e riprende le indagini, riuscendo a far arrestare l'ingegner Baldassarre, don Carmine e il suo braccio destro Tony il Marsigliese.\nProduzione.\nIl film \u00e8 stato girato quasi interamente ad Oria tra il 1999 e il 2000, arrivando nei cinema solo nel 2002. Prodotto da Gianni Paolucci, \u00e8 stato realizzato con il sostegno del Dipartimento dello Spettacolo del Ministero per i Beni e le Attivit\u00e0 Culturali."}
{"id": "4350406", "revid": "27723", "url": "https://it.wikipedia.org/wiki?curid=4350406", "title": "Stazione di Pegognaga", "text": "La stazione di Pegognaga \u00e8 una stazione ferroviaria della linea Suzzara-Ferrara, a servizio della cittadina di Pegognaga, in provincia di Mantova. Si trova a 9\u00a0km da Suzzara e 74\u00a0km da Ferrara.\n\u00c8 gestita da Ferrovie Emilia Romagna (FER).\nStoria.\nLa stazione fu aperta nel dicembre 1888 dopo l'inaugurazione del tratto Suzzara-Sermide della ferrovia Suzzara-Ferrara.\nNel 1945 la stazione fu bombardata e alla fine della seconda guerra mondiale fu ricostruita.\nStrutture e impianti.\nIl piazzale \u00e8 dotato di 3 binari, di cui 2 per il fabbricato viaggiatori, che si affaccia su via Marconi.\nIl binario 3 \u00e8 utilizzato per la sosta di automotrici FER.\nMovimento.\nLa stazione \u00e8 servita dai treni regionali di Trenitalia Tper delle relazioni Suzzara-Ferrara, Suzzara-Sermide, Suzzara-Rimini, svolti nell'ambito del contratto di servizio stipulato con la regione Emilia-Romagna.\nNei giorni festivi il servizio ferroviario \u00e8 sostituito da tre coppie di autocorse.\nA novembre 2019, la stazione risultava frequentata da un traffico giornaliero medio di circa 269 persone (108 saliti + 161 discesi)."}
{"id": "4350407", "revid": "729019", "url": "https://it.wikipedia.org/wiki?curid=4350407", "title": "Karasuma-Oike (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Nakagy\u014d-ku, nel centro di Kyoto. La stazione \u00e8 servita dalla linea Karasuma e linea T\u014dzai, gestite dall'Ufficio municipale dei trasporti di Kyoto. \u00c8 l'unica stazione della metropolitana di Kyoto in cui si incontrano le due linee della rete ed \u00e8 possibile effettuare l'interscambio.\nStruttura.\nLa stazione \u00e8 costituita dalle due canne sovrapposte delle due linee: la linea Karasuma a un livello superiore con due banchine laterali e due binari centrali, e la linea T\u014dzai in profondit\u00e0 con una piattaforma a isola centrale.\nLinea Karasuma\nLinea T\u014dzai"}
{"id": "4350411", "revid": "122925469", "url": "https://it.wikipedia.org/wiki?curid=4350411", "title": "Edificio amministrativo del Cremlino", "text": "L'edificio amministrativo del Cremlino, ( - \"\u0410\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u044b\u0439 \u043a\u043e\u0440\u043f\u0443\u0441 \u041a\u0440\u0435\u043c\u043b\u044f\"), pi\u00f9 comunemente noto come 14\u00b0 edificio del Cremlino ( - \"14-\u0439 \u043a\u043e\u0440\u043f\u0443\u0441 \u041a\u0440\u0435\u043c\u043b\u044f\") o Presidium, era un palazzo sito all'interno del Cremlino di Mosca. Costruito negli anni trenta del XX secolo, fu formalmente sede del Soviet Supremo, il pi\u00f9 alto organo legislativo dell'URSS. Dopo il crollo dell'Unione Sovietica, ha ospitato vari uffici dell'amministrazione presidenziale della Federazione Russa, l'ufficio del comandante della guardia del Cremlino e gli uffici dell'FSO e, in ragione di ci\u00f2, era un'area altamente sorvegliata ed il cui accesso al pubblico risultava limitato.\nStoria.\nIl Presidium si trova sul luogo in cui in passato sorgevano il palazzo del piccolo Nicola, il convento dell'Ascensione ed il monastero di \u010cudov, fondato dal metropolita Alessio nel 1365. Questi storici edifici furono distrutti su ordine di Stalin ed in conseguenza delle campagne antireligiose promosse dal governo comunista. Dopo la distruzione degli edifici le autorit\u00e0 si impegnarono nella costruzione di un complesso amministrativo ed affidarono l'elaborazione del progetto all'apprezzato architetto Ivan Rerberg, gi\u00e0 autore del progetto della stazione Kievskij.\nI lavori di costruzione iniziarono nel 1932 e si conclusero nel 1934, due anni dopo la morte dell'autore del progetto. Inizialmente all'edificio non fu assegnato alcun nome e fu utilizzato per ospitare la scuola militare del comando di Mosca, trasferitasi per\u00f2 a Lefortovo nel 1935. Dal 1938 divenne sede del Presidium del Soviet Supremo, il cui capo era de jure anche il capo dello Stato sovietico. Dal 1958 al 1961 una parte dell'edificio fu convertita a teatro del Cremlino (con una capacit\u00e0 di 1.200 posti). Tuttavia, tale funzione venne meno a causa dell'inidoneit\u00e0 della struttura ad ospitare spazi per l'intrattenimento di massa.\nL'edificio \u00e8 sito nell'area settentrionale del Cremlino di Mosca, di fronte alla Piazza Ivanovskaja. \u00c8 composto da 4 piani e la facciata sud \u00e8 dotata di una fila di colonne di ordine ionico che riflette lo stile neoclassico dell'adiacente Palazzo del Senato. Gli altri lati hanno invece una fisionomia assai pi\u00f9 semplice.\nDal 2012 \u00e8 oggetto di lavori di restauro.\nCollegamenti esterni.\n Scheda del Palazzo del Senato sul sito del Cremlino di Mosca"}
{"id": "4350413", "revid": "47767", "url": "https://it.wikipedia.org/wiki?curid=4350413", "title": "Prenomi inglesi", "text": "Questa voce raccoglie i prenomi tipici della lingua inglese, con eventuali varianti e ipocoristici e alterazioni e l'equivalente in italiano (dove esiste)."}
{"id": "4350416", "revid": "729019", "url": "https://it.wikipedia.org/wiki?curid=4350416", "title": "Australian Open 2002 - Doppio femminile", "text": "Martina Hingis e Anna Kurnikova hanno battuto in finale Daniela Hantuchov\u00e1 e Arantxa S\u00e1nchez Vicario 6-2, 64-7, 6-1."}
{"id": "4350420", "revid": "151734", "url": "https://it.wikipedia.org/wiki?curid=4350420", "title": "Fattore antiemofilico A", "text": ""}
{"id": "4350422", "revid": "729019", "url": "https://it.wikipedia.org/wiki?curid=4350422", "title": "Kuramaguchi (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Kamigy\u014d-ku, nel centro di Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350423", "revid": "55141070", "url": "https://it.wikipedia.org/wiki?curid=4350423", "title": "European Convention on Human Rights", "text": ""}
{"id": "4350425", "revid": "151734", "url": "https://it.wikipedia.org/wiki?curid=4350425", "title": "Antecedente plasmatico della tromboplastina", "text": ""}
{"id": "4350427", "revid": "729019", "url": "https://it.wikipedia.org/wiki?curid=4350427", "title": "Kita\u014dji (metropolitana di Kyoto)", "text": " \u00e8 una stazione della metropolitana di Kyoto che si trova nel quartiere di Kamigy\u014d-ku, nel centro di Kyoto. La stazione \u00e8 servita dalla linea Karasuma gestita dall'Ufficio municipale dei trasporti di Kyoto. La stazione si trova direttamente sotto al terminal degli autobus di Kita\u014dji e ne permette un agevole interscambio.\nStruttura.\nLa stazione \u00e8 dotata di una banchina centrale a isola con due binari sotterranei."}
{"id": "4350431", "revid": "55141221", "url": "https://it.wikipedia.org/wiki?curid=4350431", "title": "Commissario Europeo per i Diritti Umani", "text": ""}
{"id": "4350432", "revid": "767487", "url": "https://it.wikipedia.org/wiki?curid=4350432", "title": "La rappresentazione di San Nicola", "text": "La rappresentazione di San Nicola (o anche Il gioco di San Nicola, titolo originale \"Le Jeu de saint Nicolas\") \u00e8 una rappresentazione teatrale di Jean Bodel scritta da Bodel intorno al 1200. La prima rappresentazione fu svolta ad Arras, citt\u00e0 natale di Bodel. Sono presenti tre luoghi: il palazzo, la taverna e la prigione del palazzo.\nL'opera \u00e8 molto importante dal punto di vista storico in quanto \u00e8 la prima rappresentazione teatrale a carattere profano tramandatici in lingua romanza. Negli ultimi anni \u00e8 stato ripubblicato varie volte in versione libro. Nel 1995 \u00e8 stato pubblicato con il titolo Il gioco di San Nicola, con traduzione di Mario Prosperi. \u00c8 definito anche una delle opere pi\u00f9 notevoli della Francia antica."}
{"id": "4350433", "revid": "729019", "url": "https://it.wikipedia.org/wiki?curid=4350433", "title": "Australian Open 2001 - Doppio femminile", "text": "Serena Williams e Venus Williams hanno battuto in finale Lindsay Davenport e Corina Morariu 6-2, 4-6, 6-4."}
{"id": "4350436", "revid": "729019", "url": "https://it.wikipedia.org/wiki?curid=4350436", "title": "Australian Open 2000 - Doppio femminile", "text": "Lisa Raymond e Rennae Stubbs hanno battuto in finale Martina Hingis e Mary Pierce 6-4, 5-7, 6-4."}
{"id": "4350439", "revid": "247222", "url": "https://it.wikipedia.org/wiki?curid=4350439", "title": "Dimmi di s\u00ec (programma televisivo)", "text": "Dimmi di s\u00ec \u00e8 stato un programma televisivo italiano di genere reality, in onda su Real Time nel 2011.\nIl programma.\nIl programma \u00e8 incentrato sull'innamorato che manda un videomessaggio in richiesta di aiuto. La squadra poi, organizzando un evento con le amiche della futura (o meno) fidanzata, nasconde delle telecamere in una sala dove l'innamorato attende il momento giusto per uscire e fare la richiesta di fidanzamento."}
{"id": "4350440", "revid": "106552294", "url": "https://it.wikipedia.org/wiki?curid=4350440", "title": "Winston (nome)", "text": "Origine e diffusione.\nRiprende l'omonimo cognome inglese, derivante da un toponimo a sua volta basato sul nome inglese antico \"Wynnstan\", che vuol dire \"pietra della gioia\", essendo formato da \"wynn\" (\"gioia\", da cui anche Rowena, Selwyn ed Eowyn) e \"stan\" (\"pietra\", da cui anche Dunstano e Stanley).\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4350444", "revid": "647919", "url": "https://it.wikipedia.org/wiki?curid=4350444", "title": "Memorialul Victimelor Comunismului \u015fi al Rezisten\u0163ei", "text": ""}
{"id": "4350451", "revid": "36426", "url": "https://it.wikipedia.org/wiki?curid=4350451", "title": "Moderno (scultore)", "text": ""}
{"id": "4350452", "revid": "1546219", "url": "https://it.wikipedia.org/wiki?curid=4350452", "title": "New York Knicks 2012-2013", "text": "La stagione 2012-13 dei New York Knicks fu la 67\u00aa nella NBA per la franchigia.\nI New York Knicks arrivarono primi nella \"Atlantic Division\" della \"Eastern Conference\" con un record di 54-28. Nei play-off persero in semifinale con gli Indiana Pacers (4-2).\nScelta draft.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "4350455", "revid": "1226", "url": "https://it.wikipedia.org/wiki?curid=4350455", "title": "Ponerologia politica", "text": "Ponerologia politica: per una scienza sulla natura del male studiata nella sua dimensione politica (\"Political Ponerology: A Science on the Nature of Evil Adjusted for Political Purposes\") \u00e8 un'opera unica e definitiva redatta dallo psicologo clinico e scienziato sociale Andrzej \u0141obaczewski.\nLe analisi e le documentazioni originarie abbracciano i campi della psicologia, della psichiatria e della sociologia.\nIl libro, che racchiude la summa della ponerologia, nasce come il risultato del lavoro di una rete segreta di scienziati cechi, ungheresi e polacchi sotto i regimi d'occupazione sovietici.\nEdizioni.\nLe prime due stesure del libro, corredate di tabelle e statistiche esaustive, andarono perdute in circostanze particolari.\nLa terza stesura fu redatta da Andrzej M. \u0141obaczewski nel 1983, successivamente all'espatrio del 1977 a New York.\nI tentativi di pubblicazione del 1984 non ebbero successo.\nNel 2006 Andrzej M. \u0141obaczewski ebbe l'opportunit\u00e0 di dare alle stampe l'opera in un'edizione lievemente aggiornata.\nAlla data del 2013 sono disponibili le traduzioni in lingua inglese, spagnola e tedesca.\nA complemento del libro, \u00e8 disponibile il sito internet ufficiale."}
{"id": "4350457", "revid": "110157", "url": "https://it.wikipedia.org/wiki?curid=4350457", "title": "Daym\u00e1n", "text": "Il Dayman (o R\u00edo Daym\u00e1n) \u00e8 un fiume dell'Uruguay. Nasce dalla Cuchilla de Haedo e sfocia nel fiume Uruguay, di cui \u00e8 affluente. Fa da confine naturale tra il Dipartimento di Salto e Dipartimento di Paysand\u00fa."}
{"id": "4350458", "revid": "46931", "url": "https://it.wikipedia.org/wiki?curid=4350458", "title": "Agguato ai Caraibi", "text": ""}
{"id": "4350459", "revid": "123984669", "url": "https://it.wikipedia.org/wiki?curid=4350459", "title": "Stellato (famiglia)", "text": "Stellato Petrosino, anche detta Scillato, fu una famiglia della nobilt\u00e0 italiana originaria di Salerno. I suoi membri ebbero varie cariche nel Regno di Napoli sotto la dinastia degli angioini.\nStoria.\nMembri della famiglia Stellato Petrosino ebbero la baronia di vari feudi: Sicignano nel XIII secolo, Atripalda, Ceppaloni (1289-1400 circa), Circello, Chianchetelle, Vasto, Forcella e Colle. Altri membri della famiglia vissero con il rango di nobili in Ceppaloni (BN) sino al XVII secolo. Il ramo principale della famiglia risiede in Provincia di Forl\u00ed-Cesena in Emilia Romagna."}
{"id": "4350460", "revid": "1442080", "url": "https://it.wikipedia.org/wiki?curid=4350460", "title": "East West Bank Classic 2006 - Singolare", "text": "Il singolare del torneo di tennis East West Bank Classic 2006, facente parte del WTA Tour 2006, ha avuto come vincitrice Elena Dement'eva che ha battuto in finale Jelena Jankovi\u0107 6-3, 4-6, 6-4."}
{"id": "4350464", "revid": "97701", "url": "https://it.wikipedia.org/wiki?curid=4350464", "title": "R\u00edo Daym\u00e1n", "text": ""}
{"id": "4350465", "revid": "466539", "url": "https://it.wikipedia.org/wiki?curid=4350465", "title": "Oliviero Prunas", "text": "Biografia.\nFiglio di un ambasciatore, Prunas esord\u00ec ventenne come attore in \"La dolce vita\" di Fellini, dove interpreta il figlio del principe. Negli anni successivi ottenne delle parti anche in \"Dolci inganni\", \"Vacanze alla baia d'argento\" e \"Dieci italiani per un tedesco (Via Rasella)\". Chiuse la sua carriera dopo aver recitato assieme a una giovanissima Catherine Spaak nei film \"La voglia matta\" e \"Diciottenni al sole\".\nNegli anni settanta entr\u00f2 nel mondo della finanza diventando rappresentante in Italia del banchiere francese Edmond de Rothschild. A met\u00e0 anni ottanta combin\u00f2 l'acquisto di una quota della Banca Tiburtina dalla BNL presieduta da Nerio Nesi e ne assunse la vicepresidenza. Da qui inizi\u00f2 una veloce carriera dirigenziale nelle banche romane che pass\u00f2 dal Credito Fondiario al Banco di Santo Spirito fino alla vicepresidenza della Banca di Roma presieduta da Pellegrino Capaldo e Cesare Geronzi.\nLa sua carriera nella finanza si interruppe a inizio degli anni novanta quando fu coinvolto nelle inchieste di Tangentopoli e arrestato per concorso in corruzione dopo otto mesi di latitanza."}
{"id": "4350466", "revid": "287204", "url": "https://it.wikipedia.org/wiki?curid=4350466", "title": "Dayman", "text": ""}
{"id": "4350469", "revid": "287204", "url": "https://it.wikipedia.org/wiki?curid=4350469", "title": "Rio Dayman", "text": ""}
{"id": "4350471", "revid": "1442080", "url": "https://it.wikipedia.org/wiki?curid=4350471", "title": "East West Bank Classic 2004 - Singolare", "text": "Il singolare del torneo di tennis East West Bank Classic 2004, facente parte del WTA Tour 2004, ha avuto come vincitrice Lindsay Davenport che ha battuto in finale Serena Williams 6-1, 6-3."}
{"id": "4350477", "revid": "1442080", "url": "https://it.wikipedia.org/wiki?curid=4350477", "title": "NASDAQ-100 Open 2003 - Singolare femminile", "text": "Il singolare femminile del torneo di tennis NASDAQ-100 Open 2003, facente parte del WTA Tour 2003, ha avuto come vincitrice Serena Williams che ha battuto in finale Jennifer Capriati 4\u20136, 6\u20134, 6\u20131\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "4350481", "revid": "1442080", "url": "https://it.wikipedia.org/wiki?curid=4350481", "title": "Acura Classic 2002 - Singolare", "text": "Il singolare del torneo di tennis Acura Classic 2002, facente parte del WTA Tour 2002, ha avuto come vincitrice Venus Williams che ha battuto in finale Jelena Doki\u0107 6-2, 6-2."}
{"id": "4350483", "revid": "1442080", "url": "https://it.wikipedia.org/wiki?curid=4350483", "title": "East West Bank Classic 2002 - Singolare", "text": "Il singolare del torneo di tennis East West Bank Classic 2002, facente parte del WTA Tour 2002, ha avuto come vincitrice Chanda Rubin che ha battuto in finale Lindsay Davenport 5-7, 7-65, 6-3."}
{"id": "4350485", "revid": "729019", "url": "https://it.wikipedia.org/wiki?curid=4350485", "title": "UFC 99", "text": "UFC 99: The Comeback \u00e8 stato un evento di arti marziali miste organizzato dalla Ultimate Fighting Championship che si \u00e8 tenuto il 13 giugno 2009 alla Lanxess Arena di Colonia, Germania.\nRetroscena.\n\u00c8 stato il primo evento UFC tenutosi in Germania e nell'Europa continentale.\nL'evento segn\u00f2 il ritorno in UFC di Mirko \"Cro Cop\" Filipovi\u0107, il quale lasci\u00f2 la promozione statunitense nel 2007 per tornare a combattere in Giappone nella Dream.\nCain Velasquez avrebbe dovuto affrontare Heath Herring, ma a causa di una malattia quest'ultimo diede forfait e venne sostituito con Cheick Kongo.\nPremi.\nI seguenti lottatori sono stati premiati con un bonus di 60.000 dollari:"}
{"id": "4350488", "revid": "151734", "url": "https://it.wikipedia.org/wiki?curid=4350488", "title": "Fattore III", "text": ""}
{"id": "4350490", "revid": "228587", "url": "https://it.wikipedia.org/wiki?curid=4350490", "title": "Ribotti", "text": "La famiglia Ribotti o Ribotty (conti di Valdeblore; signori di Breglio, Contes, Lantosca, Levenzo, Pigna, Santo Stefano, Venanzone; consignori di Boyon, Isola Santo Stefano) fu un'antica famiglia comitale originaria di Pierlas (contea di Nizza-Provenza) che diede valorosi ufficiali all'armata sarda ed italiana, famosi medici, farmacisti, notai, avvocati ed ecclesiastici.\nStoria e genealogia.\nDopo la Guerra della Grande Alleanza, combattuta dai Savoia contro la Francia, ed iniziando quella di successione spagnola alla quale Vittorio Amedeo II voleva anche partecipare, necessitando per questo di denaro, pens\u00f2 di mettere in vendita alcuni feudi della corona con relativo titolo nobiliare per aumentargli il valore. Fu cos\u00ec che il territorio di Valdeblore fu dichiarato contea e venduto al medico Jean Ribotti che divent\u00f2 primo conte di Valdeblore.\nLa famiglia Ribotti era originaria di Pierlas, da un Jean Ribotti che l\u00ec viveva nel XVI secolo con quattro figli:\nI Ribotti Signori d'Isola.\nCyprien Ribotti lascia alla morte (Pierlas prima del 1637) tre figli:\nI Ribotti conti di Valdeblore.\nGaspard Ribotti generale morto a Pierlas prima del 1637. Si spos\u00f2 con una de Bres dei cosignori di Pierlas, da cui:"}
{"id": "4350491", "revid": "1442080", "url": "https://it.wikipedia.org/wiki?curid=4350491", "title": "Gevrey-Chambertin Challenger 1990 - Singolare", "text": "Il tabellone singolare del Gevrey-Chambertin Challenger 1990, torneo di tennis che faceva parte del circuito ATP Challenger Series nell'ambito dell'ATP Challenger Series 1990, \u00e8 stato vinto da Guillaume Raoux. In finale ha sconfitto Henrik Holm con il punteggio di 2-6, 6-4, 6-4."}
{"id": "4350493", "revid": "647919", "url": "https://it.wikipedia.org/wiki?curid=4350493", "title": "Fattore IV", "text": ""}
{"id": "4350494", "revid": "4239", "url": "https://it.wikipedia.org/wiki?curid=4350494", "title": "Virginio (disambigua)", "text": ""}
{"id": "4350496", "revid": "567822", "url": "https://it.wikipedia.org/wiki?curid=4350496", "title": "Ultimo 4 - L'occhio del falco", "text": ""}
{"id": "4350507", "revid": "1573940", "url": "https://it.wikipedia.org/wiki?curid=4350507", "title": "Conepatus leuconotus", "text": "Lo skunk dal naso di porco (Conepatus leuconotus ) \u00e8 un piccolo carnivoro della famiglia dei Mefitidi originario del Nord e Centroamerica; con una lunghezza che pu\u00f2 raggiungere i 93,4\u00a0cm, \u00e8 una delle moffette pi\u00f9 grandi del mondo. Recenti studi hanno dimostrato che lo skunk dal naso di porco occidentale (nota in passato come \"C. mesoleucus\") appartenga in effetti alla stessa specie di quella orientale (\"C. leuconotus\").\nIn Texas, la specie \u00e8 nota comunemente come \"Rooter Skunk\", la \u00abmoffetta che sradica\u00bb, per l'abitudine di dissotterrare radici e rivoltare rocce e detriti quando \u00e8 in cerca di cibo.\nDescrizione.\nLa principale caratteristica dello skunk dal naso di porco \u00e8 la larga striscia bianca che si estende dalla sommit\u00e0 del capo alla base della coda, essa stessa completamente bianca. \u00c8 l'unica moffetta priva di una macchia o di una striscia bianca tra gli occhi, e ha il corpo quasi del tutto nero. Il muso di \"C. leuconotus\" \u00e8 relativamente lungo, con un disco nasale privo di peli, e ricorda il naso di un piccolo porcellino. Il disco nasale (largo 2\u00a0cm e lungo 2,5\u00a0cm) \u00e8 circa tre volte pi\u00f9 largo di quello di \"Mephitis mephitis\". Le orecchie sono piccole e arrotondate, e gli occhi relativamente piccoli. Il pelo \u00e8 corto e ruvido.\nLo skunk dal naso di porco ha zampe tozze e piedi plantigradi (cio\u00e8 con l'intera pianta che poggia sul terreno). I piedi posteriori sono larghi, con piante glabre per circa met\u00e0 della lunghezza. La parte superiore del corpo \u00e8 robusta, e gli artigli delle zampe anteriori sono molto lunghi. L'animale misura 44,4-93,4\u00a0cm di lunghezza e pesa circa 1130-4500 g. Anche la moffetta comune ha dimensioni simili, ma ha corpo pi\u00f9 breve e coda pi\u00f9 lunga dello skunk dal naso di porco. I maschi pesano in media il 10% in pi\u00f9 delle femmine.\nLo skunk dal naso di porco \u00e8 una creatura fatta per scavare, e rispetto ai suoi simili ha una forma che ricorda pi\u00f9 i tassi. Le scapole rettangolari, le zampe anteriori robuste e la forma degli omeri di \"C. leuconotus\", infatti, ricordano quelle dei tassi. Le narici sono site ventralmente e si aprono verso il basso. Il senso dell'olfatto \u00e8 molto sviluppato, e il naso viene utilizzato per individuare e catturare prede poste nel sottusuolo. Questa moffetta \u00e8 anche una buona arrampicatrice, sebbene non sia cos\u00ec agile come gli skunk macchiati del genere \"Spilogale\".\nBiologia.\nLo skunk dal naso di porco \u00e8 onnivoro, e si nutre prevalentemente di insetti e vegetali, sebbene catturi anche piccoli mammiferi e rettili se ne ha la possibilit\u00e0. Sebbene venga talvolta considerato dannoso dai coltivatori di cereali a causa delle sue abitudini di scavatore, non nuoce affatto alle coltivazioni, dal momento che predilige generalmente gli insetti alle piante coltivate. Come tutte le moffette, \u00e8 dotato di ghiandole anali utilizzate per scoraggiare eventuali assalitori.\n\"C. leuconotus\" si riproduce tra la fine di febbraio e i primi di marzo; alla fine di marzo, quasi tutte le femmine adulte risultano gravide. Di solito, la gestazione dura circa 60 giorni. Le nascite avvengono in aprile e maggio. Giovani a met\u00e0 dello sviluppo sono stati osservati alla fine di luglio e a met\u00e0 agosto, e alla fine di quest'ultimo mese essi iniziano ad allontanarsi dalla madre. Il numero dei piccoli per parto varia da uno a cinque, ma la maggior parte delle nidiate \u00e8 composta da due a quattro piccoli.\nDistribuzione e habitat.\n\"C. leuconotus\" \u00e8 presente in una vasta area compresa tra le regioni meridionali della Costa del Golfo degli Stati Uniti d'America e il Nicaragua, attraverso Messico, Guatemala e Honduras. \u00c8 presente in canyon, ai margini dei torrenti e sui terreni rocciosi. In Messico la sua presenza \u00e8 stata riscontrata in una vasta gamma di habitat, come boscaglie desertiche e praterie di \"mesquite\", aree tropicali, montagne, pianure costiere, zone agricole circondate da boscaglie o adiacenti a distese erbose e boschetti di acacie corna di toro, boscaglie spinose, e foreste rivierasche, caratterizzate da querce, pecan, sicomori e cachi del Texas, con sottobosco di rovi e piante erbacee. Vive inoltre in foreste miste di pini e querce, nonch\u00e9 nei boschetti di cactus. Nella Contea di Kleberg, in Texas, \"C. leuconotus\" \u00e8 presente nelle distese di \"mesquite\", nei pascoli e nelle aree di prateria primigenia, utilizzate esclusivamente per l'allevamento del bestiame. Nelle regioni del Texas meridionale che ospitano questa specie, la vegetazione principale \u00e8 costituita da arbusti spinosi e cactus.\nConservazione.\nSebbene sia molto diffuso in tutto il suo areale, una sottospecie di \"C. leuconotus\", \"C. l. telmalestes\", endemica del Texas sud-orientale, \u00e8 attualmente considerata estinta dalla IUCN.\nIn generale, questa specie \u00e8 considerata a basso rischio dai conservazionisti, ma a livello locale \u00e8 considerata in pericolo in alcuni Stati. In Colorado, ad esempio, la specie \u00e8 stata dichiarata \u00abin pericolo critico (meno di 1000 esemplari)\u00bb nel 2006. Nel Nuovo Messico e in Oklahoma, sempre nello stesso anno, \u00e8 stata dichiarata \u00abin pericolo (meno di 3000 esemplari)\u00bb. La situazione, tuttavia, \u00e8 molto diversa in Texas e Arizona; in questi Stati la popolazione \u00e8 cos\u00ec numerosa da poter essere legalmente cacciata in ogni periodo dell'anno ed essere designata \u00abanimale da pelliccia\u00bb dal Servizio Forestale degli Stati Uniti.\nTassonomia.\nAttualmente gli studiosi ne riconoscono tre sottospecie, delle quali una molto probabilmente scomparsa:"}
